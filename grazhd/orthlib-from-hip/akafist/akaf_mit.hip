<::рус> оцифровка: Даниил Дремачев

<::слав>

*АКАФИСТЪ*

*святителю и чудотворцу*

*МИТРОФАНу,*

*первому епископу воронежскому.*

*Кондак а~*

Избранный чудотворче и изрядный угодниче Христов, многоцелебный источниче и молитвенниче о душах наших, святителю отче митрофане, яко имеяй дерзновение ко Господу, от всяких нас бед свободи зовущих: Радуйся, митрофане, великий и преславный чудотворче.

*Икос а~*

Ангел земный и человек небесный был еси, святителю отче митрофане: вперив бо ум в божественная, временная и земная пренебрегл еси: темже и вселися в тя пресвятый дух, егоже благодатию светло украшен еси. Сего ради тебе, на небеси и на земли прославленному, вопием сице: Радуйся, яко чистотою и святынею ангелом уподобился еси: радуйся, яко постом и бдением безстрастия достигл еси. Радуйся, светильниче божественнаго света: радуйся, молитв благовонное кадило. Радуйся, верных непреложное утверждение: радуйся, неверных богомудренное обличение. Радуйся, Христиан непостыдное прибежище: радуйся, благочестия стено необоримая. Радуйся, крепкое кормило церкве Христовы: радуйся, непоколебимый столпе православия. Радуйся, апостольских преданий верный хранителю: радуйся, таин божиих истинный строителю. Радуйся, митрофане, великий и преславный чудотворче.

*Кондак в~*

Видяще от святых мощей твоих приснотекущий источник исцелений, благоговения и радости исполнени, благодарим Бога, дивно прославляющаго святыя своя, вопиюще ему: Аллилуиа.

*Икос в~*

Разумом просвещенным свыше, вразумляя заблуждших, поборник был еси истинныя Христовы церкве, егда в царствующем граде москве суемудреннии лжеучители на соборе святительском отверзоша нечестивая уста своя на ея хуление. Мы же, от мысленных волков избавльшеся, верно взываем ти: Радуйся, цевнице духа святаго, бряцающая славу божию во спасение человеком: радуйся, громе, сокрушаяй еретическое злочестие. Радуйся, молние, попаляющая плевелы неверия: радуйся, ясное зерцало апостольских преданий. Радуйся, немолчный благовестниче велений Христовых: радуйся, верный наставниче богомудрия. Радуйся, монашествующих славо: радуйся, архиереов божественное удобрение. Радуйся, златозарное светило, просвещающее землю русскую: радуйся, надежный ходатаю нам царствия небеснаго. Радуйся, яко твоим к Богу молением от ада свобождаемся: радуйся, яко твоим предстательством райския жизни сподобляемся. Радуйся, митрофане, великий и преславный чудотворче.

*Кондак г~*

Силе вышняго чудодействующей, никтоже притекаяй к тебе, преблаженне отче, отходит тощь: недугующым бо явился еси исцеление, слепым прозрение, хромым утверждение, и вси благовернии людие скораго тя помощника стяжавше, радостно Богу воспевают: Аллилуиа.

*Икос г~*

Имеяй в сердце своем огнь любве божественныя, спасения ради душ человеческих пастырски подвизался еси, богомудре, противу козней диавольских, и победительным оружием креста разсекал еси сети лукаваго, яко паучину. Темже приими от нас песнь сию: Радуйся, рабе божий, благий и верный: радуйся, достойный делателю вертограда Христова. Радуйся, учителю смирения и целомудрия: радуйся, образе кротости и послушания. Радуйся, мужу желаний: радуйся, проповедниче чудес божиих. Радуйся, наставниче дел добрых: радуйся, твердое ограждение Христовы церкве. Радуйся, огневидный столпе, наставляяй на путь спасения: радуйся, светозарный светильниче, верныя просвещаяй. Радуйся, неисчерпаемый сосуде благодати Христовы: радуйся, чистое приятелище духа святаго. Радуйся, митрофане, великий и преславный чудотворче.

*Кондак д~*

Бурю мирскаго жития и тяжелоносныя страстей волны прешед, обрел еси тихое пристанище, и в пустыню вселився, неленостно поработал еси Христу во мнозе долготерпении. Отнюдуже руководил еси в царствие божие и духовная чада своя, научив их едиными усты и единым сердцем пети Богу: Аллилуиа.

*Икос д~*

Дивныя о Бозе труды твоя, святителю отче митрофане, прихождаху к тебе издалеча жаждущии глаголов живота вечнаго: понеже ты учил и творил еси, наставлял словом и житием своим. Сего ради любовию вопием ти: Радуйся, апостолов преемниче: радуйся, святителей сопрестольниче. Радуйся, преподобных собеседниче: радуйся, праведных украшение. Радуйся, венче воздержания: радуйся, благосеннолиственное древо, потоками райскими воспитанное. Радуйся, безпомощных спасительное призрение: радуйся, цвете нетления. Радуйся, яко отчуждением временных благ, стяжал еси блаженство нищеты духовныя: радуйся, яко самовольным обнищанием обрел еси сокровище благ вечных. Радуйся, яко во глубину смирения приникл еси: радуйся, яко на высоту безстрастия возшел еси. Радуйся, митрофане, великий и преславный чудотворче.

Кондак е~

Боготечней звезде, путеводившей древле волхвов к праведному солнцу, подобен был еси, всехвальне отче, сам восходя благодатию божиею от силы в силу, и приводя с собою ко Христу Богу всех ищущих спасения. Темже и мы, немерцающим сиянием славы твоея озаряеми, согласно вопием ему: Аллилуиа.

Икос е~

Видевше в тебе воронежстии людие перваго архипастыря, яко ангела, знамение небесныя благодати носяща, возрадовашася радостию неизглаголанною: ты же, добре внимая себе и всему стаду, в немже тя дух святый постави епископа, пасл еси усердно церковь Господа и Бога, яко слово воздати хотя. Сего ради ублажаем тя, отче митрофане, зовуще: Радуйся, человече божий, преподобием аки поясом златым препоясанный: радуйся, друже Христов, святительством аки бисером драгим преукрашенный. Радуйся, воине Христов непобедимый: радуйся, страже дома божия неусыпный. Радуйся, восхождения в сердце своем к небеси положивый: радуйся, словесныя овцы Христовы на живоносных пажитях воспитавый. Радуйся, яко не попустил еси душетленному зверю расхитити стадо твое: радуйся, яко от небеснаго пастыреначальника праведное воздаяние приял еси. Радуйся, возлюбивый благолепие дому божия: радуйся, в самом себе храм триипостасному божеству уготовавый. Радуйся, яко во умерщвленном телеси ризою нетления одеян еси: радуйся, яко из\ гроба зарею безсмертия нас осияваеши. Радуйся, митрофане, великий и преславный чудотворче.

*Кондак з~*

Словес евангельских, еже не скрывати себе сокровища на земли, верный блюститель показался еси, всеблаженне митрофане, егда достояние свое мудре расточил еси, снабдевая убогих, и пособствуя благоверному императору петру, в сооружении кораблей на побеждение неверных агарян, не ведущих пети: Аллилуиа.

*Икос з~*

Возсия царству православному благотворный свет великих добродетелей твоих, святителю отче митрофане, о нихже благодаряще отца небеснаго, к тебе, яко к присному о нас молитвеннику, взываем сице: Радуйся, наставниче целомудрия: радуйся, смирения Христова истинный подражателю. Радуйся, олтаря господня благоговейный служителю: радуйся, святителей украшение. Радуйся, иноческаго равноангельнаго жития ревнителю: радуйся, безмолвия древних богоносных отец подражателю. Радуйся, милости струе неизсякаемая: радуйся, благоутробия хранилище неоскудное. Радуйся, сирых благонадежное пристанище: радуйся, вдовиц скорое заступление. Радуйся, множество душ уневестивый Христу: радуйся, купно с ними пребываяй в радости Господа твоего. Радуйся, митрофане, великий и преславный чудотворче.

*Кондак з~*

Хотящу некогда благоверному императору петру беседовати с тобою, призван был еси во двор царский: егда же внезапу узрел окрест его изваяния языческая, абие возвратился еси вспять, не убоявся прещения царева, и готов был еси душу свою положити паче, неже растлити мысленныя очи сердца своего неподобным видением, научая верных единому живому Богу пети: Аллилуиа.

*Икос з~*

Новаго тя по благочестии ревнителя познав благоверный царь, и видя небоязненное твое на смерть изволение, повеле суетная изваяния низринути. Мы же святому дерзновению твоему чудящеся, вопием: Радуйся, непреклонный исповедниче православия: радуйся, ревностный защитниче благочестия. Радуйся, священнотаинниче благодати: радуйся, велегласный проповедниче покаяния. Радуйся, апостолов немолчная уста: радуйся, церкве непоколебимый столпе. Радуйся, пастырю добрый: радуйся, яко непричастен явился еси лицеприятию. Радуйся, яко истину не обинуяся свидетельствовал еси: радуйся, яко твоим пособием сокрушаются козни вражия. Радуйся, яко всем верным воспоминание твое пресладко: радуйся, яко всей церкви Христовой имя твое пречестно. Радуйся, митрофане, великий и преславный чудотворче.

*Кондак и~*

Странное и преславное чудо благодати небесныя является ныне во очию всех верных: долготерпеливый и многомилостивый Господь не прогневался на ны до конца за беззакония наша, но помянув щедроты своя, дарова нам тебе, досточудный отче, заступника изрядна, и тако вознесе рог спасения нашего, да выну поем ему: Аллилуиа.

*Икос и~*

Весь еси в вышних, но и нижних не оставляеши, святителю отче митрофане, присно со Христом царствуеши, и о нас грешных молитвы к нему возсылаеши: не точию бо припадающих к цельбоносным мощам твоим, но и далече отстоящих, призывающих же всечестное имя твое, предстательством твоим соблюдаеши от всякаго зла. Темже во умилении зовем ти: Радуйся, прибежище наше во всех скорбех: радуйся, скорый помощниче всех в бедах сущих. Радуйся, целителю болезней душевных вкупе и телесных: радуйся, на невидимыя враги нашя сильный поборниче. Радуйся, посетителю в немощи лежащих: радуйся, утешителю в бедах сущих. Радуйся, яко тобою престает рыдание: радуйся, яко тобою подается радость. Радуйся, яко Христу доблественно последовал еси: радуйся, яко сладчайшему Иисусу до конца послужил еси. Радуйся, яко наслаждаешися лицезрения божия: радуйся, яко сподобился еси зрети невечерний день царствия его. Радуйся, митрофане, великий и преславный чудотворче.

*Кондак ф~*

Всякия скорби и труды доблественно претерпел еси, шествуя по пути спасения до маститыя старости, обличен во всеоружие божие, во плоти аки безплотен, умерщвляя страсти и сокрушая наветы миродержителя тьмы века сего. Темже небесным сопричислен силам, купно с ними воспеваеши Богу: Аллилуиа.

*Икос ф~*

Ветия многовещанныя недоумеют из\ъобразити обилия любве твоея, еюже, отходя ко творцу, преисполнен был еси к чадам твоим о Господе: восхотев бо, и по отшествии своем, присно поучати их яко живый, завещал еси им вся потребная ко спасению. Сего ради из\ глубины сердец вопием ти: Радуйся, благочестно течение скончавый: радуйся, веру соблюдый всецелу. Радуйся, оружием благоволения божия венчанный на земли: радуйся, венцем нетления украшенный на небеси. Радуйся, долу величием чудес блистающий: радуйся, горе лучами трисолнечнаго света осияваемый. Радуйся, яко в пресветлых райских обителех вселяешися: радуйся, яко лицем к лицу божественнаго света причащаешися. Радуйся, яко с небесных высот на мольбы нашя призираеши: радуйся, яко в сониях и видениях во благо нам являешися. Радуйся, яко молитвами твоими от вечныя смерти свобождаемся: радуйся, яко предстательством твоим безконечныя жизни сподобляемся. Радуйся, митрофане, великий и преславный чудотворче.

Кондак и~

Иже всем человеком хотяй спастися и в разум истины приити, Господь и Бог наш Иисус Христос явил нам нетленное тело твое на земли, яко живоносную купель, врачующую всяку болезнь и всяку язю в людех. Темже благодарственно вопием ему: Аллилуиа.

Икос и~

Стена еси спасения прибегающым к тебе, святителю митрофане, и в бываемых от тебе знамениих, исповедающих величие божие. Сего ради, ущедрени твоим чудодейственным о нас ко Христу Богу ходатайством, вопием ти: Радуйся, царей благочестивых поборниче: радуйся, архиереев православных укрепление. Радуйся, царства православнаго защитниче: радуйся, церкви святей утверждение. Радуйся, прежде смерти умертвивый плоть свою: радуйся, предвкусивый жизнь вечную, прежде внития в селения райская. Радуйся, умерший миру прежде кончины твоея: радуйся, воскресый духом во Христе прежде успения твоего. Радуйся, яко от обители земныя во обитель небесную преселился еси: радуйся, яко от обители небесныя во обители земныя благотворя нисходиши. Радуйся, яко и по отшествии твоем с нами пребываеши: радуйся, яко и по умертвии твоем умерщвленныя грехми душы молитвами твоими оживляеши. Радуйся, митрофане, великий и преславный чудотворче.

*Кондак а~и*

Пение приносимое ныне, аще и превыше человеческаго было, не довлело бы к славословию Бога, даровавшаго тебе благодать исцелений. Сего ради недоумеюще благохвалити его по достоянию, смиренномудренно вопием: Аллилуиа.

*Икос а~и*

Светоподательна светильника, просвещающаго душы нашя верою, видим тебе, преблаженне отче, пред\ престолом божиим стояща, и твоим блистанием озаряеми, зовем ти таковая: Радуйся, пастырю предивный: радуйся, учителю премудрый. Радуйся, столпе веры непоколебимый: радуйся, насадителю благих. Радуйся, чистоты селение: радуйся, печальных утешение. Радуйся, сирых питателю: радуйся, обидимых предстателю. Радуйся, премудрости божия приятелище: радуйся, источниче неизчерпаемыя благодати исцелений. Радуйся, провозвестниче божественных велений: радуйся, сокровище милосердия божия неистощимое. Радуйся, митрофане, великий и преславный чудотворче.

*Кондак в~и*

Благодать, свыше ти данную, познавше, благоговейно лобызаем святолепное из\ъображение всечестнаго лица твоего, еже благоволил еси дивно явити нам. Темже благодарственно вопием Христу Богу нашему: Аллилуиа.

*Икос в~и*

Поюще твое к Богу отшествие, святителю митрофане, почитаем священную память твою, величаем ревность по Бозе, хвалим долготерпение, славим незлобие, и ублажаем кончину твою: на смертнем бо одре возлежа, желанием возжелал облещися в великий ангельский образ, наречен был макарием, блаженства тезоименитым, блажен быв воистинну, яко царствие небесное наследовал еси. Темже молящеся усердно, о еже сподобитися и нам неосужденно предстати на страшное судище Христово, взываем ти: Радуйся, у престола божия теплый о нас предстателю: радуйся, мужу желаний, прославивший Бога в телеси и в душе своей. Радуйся, добропобедный воине царя небеснаго: радуйся, вождю премудрый ратующым противу сил адовых. Радуйся, яко с горящим светильником сретил еси Христа: радуйся, яко от него благодать исцелений приял еси. Радуйся, яко благоволением пресвятыя Богородицы возвеличен еси: радуйся, яко во светлостех святых пребываеши. Радуйся, яко со пророки и апостолы ликовствуеши: радуйся, яко со святители и и мученики прославлен еси. Радуйся, яко с преподобными и праведными веселишися: радуйся, яко со всеми избранными божиими присно торжествуеши. Радуйся, митрофане, великий и преславный чудотворче.

*Кондак г~и*

О великий и пречудный отче митрофане, приими благоутробно сие малое моление наше, и твоим благоприятным ходатайством избави нас от всех враг видимых и невидимых, от всякия напасти и скорби, от напрасныя смерти и будущия муки, да сподобимся с тобою и со всеми святыми во веки воспевати Богу спасителю нашему: Аллилуиа.

*Кондак сей глаголи трижды, таже икос а~-й, и кондак а~-й.*

*Молитва а~*

О святителю отче митрофане! се мы грешнии, нетлением честных мощей твоих и многими благодеяньми, чудесно содеянными и содеваемыми тобою, уверившеся, исповедуем, яко имаши велию благодать у Господа Бога нашего, и всесмиренно ко твоему благосердию припадающе, тебе молимся сице: моли о нас Христа Бога нашего, да низпослет всем чтущым святую память твою и усердно к тебе прибегающым богатыя милости своя: да утвердит во святей своей православней церкви живый дух правыя веры и благочестия, дух ведения и любве, дух мира и радости о дусе святе, да вся чада ея, чиста суща от мирских искушений и плотских похотей и злаго действия злых духов, духом и истиною покланяются ему, и усердно о соблюдении заповедей его ко спасению душ своих да потщатся. Пастырем ея да даст Господь святую ревность попечения о спасении людей, во еже неверующыя просветити, неведущыя наставити, сомнящыяся вразумити, отпадшыя от православныя церкве к ней возвратити, верующыя в вере соблюсти, грешныя на покаяние подвигнути, кающыяся утешити и во исправлении жизни утвердити, и тако вся люди ко уготованному вечному царству святых его привести. умоли Господа, угодниче Христов: верных рабов его, в скорби и печали день и нощь вопиющих к нему, многоболезный вопль да услышит и да изведет от погибели живот наш. Всем же в державе людем да дарует благий Бог наш мир, тишину, безмятежие и из\ъобилие плодов земных, паче же ко исполнению заповедей его тщание неленостное: и да избавит царствующыя грады, град сей и вся иныя грады и веси, от глада, труса, потопа, огня, меча, нашествия иноплеменных, междоусобныя брани, смертоносныя язвы и от всякаго зла. Ей, святителю божий, да устроиши молитвами твоими вся благая душам и телесем нашым: да и мы прославим в душах и телесех наших Господа и Бога нашего, Иисуса Христа, емуже со отцем и святым духом слава и держава во веки веков. Аминь.

*Молитва в~*

О всехвальный святителю Христов и чудотворче митрофане! приими сие малое моление от нас грешных к тебе прибегающих, и теплым предстательством умоли Господа и Бога нашего, Иисуса Христа, яко да призрев на ны милостивно, подаст нам согрешений наших вольных и невольных прощение, и по велицей своей милости избавит нас от бед, печалей, скорби и болезней душевных и телесных, обдержащих нас: да подаст земли плодоносие, и вся на пользу настоящаго жития нашего потребная: да дарует нам скончати житие сие привременное в покаянии, и да сподобит нас, грешных и недостойных, небеснаго царствия своего, во еже со всеми святыми славити его безконечное милосердие, со безначальным его отцем, и святым и животворящим его духом, во веки веков.

Аминь.
