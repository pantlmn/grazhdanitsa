<::рус> Источник: <::лат> http://вladивoзtok.eparhиa.rу/eparhиa/neоeзt/templeз/akaфизt/

<::слав>

*Тропарь, глас д~:*

Днесь торжествует град владивосток,* и с ним сликовствуют вси пределы земли дальнероссийския:* сретая вновь обретенную икону твою, Богомати,* порт-артурскою нареченную,* в благословение и знамение торжества* Христолюбивому воинству дальния россии дарованную,* на нюже взирающе вси зовем:* русь святая, храни веру православную,* в нейже твое утверждение.

*Акафист Богородице, ради иконы ея порт-артурския.*

*Кондак а~.*

Избранней от всех родов заступнице нашей и царице,* покровом своея благости покрывающей пределы земли дальнероссийския,* благодарственная пения приносим ти, раби твои, Богородице.* Ты же, яко всемилостивая, владычце,* от всяких нас бед спаси и вечных мук свободи, да радующеся зовем ти:* Радуйся, царице препрославленная, пределы дальнероссийския земли милостию своею не оставляющая.

*Икос а~.*

Ангелов творец избра тя, владычце, к благодатному человеков спасению и дарова тя помощницу православным людем, избавляющую нас от хинских нашествий, от глада и всяких напастей и житие наше устрояющую во всяком благочестии и чистоте. Темже и мы, воспоминающе таковое о людех твое благопромышление, со благодарением вопием ти сице:

Радуйся, неприступнаго божества селение:

Радуйся, непрестанное людей удивление.

Радуйся, достоянию твоему помощь и заступление:

Радуйся, ходатаице нашего спасения.

Радуйся, благодатное от нужд избавление:

Радуйся, несокрушимый щите воинов наших.

Радуйся, мечу и броне их неуязвимая:

Радуйся, врагов поражение и устрашение.

Радуйся, царице препрославленная, пределы дальнероссийския земли милостию своею не оставляющая.

*Кондак в~.*

Видящи, пресвятая владычце, скорби сердечныя, муки душевныя и искреннее покаяние людей твоих, благоволила еси явити икону твою, в благословение и знамение торжества Христолюбивому воинству дальния россии. Мы же, к ней припадающе с верою и сокрушенным сердцем, из\ глубины души вопием Богу: Аллилуиа.

*Икос в~.*

Разум небесный даровася иноком и богомольцем земли киевския, во еже соорудити икону пресвятыя Богородицы и нарещи ю порт-артурскою, да явится дальнероссийская вратарница и соратница Христолюбивому воинству нашему. Темже со умилением вопием ти таковая:

Радуйся, от града Киева пришедшая к нам в заступление:

Радуйся, православныя веры утверждение.

Радуйся, почитания святых икон освящение:

Радуйся, хинскаго зловерия обличение.

Радуйся, гордыни их низложение:

Радуйся, скорбь нашу в радость претворяющая.

Радуйся, демонския полки побеждающая:

Радуйся, несумненною надеждою нас увеселяющая.

Радуйся, царице препрославленная, пределы дальнероссийския земли милостию своею не оставляющая.

*Кондак г~.*

Сила вышняго и благодать владычцы укрепляше в видении некоего человека и подвиже его к собиранию средств, во еже написати ея пречистый образ, и с верою дерзая о Господе, приступи к труду, и исполняя повеление Богородицы, обрете подаяния от великаго множества иноков и богомольцев. И помощию Богоматре сооруди икону и воззва к Богу: Аллилуиа.

*Икос г~.*

Имущи благоутробное промышление о людех дальнероссийския земли, в видении явила еси волю свою, владычце: да приемлют икону мою Христолюбивии вои порт- артура и тоя помощию одолеют злочестивых хинов! Темже и мы вопием:

Радуйся, молитвеннице неусыпающая ко Христу Богу и на милость его к нам приклоняющая:

Радуйся, чрез\ благочестивых людей славу чудес твоих грешным открывающая.

Радуйся, гнев божий предстательством твоим от нас отводящая:

Радуйся, державная скоропомощнице, во дни тяжких испытаний спасающая.

Радуйся, материнским покровом твоим от несчастий нас сохраняющая:

Радуйся, от рова погибели безнадежных милосердием твоим исхищающая.

Радуйся, от нашествия иноплеменных землю нашу сохраняющая:

Радуйся, всемилостивая услышательнице молений наших в скорби и обстояниих.

Радуйся, царице препрославленная, пределы дальнероссийския земли милостию своею не оставляющая.

*Кондак д~.*

Бурю смятений и брань, враги воздвигнутую в стране нашей, утолити потщашася благочестивии людие града киева, исполняюще повеление Богоматре, не обинушася послати икону твою в осажденную квантунскую волость, яко щит и победное знамение над\ супостаты, вопиюще Богу: Аллилуиа.

*Икос д~.*

Слышавше православнии людие, яко икона царицы небесныя шествоваше чрез\ многия грады и веси, и богомольцы в великом множестве стекахуся сретати и поклонятися ей, в молитвах со слезами умиления испрошати стране нашей на враги одоление, от глада и пагубы избавление, мира умирение. Темже и мы вопием к преблагословенней:

Радуйся, горняго мира украшение:

Радуйся, дольняго мира заступление.

Радуйся, дщи благословенная отца небеснаго:

Радуйся, сына предвечнаго неискусомужная родительнице.

Радуйся, божественныя благодати подательнице:

Радуйся, телес наших безмездная целительнице.

Радуйся душ наших к царствию горнему путеводительнице:

Радуйся, от вечныя смерти наша свободительнице.

Радуйся, царице препрославленная, пределы дальнероссийския земли милостию своею не оставляющая.

*Кондак е~.*

Боготечная звезда явися твоя, Богомати, икона, всю страну российскую от запад до восток обтекающая лучами чудес твоих, осиявающая блуждающих во тьме неверия и к покаянию их приводящая, тьму недуг и скорбей отгоняющая и наставляющая на путь спасения всех с верою к тебе прибегающих и вопиющих к Богу: Аллилуиа.

*Икос е~.*

Во дни лютых скорбей и злых обстояний явила еси, владычце, велию милость обретением честныя иконы твоея порт-артурския, да вси с верою молящеся пред\ нею приимут здравие и душ спасение. Сего ради и мы, прославляюще милосердие твое неизреченное, усердно вопием ти сице:

Радуйся, светило незаходимое, светом истиннаго богопознания нас просвещающее:

Радуйся, вратарнице, двери райския верным отверзающая.

Радуйся, неистощимый источниче святыни:

Радуйся, многотекущая реко божественныя благостыни.

Радуйся, грехов наших очищение:

Радуйся, кающихся грешников с богом примирение.

Радуйся, добрыя обеты приемлющая:

Радуйся, благим начинанием способствующая.

Радуйся, царице препрославленная, пределы дальнероссийския земли милостию своею не оставляющая.

*Кондак з~.*

Проповедует церковь Христова чудеса твоя, богородительнице, и несть града или страны, идеже не совершашеся тобою действо силы божия: во избавление, спасение, просвещение и исцеление людей Христоименитых, наипаче же чрез\ иконы твоя святыя обыкла еси чудотворити, изливающи от них бездну милосердия и щедрот бедствующему человеческому роду. Сего ради славословяще тя, сыну твоему и Богу нашему вопием: Аллилуиа.

*Икос з~.*

Возсия от истиннаго солнца правды, Дево богоотроковице, твоя святая икона порт-артурская, достигшая града владивостока, и явися яко звезда пресветлая, просвещающая помраченная очи и окамененная сердца и влагающая разумение судеб божиих Христоименитым людем. Темже с ними и мы вопием:

Радуйся, яко о тебе радуется ангельский собор:

Радуйся, яко о тебе торжествует человеческий род.

Радуйся, яко твоя слава превосходит похвалы земныя и небесныя:

Радуйся, радосте наша, услаждающая скорбная сердца, к тебе отверстая.

Радуйся, благая заступнице, на помощь к нам ускоряющая:

Радуйся, залог спасительный нам в иконе твоей даровавшая.

Радуйся, град владивосток пришествием своим от врагов сохранявшая:

Радуйся, пренесением иконы твоея в порт-артур победу россии обещавшая.

Радуйся, царице препрославленная, пределы дальнероссийския земли милостию своею не оставляющая.

*Кондак з~.*

Хотя человек некий исполнити волю божию и доставити в осажденную варвары крепость икону пресвятыя Богородицы порт-артурскую, отправися в путь, и достиг токмо града дальняго, не обрете веры у воев наших в помощь Богоматере, и со слезами воззва к Богу: Аллилуиа.

*Икос з~.*

Новую показа милость всех творец и Владыка наш Господь, егда положи во гневе своем наказати человеческий род: огнем, мечем, гладом и болезньми, и сотвори в наказание поражение русских воев и пленение безбожными японцы иконы твоея порт-артурския. Сего ради, владычце, припадаем и усердно молим тя: не даждь нам до конца погибнути, но двери милосердия твоего отверзи нам, вопиющым:

Радуйся, спасителя мира рождшая:

Радуйся, спасения нашего главизно.

Радуйся, Мати божия, обреченная[;;;] на страдание:

Радуйся, Мати милосердия, отемлющая всякую слезу от люте страждущих.

Радуйся, слезы умиления нам подающая:

Радуйся, от страстей нас избавляющая.

Радуйся, погибающих грешников спасающая:

Радуйся, царице небеси и земли, молитвы раб своих приемлющая.

Радуйся, царице препрославленная, пределы дальнероссийския земли милостию своею не оставляющая.

*Кондак и~.*

Странни и пришельцы есмы на земли сей: житие наше суетно и маловременно есть. Мы же смерти безвестное во ум никогдаже приемлем, ни помышляем о страшнем судищи Христове, в немже имамы праведному судии предстати и дати ответ о всяком деле же и слове. Темже молим тя, владычце, возбуди ны от сна греховнаго, да сподобимся твоим ходатайством получити прощение грехов, и во гласе радования воспевати Христу Богу: Аллилуиа.

*Икос и~.*

Вся бывше горе к небесным взята, и земных не оставляеши, пресвятая Богородице, святым твоим предстательством, и имаши велие дерзновение к сыну твоему и Богу нашему. Темже утверди в мире глубоце православных житие и вся полезная даруй рабом твоим, да величающе воспеваем ти:

Радуйся, умным очесем нашым горький и страшный час смертный представляющая:

Радуйся, на кийждо день, аки уже на последний жития нашего, взирати нас научающая.

Радуйся, любити мир и яже в мире нам воспрещающая:

Радуйся, пристрастие к тленному богатству из\ сердца нашего искореняющая.

Радуйся, славы человечи, аки тени преходящия, искати нам возбраняющая:

Радуйся, яко сладчайшее имя Господа Иисуса Христа усты непрестанно произносити и в уме держати нас побуждаеши.

Радуйся, яко от празднословия, многоглаголания, паче же от кощунства нас удержаваеши:

Радуйся, яко твое за нас ходатайство сильно есть пред\ богом, еже не вверженным быти нам во тьму кромешнюю.

Радуйся, царице препрославленная, пределы дальнероссийския земли милостию своею не оставляющая.

*Кондак ф~.*

Всякое естество ангельское удивися великому делу твоего милосердия, Господи, егда во дни гневнаго посещения своего, не хотя дати погибнути до конца православней россии, дарова державную заступницу народу православному, невидимо сопребывающу и слышащу тебе поющих: Аллилуиа.

*Икос ф~.*

Ветии суемудрии, непросвещеннии светом истиннаго богопознания, поклонишася златому тельцу. Сего ради гневное божие посещение всему миру зряще, мы, грешнии, смиренно молим тя, владычце: умилостиви создателя преложити гнев свой праведный на милость и помиловати нас, вопиющих:

Радуйся, твоея помощи и заступления никогдаже нас лишаеши:

Радуйся, ум наш, помраченный небрежением, светлым твоим покровом озаряеши.

Радуйся, душевныя нашя раны спасительным елеем умащаеши:

Радуйся, из\ рова беззаконий наших рукою твоея помощи исхищаеши.

Радуйся, греховный сон душевныя нашея лености отрясаеши:

Радуйся, душевное умиление и сердечное сокрушение в нас раждаеши.

Радуйся, к покаянию и исправлению нас возбуждаеши:

Радуйся, яко всем твориши спастися, в державный твой покров прибегающым.

Радуйся, царице препрославленная, пределы дальнероссийския земли милостию своею не оставляющая.

*Кондак и~.*

Спасти хотя люди дальнероссийския земли, погибающыя во тьме неверия, пресвятая Богородице, в путь управи некия иноки во святый град, поклонения ради иерусалимским святыням, и тамо на крестнем пути, у места реченнаго лифостротон, благоволила еси явити милость свою обретением честныя иконы твоея порт-артурския, темже и мы с ними радостно вопием Богу: Аллилуиа.

*Икос и~.*

Не благоволила еси икону твою, владычце, прежде возвратити в пределы земли дальнероссийския, но утешила еси сестры обители горненския своим посещением, и в ней пребывши три месяцы, якоже первее у сродницы своея елисаветы, и ныне обновлением иконы своея воистину показала еси, Богородице, стену милосердия и щедрот Христолюбивым людем, неложно обещавши покров своея благости в возсоздании российския страны, да врата адова не одолеют православныя церкве Христовы. Сего ради припадаем к вновь обретенней иконе твоей порт-артурстей и радостно вопием ти сице:

Радуйся, российския страны покрове и ограждение:

Радуйся, дальнероссийския земли забрало и похваление.

Радуйся, православныя церкве столп и утверждение:

Радуйся, всякия святыни защито и поклонение.

Радуйся, сущих в пленении свобождение:

Радуйся, за правду гонимых дерзновение.

Радуйся, за веру страдавших терпение:

Радуйся, от глада и болезней наше спасение.

Радуйся, царице препрославленная, пределы дальнероссийския земли милостию своею не оставляющая.

*Кондак а~и.*

Пением хвалебным и благодарственным молением вновь сретают икону твою, владычце, порт-артурскую, святитель божий, священницы, монаси и людие града владивостока, яко зарю солнечную и непостыдную надежду свою. И мы вси упование на тя возложивше, радостно вопием Богу: Аллилуиа.

*Икос а~и.*

Святый убрус сына своего, яко светообразный омофор, невидимо простираеши над\ нашею землею, владычце, нечестия безлунную нощь прогоняющи, зарю же пакибытия возсиявающи, да в радости немолчно зовем:

Радуйся, воистину в солнце облаченная:

Радуйся, венцем от звезд увязенная.

Радуйся, рясны златыми преиспещренная:

Радуйся, красото неизреченная.

Радуйся, теплото солнца любезнейшая:

Радуйся, свете невечерний ангелов и человеков.

Радуйся, темныя демонския полки далече отгоняющая:

Радуйся, тьму неверия просвещающая.

Радуйся, царице препрославленная, пределы дальнероссийския земли милостию своею не оставляющая.

*Кондак в~и.*

Икона твоя, благодати причастная, яко сокровище драгоценное церкве Христовы от тебе, Богородице, подадеся, в ней бо обещалася еси пребывати с нами до скончания века, рекши к первописанней иконе твоей: с нею моя благодать и сила. Веруем, пречистая, яко не оскудеет глагол сей и во иконе твоей порт-артурстей: на всяцем месте и зде с нами пребываеши, идеже верно поется сыну твоему и Богу хвалебная песнь: Аллилуиа.

*Икос в~и.*

Поюще твоя чудеса, бывшая в древняя и настоящая времена, хвалим тя, владычце, усердно припадаем к иконе твоей порт-артурстей, с любовию лобызаем ю и яко присно сущей с нами молим ти ся: милостиво воззри на ны, Мати божия, и якоже ныне зрим тя на иконе из\ъображенную, тако сподоби нас узрети тя в грозный час смертный, от руки диаволи нас исхищающую и в царствие небесное приводящую державною десницею твоею, да тебе благодарственно воззовем:

Радуйся, церкве небесныя и земныя украшение:

Радуйся, по Бозе наше первое прибежище и утешение.

Радуйся, девства честный покрове и ограждение:

Радуйся, во святем житии верных утверждение.

Радуйся, в царствие небесное любящым тя ходатайствуеши вхождение:

Радуйся, от власти лютаго миродержца уповающих на тя избавление.

Радуйся, на воздушных мытарствех славящих тя избавление:

Радуйся, нам райских врат отверзение.

Радуйся, царице препрославленная, пределы дальнероссийския земли милостию своею не оставляющая.

*Кондак г~и.*

О всепетая Мати, рождшая всех святых святейшее слово, от ангел восхваляемая на небеси, от человек воспеваемая на земли! Призри на смиренное наше моление пред\ пречистым твоим образом и вся полезная даруй рабом твоим, да спасаемии тобою, вопием Богу: Аллилуиа.

*Сей кондак глаголи трижды. Посем икос а~:*
Ангелов творец: *и кондак а~:*
Избранней от всех родов:

*Молитва ко пресвятей Богородице:*

О пресвятая госпоже Дево Богородице, превышшая херувимов и серафимов и святейшая всех святых! Припадающе к святей иконе твоей, смиренно молимся: вонми гласу моления нашего, виждь скорби, виждь беды нашя, и яко любвеобильная Мати, потщися на помощь нам безпомощным, умоли сына твоего и Бога нашего, да не предаст земли нашея на поругание варваров, да не погубит нас за беззакония наша, но явит человеколюбно нам милость свою. Испроси нам, владычце, у благости его телесное здравие и душевное спасение, мирное житие и земли плодоносие, воздуха благорастворение и благословение свыше на вся благая дела и начинания наша. И якоже древле милостиво милостивно явила еси нам икону свою порт-артурскую, яко защитницу земли дальнероссийския, но за неверие и неблагоговение к святыням церковным язычники плененную, тако и ныне припадаем к вновь обретенному твоему образу и приносим наше усердное молитвословие.

О царице всепетая! Простри ко Господу богоносныя руце твои, имиже богомладенца Иисуса Христа носила еси, и умоли его избавити нас от всякаго зла. Яви, владычце, милость твою нам: болящыя исцели, скорбящыя утеши, бедствующым помози и сподоби нас благочестно житие земное совершити, Христианскую кончину получити и царствие небесное наследити, матерним твоим ходатайством к рождшемуся от тебе Христу Богу нашему, емуже со безначальным его отцем и пресвятым духом подобает всякая слава, честь и поклонение, ныне и присно, и во веки веков. Аминь.
