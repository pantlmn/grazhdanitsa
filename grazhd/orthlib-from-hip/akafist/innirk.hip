<::рус>  источник: Камень веры, Александра Мусорина

<::лат>  ооо.megalиnk.rу/~amуз

<::слав>

*Акафист святителю иннокентию иркутскому чудотворцу*

*Кондак а~.*

Равноапостольный христианския веры благовестниче, языческаго зловерия искоренителю, скорый в бедах и скорбех заступниче, благоутробия неистощимое сокровище, святителю отче иннокентие! Великаго тя пред\ Господем ходатая и чудес множеством свидетельствованна помощника имуще, к тебе во обстоянии от всяких нужд и зол с верою, надеждею и любовию притекаем, и тако ти зовем: Радуйся, иннокентие, святый угодниче спаса Христа.

*Икос а~.*

Ангелом уподобился еси непорочным житием, святителю отче иннокентие, и сего ради ангелом сопричастия сподобился еси в немолчнем славословии Господа славы. Приими убо и от наших недостойных устен приносимое тебе хваление:

Радуйся, по имени твоему, непорочность знаменующему, явивый житие твое: Радуйся, непорочности сохранением, ангелов житию подражатель бывый. Радуйся, верный Христова евангелиа служителю: Радуйся, архиереев удобрение. Радуйся, церкве, невесты Христовы, драгое украшение: Радуйся, святости жития и непорочности нравов учителю. Радуйся, иннокентие, святый угодниче спаса Христа.

*Кондак в~.*

Видя Господь Бог благопотребен тя сосуд ко приятию даров благодати, обильно излия в твое сердце духа премудрости и разума, во еже просвещати языки, во тме и сени смертней седящыя, духа совета и крепости, во еже превозмогати над\ враги спасения видимыми и невидимыми, духа ведения и благочестия, во еже Христово стадо пасти учением и житием. Мы же, тя на спасение людий тако приуготованна уразумевше, со умилением подателю всех благ Богу зовем: Аллилуиа.

*Икос в~.*

Разум благопотребен к деланию приятых от Бога талантов стяжати хотя, еще юн сый, водворился еси в вертограде духовныя мудрости преславнаго града киева: совершен же в житии хотя быти, сожительство восприял еси в лике иноков святопечерския лавры, идеже достигл еси в мужа совершенна, в меру возраста исполнения Христова. Мы же, твое звании и избрание разсмотряюще, с любовию зовем ти: Радуйся, розго винограда, плодов духа исполненная, да их обилием страны сибири обогатиши: Радуйся, сладкоуханный крине господень, на юге процветый, да тем страны севера облагоухаеши и украсиши. Радуйся, в земнем училищи небесней мудрости навыкший, да ею языки на путь спасения наставиши: Радуйся, яко на высоту добродетелей, аки светильник на свещнице, поставлен был еси, да мглу неподобнаго жития во изгнании сущих разгониши. Радуйся, верный учениче спаса нашего, во апостола языков пред\ъизбранный: Радуйся, чадо послушливое церкве православныя, в первосвятителя иркутския паствы пронареченный. Радуйся, иннокентие, святый угодниче спаса Христа.

*Кондак г~.*

Силою свыше тя облеченна уразумевше благоверный царь и святый собор, избраша тя во апостольское служение, проповедати евангелие царства Христова в земли языков, неведущих пети ко святей Троице единому Богу: Аллилуиа.

*Икос г~.*

Имея ревность апостольскую о спасении душ человеческих, подвиглся еси на вся труды и беды шествия в дальныя страны царства хинов: но воспящен быв в пределы его внити, во граде селенгинстем препокоение обрел еси, идеже тя малое стадо присных ти по вере приветствии срете сими: Радуйся, новый апостоле языков, на просвещение языков многия страны претекший: Радуйся, в шествиих путных, якоже и павел, языков апостол, беды Христа ради и евангелиа бодре сретивый. Радуйся, лучезарное церкве Христовы светило, на просвещение востока возшедшее: Радуйся, божественнаго огня носило, теплоту любве Христовы во страны мраза принесшее. Радуйся, духом ревности апостольския движимый, ко языком монгольским поспешивый: Радуйся, во изгнании страждущым покой душам во благом иге Христовем указавый. Радуйся, иннокентие, святый угодниче спаса Христа.

*Кондак д~.*

Бурю зависти древний человеческих душ прельститель воздвиже в сердцах хинов сопротив тебе, во страну их грядущаго, благовестника мира Христова, и возстави на тя лжебратию, во еже в пределы хинов твое возбранити вхождение, да не навыкнут хинове, вкупе с православными, изведшему люди из\ тмы во свет свой чудный Христу Богу пети: Аллилуиа.

*Икос д~.*

услышав ухищренныя хинов глаголы, яко не подобает ти, иерарху великому Господа, быти прияту в их царство, обратился еси паки со евангелием ко языком инородным во стране сибирстей, иже с велию радостию тя приемше, возопиша ти таковая: Радуйся, хинами во их царство не приятый,ко приятию же самеми ангелы в небесное царство достойный: Радуйся,не роду чуждему хинов, но своего царства языком монгольским во апостола уготованный. Радуйся, яко возбранением тебе благовестия языком царства чуждаго велие благо языком российскаго царства устроися: Радуйся, яко проповедию евангелиа языком монгольским злоухищрение врага душ человеческих жестоко посрамися. Радуйся, яко твоим посреде нас вселением неведущии Бога в познание истины приведошася, противляющиися же истине обличишася: Радуйся, яко на житие твое взирающе, грешнии покаяшася, беззаконии же уцеломуришася. Радуйся, иннокентие, святый угодниче спаса Христа.

Кондак е~.

Боготочный премудрости источник от обилия присущия ти благодати проторжеся в пустыни монгольстей, егда неразумнии хинове заградиша токи ея в пределы их омраченнаго царства: ревностию бо апостольскою движим и во служении пастырстем труждаяся, ово просвещал еси светом евангелиа Христова неведующыя языки монгольски, ово утверждал еси верующыя в послушании православныя церкве уставом: и тако научил еси и онех вкупе воспевати единому всех человеков спасителю Богу: Аллилуиа.

Икос е~.

Видя вседержитель, вся на пользу строяй, яко не приспе время, да просветятся светом евангелиа людие царства хинскаго, дарова тя в первосвятителя иркутския церкве и учителя языков сибири, еже мы ныне сице зовем ти: Радуйся, первопрестольниче иркутския церкве, благовестием сибирскую область российскаго царства огласивый: Радуйся, святое начало святителей иркутския паствы, прочым пременяемым, единый ея несменный блюстителю. Радуйся, отче, святых отец в наслаждении благочестия и искоренении нечестия подражателю: Радуйся, пастырскому служению уготовляемых трудолюбивый учителю. Радуйся, пастырю добрый, готовый душу твою положити за овцы твоя: Радуйся, неусыпный страже, вверенныя ти душы, бденным молением и путным обхождением, добре сохранивый. Радуйся, иннокентие, святый угодниче спаса Христа.

*Кондак з~.*

Богопроповедников Христовых апостолом труды на ся под\ъем, оных наследоваль еси подвиги и лишения, скорби и озлобления: но вся ради Христа и евангелиа доблественно понесл еси, и вся ны научил еси пети Богу: Аллилуиа.

*Икос з~.*

Возсияла есть паче солнца, во огни искушений и скорбей очищенная, душа твоя, доблественный подвижниче Христов: аще бо в немощех и болезнех претруждено бяше тело твое, но духом присно сый бодр, выну побеждал еси враги Христовы церкве. Сего ради и мы тобою в скорбех утешаеми, победная ти сице вопиим: Радуйся, воине Христов, во всеоружии божии противу начал и властей и миродержителей тмы века сего подвизавыйся: Радуйся, истиною аки поясом препоясанный, языков шатания разрушивый. Радуйся, правдою аки в броня оболченный, вся наветник клеветы недейственны сотворивый: Радуйся, нозе во благовествование мира обувенне имевый, главу древняго змия поправый. Радуйся, верою аки щитом покровенный, вся разжженныя лукаваго стрелы угасивый: Радуйся, шлем спасения и мечь духовный восприявый, и вся враги, аки воевода возбранный, низложивый. Радуйся, иннокентие, святый угодниче спаса Христа.

*Кондак з~.*

Хотяй милосердый Господь не точию пастве иркутстей, но и всякому ближнему же и дальнему тя даровати в скорбех утешителя, в бедах скораго помощника и от болезней целителя, ускори тя разрешити от уз сея бренныя плоти, да по всем градом и весем чудесы и исцеленьми Бога прославиши и ему воздвигнеши пети: Аллилуиа.

*Икос з~.*

К новому и нестареющемуся на небесех жительству уготовляя твой восход, писанием со одра болезни всесмиренно просил еси иереи града иркутска со христианы православными, до воспоют во храмех Богородице параклисис: мы же, зряще тя по преставлении прославлена богом, к тебе самому сице взываем: Радуйся, ратоборче Христов, подвигом добрым подвизавыйся: Радуйся, быстротекущий орле, течение твое в превыспренних селениих скончавый. Радуйся, воине царя небеснаго, вся обеты Христу царю и Богу нашему верно соблюдый: Радуйся, яко прочее уже венец правды тебе соблюдеся. Радуйся, по преселении во обители отца небеснаго не оставляяй посещати наш град обитель сию: Радуйся, теплый о нас молитвенниче, не престающь о нас у престола царя небеснаго ходатайствовати. Радуйся, иннокентие, святый угодниче спаса Христа.

*Кондак и~.*

Странное всем чудо показася, егда древяная церковь, под\ еяже олтарем почивал еси от трудов сего временнаго жития, посреде всея обители запаления, яко древняя купина, огнем опаляема не сгараше. Чтущии же память твою, яве уразумевше, яко твоих ради мощей совершается сие чудо, со страхом и радостию, хранящему тя Богу, множицею взываху: Аллилуиа.

*Икос и~.*

Вси людие, притекшии во обитель твою и церковь, в нейже почиваху мощи твоя, огнем опаляему видяще, приступивше ко архипастырю, тепле его моляху, да изнесут раку святых мощей твоих: он же, духом веры исполнь, надеждею сохранения от огня не точию мощей твоих, но и всея церкве, всех ободряше. Людие же, сбытие словес архипастыря абие узревше, благодарными ти гласы, чудотворче, воззваша: Радуйся, светильниче церкве, из\ под\ спуда паче блистания огненнаго возсиявый: Радуйся, несгаранием хранилища мощей твоих, о нетлении их преславно провозвестивый. Радуйся, таковыми знанием о твоем с нами сопребывании удостоверивый: Радуйся, церкве сохранением, в тебе от бед заступника нам открывый. Радуйся, и града нашего, посреде запалений огненных, многажды удоборазумеваемый хранителю: Радуйся, наипаче о избавлении нас от геенскаго присный наш пред\ Господем ходатаю. Радуйся, иннокентие, святый угодниче спаса Христа.

*Кондак ф~.*

Вси лицы ангелов даша славу, честь и благодарение седящему на престоле, живущему во веки веков Богу и агнцу, егда, убеленная светлостию непорочности, душа твоя, святителю Христов иннокентие, вознесеся на небо, в сожительство ангелов. Мы же, прославлением на земли святых мощей твоих уверившеся о твоей на небесех славе, с веселием прославльшему тя Богу присно взываем: Аллилуиа.

*Икос ф~.*

Ветиям любомудрым на сердце не взыдоша, яже ти, Христов угодниче, уготова Господь во обителех небесных. Мы же, празднующе твое на небеси прославление, сице тя на земли ублажающе зовем: Радуйся, многу на небесех, многообразнаго ради на земли служения, мзду восприемый: Радуйся, девственниче, в первенцы Богу и агнцу вписанный. Радуйся, страдальче, вкупе со пришедшими от скорби велия, в ризах белых пред\ престолом спасение и славу воспеваяй: Радуйся, апостоле языков, престолом апостольским на небеси почтенный. Радуйся, пастырю научивый и сотворивый, и сего ради велиим во царствии небеснем от Христа нареченный: Радуйся, воеводо возбранный, соседения победителю ада и смерти на престоле сподобивыйся. Радуйся, иннокентие, святый угоднице спаса Христа.

Кондак и~.

Спасение посреде земли соделавый, человеколюбец Господь посети страну сибирскую своею милостию и щедротами: в раце бо мощей твоих, великий угодниче Христов, открыл есть нам знамение твоего теплаго о нас на небеси ходатайства, егоже сподобляеми вси благовернии людие страны сибирския, единеми усты и сердцем поют Богу: Аллилуия.

Икос и~.

Стена еси необоримая, заступниче наш, граду и стране сей от нахождений всяких зол и скорбей: явлением бо чудес твоих уверихомся, яко велие стяжал еси дерзновение у Господа. Сего ради сице зовем ти: Радуйся, страны сибирския богодарованный хранителю и заступниче, ходатаю и помощниче: Радуйся, яко вкупе со ангелы послан еси во служение за хотящих наследовати спасение, и всем страждущым неоскудное подаеши утешение. Радуйся, драгоценное нам в раце мощей твоих наследие оставивый: Радуйся, яко во обители вознесенстей всех притекающих к тебе сретаеши любовию. Радуйся, и на всяком месте тя с верою призывающым скорый помощник являяйся: Радуйся, и не ищущым тя, ниже ведущым, яко добрый наставник, врачь же и покровитель многажды познаваемый. Радуйся, иннокентие, святый угодниче спаса Христа.

*Кондак а~и.*

Пение всякое не довлеет к прославлению чудес твоих, чудотворче предивный, имиже не точию верныя, но и неверныя удивляеши: веруем же и надеемся, яко твоими молитвами и во мраце идолослужения сущии из\ тмы и сени смертныя изыдут и с нами купно прославльшему тя Богу воззовут: Аллилуиа.

*Икос а~и.*

Светильник не поставляется под\ спудом, но свещник возлагается, да входящии видят свет: сего ради и твоя святыя мощи изведе из\ под спуда Господь, яко да входящии во обитель твою, от сего чуднаго света верою просвещаеми и исцеления от тебе приемлюще, взывают к тебе сице: Радуйся, наставниче премудрый, мысли благи и хотения свята на сердце полагаяй: Радуйся, вождю благонадежный, на путь спасения направляяй. Радуйся, пред\ престолом царя небеснаго о спасении душ наших ходатайствуяй: Радуйся, скорый помощниче, от нахождения зол и скорбей сохраняяй. Радуйся, врачу сострадательный, от болезней душевных же и телесных свобождаяй: Радуйся, оставленных врачами от одра смерти воздвизаяй. Радуйся, иннокентие, святый угодниче спаса Христа.

*Кондак в~и.*

Благодатию божию исполнена тя познавше не точию близ\ сущии, но и во странах дальних обитающии, с верою притекают к раце мощей твоих: ты же, внемля их молением, не престани напутствовати всех дары исцелений и чудес твоих, до от восток солнца до запад вси воспоют чудодействующему Богу: Аллилуиа.

*Икос в~и*

Поюще чудеса твоя, имиже по преставлении, паче же по обретении святых мощей твоих, Бога прославил еси, благодарно тебе сице зовем: Радуйся, жилами разслабленныя со одра болезни возставивый: Радуйся, сокрушением ног и рук страждущыя, аки николиже страдавшыя устроивый. Радуйся, струпами покрытыя и ранами уязвенныя целы и здравы соделавый: Радуйся, зрение слепым возвративый и изумленныя на здравый смысл наставивый. Радуйся, во отчаянии живота к смерти уготовляемыя к жизни паки возвративый: Радуйся, ни единей же болезни ко исцелению тебе быти неудобней, чудес множеством засвидетельствовавый. Радуйся, иннокентие, святый угодниче спаса Христа.

*Кондак г~и.*

**
О великий Христов угодниче, милостивый наш наставниче, благоутробия сокровище, правоверия учителю, архиереев похвало, безпомощных заступниче, отче наш иннокентие! Моли Христа Бога, да сподобит нас земное поприще без\ порока прейти и егда, яко праведный судия, со ангелы своими во славе приидет судити живых и мертвых, да не отлучит нас от сонма спасаемых, но да сотворит нас причастники царства небеснаго, во еже тамо вкупе с тобою, отцем нашим, выну славити его и воспевати ему со отцем и святым духом во веки веков: Аллилуиа.

*Сей кондак глаголи трижды. И паки чтется а~-й икос, и кондак а~-й.*

*Молитва святителю иннокентию, иркутскому чудотворцу*

О великий Христов угодниче, святителю отче иннокентие! услыши нас, тебе молящихся. Ты веси наша скорби и недуги, слыши воздыхания множества к тебе притекающих: сего ради к тебе, яко отцу нашему, скорому помощнику и теплому молитвеннику, зовем: не остави нас твоим у Бога ходатайством. Мы присно заблуждаемся от пути спасения: руководи нас, милостивый наш наставниче. Мы немощни в вере: утверди нас, правоверия учителю. Мы зело убози сотворихомся добрых дел: обогати нас, благоутробия сокровище. Мы присно наветуеми есмы от враг видимых и невидимых и озлобляеми: помози нам, безпомощных заступниче. Гнев божий, праведно движимый на ны за беззакония наша, отврати от нас твоим ходатайством у престола судии Бога, емуже ты предстоиши на небеси, отче иерарше, архиереев похвало. услыши, молим тя, великий Христов угодниче, и зде с молением тебе предстоящыя, и вся, на всяком месте, тебе с верою призывающыя: и испроси молитвами твоими у отца небеснаго всем нам прощение грехов наших и от бед избавление. Ты бо еси свидетельствованный безчисленными чудесы помощник, заступник и молитвенник, и о тебе славу возсылаем отцу и сыну и святому духу, и ныне и присно, и во веки веков. Аминь.

