<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

АКАФИСТЪ ПРЕСТ~ЕЙ БГ~ОРОДИЦЕ, ЯВЛЕНИЯ РАДИ ЧуДОТВОРНЫЯ ЕЯ ИКОНЫ КАЗАНСКИЯ. С из\ъображением. Издание одиннадцатое. САНКТПЕТЕРБуРГЪ. Синодальная типография, #аотч~з, м~и с.

От Санктпетербургскаго духовнаго цензурнаго комитета печатать дозволяется. С.- Петербург, Августа г~и дня #аотч~з года. Цензор архимандрит Мефодий.

*АКАФИСТЪ*

*ПРЕСТ~ЕЙ БГ~ОРОДИЦЕ*

*явления ради чудотворныя Ея иконы*

*КАЗАНСКИЯ.*

*Кондак а~.*

Избранней от всех родов заступнице рода Христианскаго, покровом Своея благости покрывающей страну нашу православную, благодарственная пения приносим Ти, Богородице, о явлении чудныя Твоея иконы. Ты же, яко всемилостивая всех притекающих к Тебе помощнице, заступай нас во всех скорбех и нуждах, бедах и напастех, да зовем Ти: Радуйся, заступнице усердная рода Христианскаго.

*Икос а~.*

Ангел предстатель послан бысть рещи Богородице: радуйся, егда Бог Слово вопл~щашеся во утробе Ея: и мы грешнии, прославляюще явление чудныя Ея иконы и Божественнаго Младенца Спаса Христа, со умилением вопием Благодатней: Радуйся, Богоизбранная отроковице: радуйся, Мати Божия. Радуйся, Царице небесе и земли: радуйся, светлое Церкве небесныя и земныя украшение. Радуйся, ангелы чтимая: радуйся, певаемая от серафим. Радуйся, светлое пророческое сбытие: радуйся, Апостолов похвало. Радуйся, мученческое исповедание: радуйся, преподобных венче. Радуйся, праведных веселие: радуйся, грешных упование. Радуйся, заступнице усердная рода Христианскаго.

*Кондак в~.*

Видящи, Всенепорочная, с высоты небеснаго жилища Своего, идеже с Сыном Твоим в славе пребываеши, скорбь рабов Твоих в новопросвещеннем граде, яко гневнаго ради Божия посещения вера Христова поругаема бывает агарянским зловерием, благоволила еси явити икону Свою, чудесы ю прославляющи, да утверждаемии знамениями Твоея благодати, Христолюбивии людие верно вопиют Богу: Аллилуиа.

*Икос в~.*

Разум трикратнаго явления Богоматере мудрая отроковица разумети ищущи, тече ко властем, поведающи им дивное явление и грозное прещение: мы же, дивящеся свыше данному отроковице вразумлению, благоговейно вопием к преблагословенней: Радуйся, устнами детей хвалу Богови совершающая: радуйся, тайны благодати Божия юным открывающая. Радуйся, неверных сумнителное слышание: радуйся, верных известная похвало. Радуйся, молние, неверных устрашающая: радуйся, славою чудес Твоих верных смыслы озаряющая. Радуйся, агарянскаго зловерия обличение: радуйся, гордыни их низложение. Радуйся, веры Христианския утверждение: радуйся, почитания святых икон освящение. Радуйся, скорбь нашу в радость претворяющая: радуйся, несумненною надеждею нас увеселяющая. Радуйся, заступнице усердная рода Христианскаго.

*Кондак г~.*

Сила Вышняго благодатию Богоматере умудри и укрепи отроковицу к исканию многоценнаго Божия дара, и та с верою дерзающи о Господе, приступи к труду, и скрытое в земли обретши сокровище святыя иконы Богоматерни, радостно возопи к Богу: Аллилуиа.

*Икос г~.*

Имеющи благоутробное промышление о новопросвещенных людех града Казани, от пречистныя Твоея иконы токи чудес источила еси, Владычце, слепым телесныма очима зрение подавающи, омраченных же душевно светом Богопознания и благочестия озаряющи, девствующым под\ осенением твоея иконы пристанище небурное дарующи. Сего ради зовем Ти: Радуйся, явлением иконы твоея тму лютых обстояний отгоняющая: радуйся, лучами чудес всех просвещающая. Радуйся, слепых прозрение: радуйся, омраченных смыслом просвещение. Радуйся, славо православия: радуйся, тихое пристанище ищущих спасения. Радуйся, Мати целомудрия: радуйся, покрове и ограждение девства. Радуйся, Еюже ликовствует все множество верных: радуйся, Еяже ради рыдает демонское полчище. Радуйся, всех Христиан вожделенная помощнице: радуйся, всех скорбящих радосте. Радуйся, заступнице усердная рода Христианскаго.

*Кондак д~.*

Бурю смятений и крамолы врагами воздвигнутую в стране нашей утолити тщащься блаженный Гермоген, списатель чудес Твоея, Богомати, иконы, слезно пред\ нею моляшеся, и видев, яко воинству православному в щит и победное знамение Твоя икона даровася, верою укрепляемый до конца живота своего вопияше Богу: Аллилуиа.

*Икос д~.*

Слышавше православнии воини откровенную преподобным Сергием святителю Арсению тайну, яко предстателством Богоматере суд об\ отечестве нашем преложен на милость, икону Богоматерню, яко знамя победное приимше, исхитиша матерь градов Русских из\ рук супостат и возопиша заступнице Христиан: Радуйся. Мати Бога Вышняго: радуйся, яко за всех молиши Сына Твоего, Христа Бога нашего. Радуйся, яко всем твориши спастися в державный Твой покров прибегающым: радуйся, заступнице всех сущих в скорбех и болезнех. Радуйся, всем молящымся сокрушенным сердцем пред\ пречистым твоим образом полезная дарующая: радуйся, избавление зол всем, невозвратно надежду имущым на Тя. Радуйся, тихое и доброе пристанище: радуйся, скорая помощнице. Радуйся, готовый и теплый покрове спасения: радуйся, источающая нам неоскудныя милости. Радуйся, предваряющая на помощь: радуйся, избавляющая от всех бед. Радуйся, заступнице усердная рода Христианскаго.

*Кондак е~.*

Боготечная звезда явися Твоя, Богомати, икона, всю страну Российскую обтекающая, лучами чудес Твоих осиявающая всех блуждающих по морю страстнаго жития, мрак печалей и мглу всяких недуг и скорбей прогоняющая и наставляющая на путь спасения с верою к тебе притекающих и вопиющих к Богу: Аллилуиа.

*Икос е~.*

Видев царь Петр, яко от святыя иконы Богоматерни благодатию Божиею содеваются многая чудеса, приемлет ю в путеводителницу воинству своему и в день брани на Свеев в щит и покров, и победив до конца врага, помощию Богоматере, тем камень совершенный во основание новаго царствующаго града положи, икону же Твою чудную, яко освящение, яко щит и ограждение, в сердце града постави. Сего ради вопием Пречистей: Радуйся, жилище и доме Христа Бога нашего: радуйся, вместилище неизреченныя Его славы. Радуйся, граде одушевленный, присно царствующий: радуйся, палато преукрашенная. Радуйся, радосте градов и весей: радуйся, непобедимое Христиан в бедах хранилище и предградие. Радуйся, Церкве Православныя похвало: радуйся, скиптра царей утверждение. Радуйся, Христолюбиваго воинства помощнице: радуйся, врагов одоление. Радуйся, от бед избавление: радуйся, матерними Твоими щедротами всех посещающая. Радуйся, заступнице усердная рода Христианскаго.

*Кондак з~.*

Предстояще пред\ пречистым Твоим образом архиереев сословие, царие и князи и вси людие, монаси и мирстии, проповедуют, Госпоже Богородителнице, великия Твоя милости, яко грады ограждаеши, обители покрываеши, веси защищаеши, и ведуще Тя воистинну помощницу сильну и непобедиму, со слезами приносят Ти молитвы, да простреши к Сыну Твоему Богоносныя руки за люди Твоя, еже избавити нас от всех бед и напастей, да благодарне вопием Богу: Аллилуиа.

*Икос з~.*

Возсиявши просвещение истинное и отгнавши лесть агарянскую во новопросвещенней стране, и в новем царствующем граде светиши светом чудес и милостей: притекающии бо с верою ко твоей иконе цельбоносней, и скорбей избавление и недугов изцеление и радости всякия исполнение приемлют, вопиюще Тебе усердно: Радуйся, неистощимый источниче святыни: радуйся, многотекущая реко Божественныя благодати. Радуйся грешных с Богом примирение: радуйся, грехов наших очищение. Радуйся, благочестия наставнице: радуйся, в добрых делех утверждение и помоще. Радуйся, добрыя обеты приемлющая: радуйся, благим намерением способствующая. Радуйся, злыя начинания разрушающая: радуйся, вражия козни расторгающая. Радуйся, скорая человеком помощнице: радуйся, милость сугубо нам подающая. Радуйся, заступнице усердная рода Христианскаго.

*Кондак з~.*

Хотящу благословенному царю исповедати милости Преблагословенныя Царицы неба и земли и по силе благодарственная принести о избавлении царства его от нашествия иноплеменных, дивному храму, созданному в ч\сть пречудныя иконы, победная в дар принесе, да вси памятующе милость Богоматере, спасшия град сей и царство, выну воспевают Богу благодарными усты: Аллилуиа.

*Икос з~.*

Новому царствующему граду святая икона Твоя, Богомати, воистинну явися благая одигитрия, якоже древле в Цареграде: к Тебе бо прибегают царие, помощи Твоея на начало пути и дел своих просяще и благодарственная приносяще моления пред\ пречистою иконою Твоею за избавление от скорбей и напастей, Тебе помощницу и заступницу крепкую ведают. Темже благодарственно вопием Ти: Радуйся, Российския страны покрове: радуйся, православия в ней ограждение и утверждение. Радуйся, несокрушимый щите царей наших: радуйся, броне их неуязвимая. Радуйся, козни врагов обличающая: радуйся, яко паутину их растерзающая. Радуйся, нечестия обличение: радуйся, крамолы разрушение. Радуйся, юных от заблуждений исправление: радуйся, старцев утешение. Радуйся, душевредных учений низложение: радуйся, душеполезных знаний дарование. Радуйся, заступнице усердная рода Христианскаго.

*Кондак и~.*

Странно и сумнително неверующым слышати, како от иконы Твоея токи благодати истекают, воня животная благоухает: мы же верующе слову реченному Тобою, Владычце, к первонаписанней иконе: «с тобою Моя благодать и сила», уповаем яко и с сею иконою благодать твоя выну: темже благоговейно предстояще лобызаем ю, покланяемся ей, яко Тебе Самей сущей, ч\сть бо иконы на первообразное восходит, и Твоя благодать сею иконою знамения и чудеса содевает всем с верою притекающым к Тебе и вопиющым Богу: Аллилуиа.

*Икос и~.*

Вся бывши горе, к небесным взята, и земных не оставляеши, Богомати, священным Твоим предстателством: имаши бо матернее дерзновение ко Христу Богу нашему. Темже утверди в мире глубоце православных житие: возвыси десницу благовернаго императора нашего и вся полезная всегда даруй рабом Твоим, да величающе воспеваем Ти: Радуйся, невместимаго вместилище. радуйся, @носило всего Божества@{@осененная силою Вышняго@<::рус> <--> по другим изданиям<::слав>}. Радуйся прозябшая клас небесный: радуйся, мир весь душепагубнаго глада избавльшая. Радуйся, выну ходатайствующая за род наш: радуйся, яко много может молитва Твоя пред\ Сыном Твоим и Богом. Радуйся, всех нас при кресте Сына Твоего усыновившая: радуйся, всегда матернюю любовь к нам являющая. Радуйся, ходатаице вечных благ: радуйся, и во временней жизни полезная нам подающая. Радуйся, известное прибежище наше во всех скорбных обстояниих: радуйся, несумненное утешение в печалех. Радуйся. заступнице усердная рода Христианскаго.

*Кондак ф~.*

Всякаго естества Ангельскаго превысшая явилася еси, Пресвятая Дево: Бога бо зачала еси плотию, невместимаго всеми вместила еси во утробе Твоей, на руках носила еси Носящаго весь мир дланию: темже яко Честнейшую херувим и Славнейшую без\ сравнения серафим величающе Тя, вопием о Тебе Богу: Аллилуиа.

*Икос ф~.*

Ветия многовещанныя, яко рыбы безгласныя видим о Тебе, Богородице: недоумеет бо всяк язык благохвалити Тя по достоянию, изумевает же ум и премирный пети Тя, Богородице: обаче благая сущи, приими и от нас Архангельский глас Тебе вопиющих: Радуйся, благодатная: радуйся, яко Господь с Тобою. Радуйся, благословенная в женах: радуйся, обретшая благодать у Бога. Радуйся, родившая Сп\стеля миру: радуйся. Мати Сына Божия. Радуйся, Родителнице Вечнаго Царя: радуйся, израстившая нам плод живота. Радуйся, освященная Духом Святым: радуйся, осененная силою Всевышняго. Радуйся, верная рабо Господня: радуйся, яко Тя блажат вси роди. Радуйся, заступнице усердная рода Христианскаго.

Кондак и~.

Сп\сти хотящи многия от находящих зол, скорбей и болезней, чудную икону Твою, Богомати, даровала еси, еяже ради слепии прозирают, хромии ходят, разслабленнии возстают, беснующиися изцеляются, земли плодоносие подается, людие от смертоносныя язвы избавляются, грады и домы от огня спасаются: темже прославляюще Бога, дающаго нам таковыя милости вопием Ему усердно: Аллилуиа.

Икос и~.

Стена еси, Богородице, Российскому царству, царствующым градом ограждение и слава, православному воинству на враги укрепление. Темже благодаряще Тя, вопием: Радуйся, прославляющих Тя прославляющая: радуйся, нечтущих Тя посрамляющая. Радуйся, врагов устрашение: радуйся, от нашествия иноплеменных избавление. Радуйся, царей славо: радуйся, воинов крепосте. Радуйся, в дни брани забрало и ограждение: радуйся, (в дни мира) живоносный саде, увеселяющий сердца верных. Радуйся, оружие, егоже трепещут демони: радуйся, спасителный елей, умащающий греховныя раны кающихся. Радуйся, теплое наше упование: радуйся, несумненная наша надеждо. Радуйся, заступнице усердная рода Христианскаго.

*Кондак а~и.*

Пение хвалебное и благодарственное приносят Тебе, Владычце. припадающе ко иконе Твоей и любезно лобызающе ю, дев лицы, под\ державным покровом Твоим тихое и мирное иноческое житие провождающии, и возложивше на Тя все упование, радостно вопиют Богу: Аллилуиа.

*Икос а~и.*

Яко светоприемную свещу, зрим Твою честную икону, Пресвятая Владычце: та бо невещественный огнь благодати Твоея восприимши, и в подобиих ея новы возжигает светилники, причастны тояжде силы благодатныя, и озаряет чудесы, наставляющи на путь спасения всех вопиющих Ти сице: Радуйся, Невесто неневестная: радуйся, Богоизбранная отроковице, Мати Дево. Радуйся, добрая наставнице непорочнаго девства: радуйся, хранителнице ревнующих о чистоте. Радуйся, жен похвало: радуйся, дев величание. Радуйся, вдов заступление: радуйся, сирот призрение. Радуйся, нищих питателнице: радуйся, нагих одеяние. Радуйся, печальных утешение: радуйся, скорбящих веселие. Радуйся, заступнице усердная рода Христианскаго.

*Кондак в~и.*

Благодать дати восхотевши почитающым Тя с любовию, Богородителнице, присущую Ти силу благодатную оставила еси во святых Твоих иконах: ибо Божественная благодать, спребывающи тем (иконам), знамения и чудеса выну содевает и душевных и телесных недуг изцеление всем с верою приходящым подает Твоими Богоматерними непрестанными к Богу молитвами о вопиющих Ему: Аллилуиа.

*Икос в~и.*

Поюще Твоя чудеса бывшая в древняя и настоящая времена, хвалим Тя, яко живоносный источник благодати, яко неистощимую реку чудес, яко бездну милости и щедрот, и все упование по Бозе возлагающе на Тя и в сей и в будущей жизни, прославляюще Тя вопием: Радуйся, Христиан непостыдное упование: радуйся, верных спасителное прибежище. Радуйся, ненадежных надеяние: радуйся, отчаянных спасение. Радуйся, бане, омывающая совесть: радуйся, росо, оживляющая душы. Радуйся, болезней врачевство скорое и безмездное: радуйся, от всех бед быстрое избавление. Радуйся, утешителнице во всякой скорби: радуйся, из\ глубины погибели спасающая. Радуйся, отрадо в день смерти: радуйся, единая надеждо и по смерти. Радуйся, заступнице усердная рода Христианскаго.

*Кондак г~и.*

*О,*
всепетая Мати, рождшая всех святых святейшее Слово, приими ныне малое сие моление, и величия ради благости Твоея и бездны щедрот Твоих, не помяни множества грехов наших, но исполни во благих прошения наша, подавающи телу здравие, души спасение, избавляющи от всякия нужды и печали, и Царствия Небеснаго наследники сотворяющи всех верно вопиющих Богу: Аллилуиа.

*Сей кондак глаголется трижды. Таже икос а~:*
Ангел предстатель: *и кондак а~:*
Избранней от всех:

*Молитва Пресвятей Богородице.*

*О,*
Пресвятая Госпоже Владычце Богородице! со страхом, верою и любовию припадающе пред\ честною иконою Твоею, молим Тя: не отврати лица Твоего от прибегающих к Тебе, умоли, милосердая Мати, Сына Твоего и Бога нашего, Господа Ии~са Христа, да сохранит мирну страну нашу, да утвердит державу благочестивейшаго самодержавнейшаго великаго государя нашего, императора николая александровича, Церковь Свою Святую да непозыблему соблюдет от неверия, ересей и раскола. Не имамы во иныя помощи, не имамы иныя надежды разве Тебе, Пречистая Дево: Ты еси Всесильная Христиан Помощница и Заступница. Избави всех с верою Тебе молящихся от падений греховных, от навета злых человек, от всяких искушений, скорбей, бед и от напрасныя смерти: даруй нам дух сокрушения, смирение сердца, чистоту помышлений, исправление греховныя жизни и оставление прегрешений, да вси благодарне воспевающе величия Твоя, сподобимся Небеснаго Царствия и тамо со всеми святыми прославим пречистное и великолепое имя отца и Сына и Святаго Духа. Аминь.
