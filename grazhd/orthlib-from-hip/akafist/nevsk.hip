<::рус> источник: Камень веры, Александра Мусорина

<::лат> ооо.megalиnk.rу/~amуз

<::слав>

*АКАФИСТЪ*

*Кондаки и икосы похвальныя святому благоверному великому князю александру невскому, во иноцех алексию.*

*Кондак а~.*

Избранному воеводе земли российския, светлому украшению церкве православныя, святому благоверному великому князю александру невскому, похвальная восписующе, яко верою враги, видимыя же и невидимыя, победившему, и в вере своей, по речению апостолову, добродетель, в добродетели же разум, в разуме же воздержание, в воздержании же терпение, в терпении же благочестие, братолюбие и любовь явившему, со умилением и радостию возопиим: Радуйся, святый благоверный великий княже александре.

*Икос а~.*

Со ангелы и всеми святыми предстоиши ныне Христу, блаженне александре, моляся о любовию чтущих тя: темже, поминающе, яко измлада Христа возлюбив, к небесным духом прилепился еси, безплотных подражав житию, ублажаем тя, вопиюще:

Радуйся, отрасле пречестная корене благочестиваго: радуйся, благоверия предков наследниче.

Радуйся, подражателю добродетелей отца боголюбиваго: радуйся, кротости и благочестия матерняго преемниче.

Радуйся, вождю к небесем стада своего Христолюбиваго: радуйся, в житии всех рабов божиих друже и ревнителей благочестия собеседниче.

Радуйся, сопричастниче преподобных лика богосветлаго: радуйся, веры Христовы непобедимый исповедниче.

Радуйся, волею мучениче, сликовстуяй ныне сонму мучеников добропобедному: радуйся, действенный Христианскаго упования и любве всем нам проповедниче.

Радуйся, ревнителю уставов и чина церковнаго благолепнаго: радуйся, верных чад церкве и угодников божиих сонаследниче.

Радуйся, святый благоверный великий княже александре.

*Кондак в~.*

Видевше лепоту лица и телеснаго возраста твоего, новоградстии людие радовахуся и славляху Бога, взирающа на тя: мы же, поминающе светлейшыя паче солнца добродетели твоя, блаженне александре, прославившему тя Господеви поим: аллилуиа.

*Икос в~.*

Разумел еси, богомудре александре, яко преходит образ мира сего, едино же есть на потребу человеком, еже благоугодити Господеви: сего ради из\ъмлада от любве к миру и яже в мире уклонился еси, вожделев же зде сущими стяжати небесная, яко верный раб Господу во всем житии неленостно послужил еси. темже вопием ти:

Радуйся, подвижниче веры, угождение Богу паче всего пред\ъизбравый: радуйся, подобне аврааму во всем житии непорочне пред\ богом поживый.

Радуйся, исааково послушание показавый: радуйся, путем иаковля смиренномудрия ходивый.

Радуйся, иосифову чистоту и целомудрие стяжавый: радуйся моисеову любовь к людем своим в себе явивый.

Радуйся, якоже Самуил чиста себе от всякаго любостяжания соблюдавый: радуйся, кротостию Давидовою враги своя победивый.

Радуйся, петровой пламенней вере поревновавый: радуйся, с павлом игу Христову себе поработивый.

Радуйся, богомудрие иоанново подвигом поучения в слове божием снискавый: радуйся, многих святых добродетели в себе совокупивый.

Радуйся, святый благоверный великий княже александре.

*Кондак г~.*

Силою веры стяжал еси, блаженне александре, высшее любомудрие, егоже ради, презирая плоть, прилежал еси о души безсмертней: темже ублажающе тя, яко стяжавша ныне безсмертие, вопием прославльшему тя Христу: аллилуиа.

*Икос г~.*

Имеяй всегда пред\ очами своими Господа, трезвенно пожил еси, блаженне александре, и вся, яже творил еси, творя во славу божию, угодил еси Богу, емуже предстоиши ныне с лики от века угодивших: темже, радуяся о тебе, зовем ти:

Радуйся, подвижниче истиннаго трезвения: радуйся, любителю спасительнаго созерцания.

Радуйся, наставниче наш в подвиге от мира удаления: радуйся, стяжателю совершеннаго дара бодрственнаго себе внимания.

Радуйся, твердый противоборче всякаго безсловеснаго вожделения: радуйся, добрый подвижниче благочестия, преуспевый в разуме и деянии.

Радуйся, яко силою молитвы препобедил еси диавольския искушения: радуйся, яко себе от греха оградил еси последних воспоминанием.

Радуйся, яко возлюбил еси душею еже о небесных помышление: радуйся, яко преуспел еси в неленостных, яже к Богу, молитвенных предстояниих.

Радуйся, яко все житие свое освящал еси непрестанным имене божия призыванием: радуйся, яко угождал еси Господеви всяким благоугождением.

Радуйся, святый благоверный великий княже александре.

*Кондак д~.*

Бури искушений воздвигоша врази и противу тебе, блаженне александре. ты же препобедил еси сия силою благодати Христовы: темже ныне к тихому пристанищу притек, с лики искушенных в мире, победивших же мир, вопиеши Христу: аллилуиа.

*Икос д~.*

Слышав павла глаголаша: всяк подвизаяйся от всех воздержится, вся в уметы вменил еси, блаженне александре, да Христа приобрящеши: подвигами же отвержения себе и ко благим делом принуждения стяжал еси свободу славы чад божиих: темже ублажающе тя, вопием ти таковая:

Радуйся, образ отвержения себе нам показавый: радуйся, ношению креста в последовании Христу нас научивый.

Радуйся, плоть со страстьми и похотьми ея поправый: радуйся, житием твоим суету мира обличивый.

Радуйся, всякое пристрастие земное от себе отгнавый: радуйся, разум свой в послушании веры пленивый.

Радуйся, волею своею благое иго заповедей Христовых под\ъявый: радуйся, сердце свое от всякия страсти душевредныя чисто сохранивый.

Радуйся, себе Богу всесовершенне предавый: радуйся, чрез\ житие свое Богу послуживый.

Радуйся, совершением заповедей любовь к себе божию стяжавый: радуйся, наследие царствия благоугождением Богу улучивый.

Радуйся, святый благоверный великий княже александре.

Кондак е~.

Боготечною звездою прешел еси в мире, блаженне александре, блистающь славою и добродетелию: темже ныне сияеши на небесех славою вечною с лики праведник, с нимиже выну воспеваеши Христу: аллилуиа.

*Икос е~.*

Видевше тя, блаженне александре, николиже во бранех побеждаема, всегда же побеждающа, невернии единаго имене твоего устрашахуся: мы же, поминающе исполненное веры мужество твое, ублажаем тя, глаголюще:

Радуйся, доблественный в защиту веры и церкве воителю: радуйся, своея земли мужественный защитителю.

Радуйся, наветов вражиих мудрый разорителю: радуйся, мира безпомощных сильный оградителю.

Радуйся, воинства свейскаго не брегах невских славный победителю: радуйся, безопасности всея северныя страны земли российския охранителю.

Радуйся, злых козней иноверия, подвигших чуждую рать не землю нашу, разрушителю: радуйся, законов правды богоукрепляемый утвердителю.

Радуйся, пскова, отечества святыя ольги свободителю: радуйся, ненавидевших мира умирителю.

Радуйся, буйства неустроенныя в тыя дни Литвы укротителю: радуйся, во всех сих бранех Христолюбиваго воинства своего мудрый предводителю.

Радуйся, святый благоверный великий княже александре.

*Кондак з~.*

Проповедника кротости и терпения явил еси себе, блаженне александре, последи преславных побед твоих: темже и стяжал еси сугубый венец от царя Христа, емуже предстоиши ныне вопия: аллилуиа.

*Икос з~.*

Провозсиял еси блаженне александре, паче мужества, терпением твоим, егоже стяжал еси, взирая на начальника веры и совершителя Иисуса, иже вместо предлежащия ему радости претерпе крест: темже восхваляюще тя, усердно вопием:

Радуйся, до конца в подвизех служения Богу претерпевый: радуйся, терпению Христову верно подражавый.

Радуйся, силу заповеди Христовы, яже о любви ко врагом, премудре уразумевый: радуйся, и согрешшым противу тебе избавленным тобою людем любовь истинную показавый.

Радуйся, во искушении от народа своего хитрость лукаваго прозревый: радуйся, мирным отбытием своим из\ земли своея, злобу врага поправый.

Радуйся, и во всем житии своем ухищрения сатаны проразумевый: радуйся, злое благим, по апостолу выну препобеждавый.

Радуйся, паки, в годину скорби, в помощь оскорбившему тя новуграду пред\ъуспевый: радуйся, сего ради пламенную любовь от народа своего себе снискавый.

Радуйся, божия посещения болезни и лишения во упованием терпевый: радуйся,сего ради светлый венец от Господа стяжавый.

Радуйся, святый благоверный великий княже александре.

*Кондак з~.*

Хотяй провозсияти тебе всеми добродетельми, блаженне александре, Владыка Христос призвал есть тебе к служению людем своим во дни посещения: ты же притяжал еси к терпению смирение, егоже ради ныне превознесен еси, предстоя Богу с песнию: аллилуиа.

*Икос з~.*

Дивно бе видети, како непобедимый воитель смиренно преклоняет главу свою пред\ неверными, их же посла Господь на люди своя ради грех их: дивно же есть и воспомянути непобедимое смирение твое, блаженне александре, имже и Господеви благоугодил еси, и люди своя спасл еси: темже благодарно вопием ти:

Радуйся, подражателю господня смирения: радуйся, учителю подобающаго богопоставленным властем почитания.

Радуйся, противоборче всякаго превозношения: радуйся, подвижниче истиннаго послушания.

Радуйся, всем нам образе вернаго Богу служения: радуйся, начальствующым наставниче в богоприятном людем предстоянии.

Радуйся, подвластных руководителю в богозаповеданном предержащым властем повиновении: радуйся, яко многажды ради блага людей своих путьшествовал еси к безбожным, ни во чтоже вменяя яже от них испытания.

Радуйся, яко не устрашился еси, призвав Бога, приити к батыеви, исполняя его веление: радуйся, яко многащи воспринимал еси не себе страшный ответ о неразумных народа своего востаниих.

Радуйся, яко оградил еси люди твоя от зловреднаго с неверными общения: радуйся, яко мудре оградил еси в земли своей отеческия доблести и предания.

Радуйся, святый благоверный великий княже александре.

*Кондак и~.*

Странническое житие прешел еси на земли, блаженне александре, не ведый покоя в трудех своих, и не имый зде пребывающаго града, но грядущаго взыскуй: сего ради ныне, блаженне, вселился еси в вечных обителех, выну поя Бога: аллилуиа.

*Икос и~.*

Всею душею послужив Господу, и всем житием своим благоугодив ему, прославился еси благочестием, егоже ради и исповедник явился еси веры Христовы, блаженне александре: поминающе убо подвиг исповедничества твоего, вопием ти:

Радуйся, злобы неверных не устрашивыйся: радуйся, твари паче создавшего не послуживый.

Радуйся, солнцу и огню в стане безбожных не поклонивыйся: радуйся, веру свою во искушении сохранивый.

Радуйся, велению безбожному не покоривыйся: радуйся, твердым проповедником веры пред\ неверными себе явивый.

Радуйся, с сугубою славою, по исповедании своем, во всем житии верным вере отцев пребывый.

Радуйся, от лести иноверия премудре уклонивыйся: радуйся, лукавство проповедников лжеверия яве обличивый.

Радуйся, твердым защитником правоверия явивыйся: радуйся, лжесловесие врагов православия словом здравым препобедивый.

Радуйся, святый благоверный великий княже александре.

*Кондак ф~.*

Всего себе повинув Богу, яко раб благий и верный послужил еси ему, блаженне александре, паче сверстник твоих для земли своея потрудився: темже и внити сподобился еси в радость Господа своего, емуже предстоиши ныне со ангелы поя: аллилуиа.

*Икос ф~.*

Витийствующий язык не возмогл бы восхвалити дела твоя, блаженне александре, яже совершил еси, полагая по братии душу свою: смиренно убо поминающе сицевая исправления твоя, умиленную песнь приносим ти, глаголюще:

Радуйся, братолюбия Христианскаго приискренний ревнителю: радуйся, моисеовы и павловы любви ко братии подражателю.

Радуйся, заповедей Христовых, яже о любви, верный исполнителю: радуйся, и всех нас в любви к присным дивный наставниче.

Радуйся, примером своим паче слова явивыйся стязающихся о наследии братий своих примирителю: радуйся, о благе народа уседно в житии своем пекийся.

Радуйся, общаго мира во днех своих устроителю: радуйся, изгнаннаго страхом нашествий татарских народа своего собирателю.

Радуйся, безпомощных присный защитителю: радуйся, нищих и алчущих питателю.

Радуйся, сирых сильный покровителю: радуйся, и ныне всех скорбящих и нуждающихся мощный пред\ Господем предстателю.

Радуйся, святый благоверный великий княже александре.

*Кондак и~.*

Спасти хотя душу свою, ведый же, яко не имущему любве к Богу никиими же подвигами и добродетельми улучити спасение возможно есть, стяжал еси венец добродетелей, яже есть любовь к Богу. емуже предстоя ныне радостно вопиеши: аллилуиа.

*Икос и~.*

Царя небеснаго возлюбив от всего сердца твоего и от всея души твоея и всею мыслею твоею, пренесл еси ему, блаженне александре, последи многоразличных приношений веры и усердия, себе самаго в жертву живу, святу, благоугодну: темже ублажающе тя, вопием ти:

Радуйся, в житии всеми богоугодными делы Господеви послуживый: радуйся, обетами иночества святое житие свое увенчавый.

Радуйся, многи храмы божии, безбожными разоренныя, основавый: радуйся, к просиянию подвигов постничества обители святыя создавый.

Радуйся, подвизающихся в благочестии измлада ради Бога возлюбивый: радуйся, ангельский образ и себе чистою душею пред\ъизбравый.

Радуйся, в конец жития своего всего себе Богу освятивый: радуйся, приятием схимы, с новым именем алексиа, всесовершенне себе Богу предавый.

Радуйся, обетом девства чистоту сердца своего явивый: радуйся, обетом нестяжания высоту духа своего показавый.

Радуйся, обетом послушания всецелое служение свое единому Богу во веки утвердивый: радуйся, к венцем мудраго и благаго князя мзду инока притяжавый.

Радуйся, святый благоверный великий княже александре.

*Кондак а~и.*

Пение погребальное слезами растворяшеся у гроба твоего, блаженне александре: людие твои плакахуся о тебе, солнце земли русския, в полудни зашедшем, и рыдания прерываху умиленную песнь их к Богу: аллилуиа.

*Икос а~и.*

Свет славы небесныя осия тя вскоре, блаженне александре, утешая плачущыя люди твоя: темже видяще при гробе твоем знамения и чудеса, сынове российстии достойне призываху тя, яко в молитвах предстателя: мы же, поминающе скорое заступление твое, вопием ти:

Радуйся, угодниче божий, в самом погребении от Бога получивый прославление: радуйся, скорый предстателю наш, егоже призываху отцы наши в нуждех и озлоблениих.

Радуйся, в борьбе с татарами явивый князю димитрию донскому вспоможение: радуйся, исходатаивый царю иоанну на казанцы одоление.

Радуйся, всем подающий многоразличныя исцеления: радуйся, слепым возвращаяй молитвою твоею зрение.

Радуйся, хромым, припадающым к гробу твоему даруяй хождение: радуйся, разслабленных врачуяй неможение.

Радуйся, одержимым от бесов подаваяй свобождение: радуйся, безнадежных оживляяй надеждою спасения.

Радуйся, в погубльших разум возставляяй разумение: радуйся, присно источаяй от гроба своего многообразныя чудотворения.

Радуйся, святый благоверный великий княже александре.

*Кондак в~и.*

Благодать познавше живущую в нетленных мощех твоих, людие владимирстии с любовию прихождаху ко святей раце твоей, радостно лобызающе ю, славляху о тебе Бога, прославляющаго святыя своя, со умилением вопиюще ему: аллилуиа.

*Икос в~и*

Поюще добродетели и чудеса твоя, радостию сретаху и провождаху отцы нашя святыя мощи твоя, преселяхуся на новое место покоища в святаго петра граде: мы ныне, радующеся о небесней славе твоей и обитании нетленных мощей твоих в граде нашем, со онеми вопием ти:

Радуйся, российский иосифе, преселивыйся на новое место упокоения: радуйся, всех концев земли российския покровителю.

Радуйся, петрова града благонадежное утверждение: радуйся, града нашего небесный защитителю.

Радуйся, северныя столицы неоцененное украшение: радуйся, славо и утверждение тезоименитыя тебе обители.

Радуйся, подаваяй молитвами твоими здравие же и спасение: радуйся, всех обитателей града нашего богомудрый учителю.

Радуйся, иноком, яко инок, преподаваяй полезное примером жизни своея наставление: радуйся, мирским людем, яко в мире потрудивыйся, к добродетелем общежития руководителю.

Радуйся, нетлением своим подаваяй всем нам надежду воскресения: радуйся, всех нас в напастех и скорбех поборниче, хранителю и свободителю.

Радуйся, святый благоверный великий княже александре.

*Кондак г~и.*

*О,*
святый благоверный великий княже александре! от благоговейных сердец приносимую ти, аще и недостойную, хвалебную песнь сию, приими от нас яко усердную жертву сердец, любящих тя и ублажающих святую память твою. Охраняй всех нас молитвами твоими: огради ходатайствы твоими град твой, и вся люди земли российския, да тихое и безмолвное житие пожив в нынешнем веце, блаженство вечное наследуем, и купно с тобою и всеми святыми выну сподобимся воспевати Богу: аллилуиа, аллилуиа, аллилуиа.

*Молитва святому благоверному великому князю александру невскому*

Скорый помощниче всех усердно к тебе прибегающих, и теплый наш пред\ Господем предстателю, святый благоверный великий княже александре! Призри милостивно на ны недостойныя, многими беззаконии непотребны себе сотворшыя, к раце мощей твоих ныне притекающыя и из\ глубины сердца к тебе взывающыя: ты в житии своем ревнитель и защитник православныя веры был еси, и нас в ней теплыми твоими к Богу молитвами непоколебими утверди. Ты великое возложеное на тя служение тщательно проводил еси, и нас твоею помощию пребывати коегождо, в неже призван есть, настави. Ты победил полки супостатов, от пределов Российских отгнал еси и на нас ополчающихся всех видимых и невидимых врагов низложи. Ты, оставив тленный венец царства земнаго, избрал еси безмолвное житие, и ныне праведно венцем нетленным увенчаный на небесех царствуеши, исходатайствуй и нам, смиренно молим тя, житие тихое и безмятежное, и к вечному царствию шествие неуклонное твоим предстательством устрой нам. Предстоя же со всеми святыми престолу божию, молися о всех православных Христианах, да сохранит их Господь Бог своею благодатию в мире, здравии, долгоденствии и всяком благополучии в долайшая лета, да присно славим и благословим Бога, в Троице святей славимаго, отца и Сына и святаго Духа, ныне и присно и во веки веков. Аминь.

*Тропарь, глас д~, новембрий к~г.*

Яко благочестиваго корене пречестная отрасль был еси блаженне александре: яви бо тя Христос, яко некое божественное сокровище российстей земли, новаго чудотворца преславна и богприятна. и днесь сошедшеся в память твою верою и любовию, во псалмех и пениих радующеся славим Господа, давшаго тебе благодать исцелений. егоже моли спасти град сей, и державу сродник твоих богоугодней быти, и сыновом российским спастися.

*Тропарь, глас д~, август л~.*

Познай свою братию российский иосифе, не в египте, на небеси царствующий, благоверный княже александре, и приими моления их, умножая жита людем плодоносием земли твоея, грады владычествия твоего ограждая молением, и наследником твоим, благоверным людем нашым, на сопротивныя споборствуя.

