<::рус> источник: сайт Тихвинского Богородичного успенского монастыря.

<::лат> http://monaзtyr.narod.rу/Bиblиoteka/TroparиonTиkhвиn.htm http://monaзtyr.narod.rу/Bиblиoteka/AkathизtTиkhвиn.htm

<::слав>

*Тропарь, глас д~*

Днесь, яко солнце пресветлое, возсия нам на воздусе всечестная икона твоя, владычце, лучами милости мир просвещающи, юже великая россиа, яко некий дар божественный, свыше благоговейне восприимши, прославляет тя, Богомати, всех владычцу, и от тебе рождшагося Христа Бога нашего величает радостно. Емуже молися, о госпоже царице Богородице, да сохранит вся грады и страны Христианския невредимы от всех навет вражиих и спасет верою покланяющихся его божественному и твоему пречистому образу, Дево неискусобрачная.

*Акафист ко пресвятей Богородице,*

*явления ради чудотворныя ея иконы тихфинския*

*Кондак а~*

Взбранной воеводе, владычце нашей Богородице благодарственная пения восписуем о явлении чудныя ея иконы, к нейже притекающии присно избавляются от враг видимых и невидимых. Ты же, госпоже неба и земли, яко милосердая Мати, приими ныне малое сие моление наше и неотступну никогда же сотвори милость твою от нас и заступление, охраняющи от всех бед и напастей нас, зовущих ти: Радуйся, владычце, милостивая о нас пред\ богом заступнице.

*Икос а~*

Ангелов лицы ликовствующе служат тебе, владычце, и почитающе тя, на руку твоею носившую творца видимыя и невидимыя твари, икону твою с места на место преносят. Мы же, земнороднии, дивящеся чудному явлению иконы твоея, ангелы носимыя, вопием ти сице: радуйся, всех небесных сил высшая: радуйся, вся ангельския чины превосходящая. радуйся, честнейшая херувим: радуйся славнейшая без\ сравнения серафим. радуйся, радование ангелов: радуйся похваление ликов небесных. радуйся, от ангелов воспеваемая: радуйся, от серафимов прославляемая. радуйся, от архангел покланяемая: радуйся, от воинств небесных почитаемая. радуйся, в иконе твоей от ангел чтимая: радуйся, в видимом образе твоем от невидимых сил носимая. Радуйся, владычце, милостивая о нас пред\ богом заступнице.

*Кондак в~*

Видяще рыбарие над\ пучиною вод носимую невидимою силою и светом подобно солнцу сияющую твою, Богомати, икону с предвечным младенцем, рыбарей призвавшим на уловление мира в сети спасения, возопиша: Аллилуиа.

*Икос в~*

Разум недоразуменный дивнаго явления иконы твоея разумети людие ищуще уведеша, яко чтимая в цареграде пречистная икона в наследие российскому роду даровася. Темже мы, благодаряще за милость твою к роду нашему, вопием ти: радуйся, Мати истинныя жизни: радуйся, послушанием твоим преслушание евы изцелившая. радуйся, затворенный едем отверзшая: радуйся, миру явившая сокрушителя главы змиевой. радуйся, ковчеже, умирителя мира носивший: радуйся, мир спасшая от потопления греховнаго. радуйся, лествице, еюже сниде Бог: радуйся, земных возводящая на небо. радуйся, море, фараона мысленнаго потопившее: радуйся, купино, неопалившаяся всельшимся в тя огнем божества. радуйся, скрижале богописанная: радуйся, каменю, воду жизни источивший жаждущым. Радуйся, владычце, милостивая о нас пред\ богом заступнице.

*Кондак г~*

Сила вышняго осеняше страну тихфинскую, егда икона пречистыя Богоматре, многочастне являющися и временным пребыванием освящающи землю, к воздвизанию храмов святых возбуждаше, да славится имя владычцы во славу триипостаснаго Бога, емуже вопием: Аллилуиа.

*Икос г~*

Имущи благоутробное изволение, да людие страны тихфинския вожделеют пребывания твоего с ними да памятуют выну покров твой, икону твою являла еси многочастне, дондеже указала еси богоизбранное место вселения ея. Темже чудящеся вопием ти: радуйся, скиние, в нейже вселися божество телесне: радуйся, святая святых, в нюже единою вниде вечный архиерей. радуйся, кивоте, позлащенный духом, законодателя носивший: радуйся, светилниче, огнем божественным возженный. радуйся, стамно, носившая манну жизни, Христа: радуйся, трапезо, хлеб животный вместившая. радуйся, кадильнице, угль божества имущая, мир весь облагоухавшая: радуйся, жезле цвет прозябший, Христа. радуйся, столпе, к вечному наследию руководяй: радуйся, облаче, от враг видимых и невидимых покрываяй. радуйся, земле обетования: радуйся, руно, на неже Христос, яко дождь, сниде с небесе. Радуйся, владычце, милостивая о нас пред\ богом заступнице.

*Кондак д~*

Бурю смущения и скорби утолити тщащеся, благовернии людие взываша ко Господу: яви нам божественный дар, егоже человеколюбно стране российстей послал еси, не скрый сокровища, имже душевную нищету нашу обогатити надеяхомся, претвори печаль нашу в радость, отри слезы и рыдания: и улучивше желаемое, возопиша: Аллилуиа.

*Икос д~*

Слышав пастырь паствы своея радостное обретение и матерь пастыреначальника упасшуюся в странах тихфинских, устрояет храм в честь новоявленныя иконы ея, и пресвитеры учреждает, да выну прославляя Богоматрь вопиют ей: радуйся, дщи, ухо приклонившая ко гласу отца небеснаго: радуйся, яко праматернее сетование разрушися рождеством твоим. радуйся, невесто, еяже доброты вожделе царь небесный: радуйся, царице, одесную царя представшая. радуйся, рясны златыми украшенная и всю славу внутрь имущая: радуйся, вводящая многих в чертог царства небеснаго. радуйся, яблоко, егоже благовоние обоняет весь мир: радуйся, крине чистоты, блистанием светящийся. радуйся, миро благовонное, всему миру излиянное: радуйся, царскую порфиру, плоть творца всех из\ девственных кровей твоих исткавшая. радуйся, живый запечатленный источниче, источивший воду жизни: радуйся, мысленный винограде, гроздь божественный возрастивший. Радуйся, владычце, милостивая о нас пред\ богом заступнице.

*Кондак е~*

Боготечная звезда явися икона твоя, Богомати, всю страну тихфинскую обтекающи и сущих во тме невежествия светом боговедения озаряющи, скорбящих радостию осиявающи, заблуждающих же на путь делания заповедей сына твоего и Бога наставляющи: емуже благодарственне вопием: Аллилуиа.

*Икос е~*

Видев георгий на кладе древа седящу жену, жезл червленый в руках имущу и светом неизреченным сияющу, ейже предстоя беседоваше дивный святитель, позна чрез\ благоухание благодати тя, Богородицу, чувственный зрак приимшую, и святителя николаа, предстояща тебе, и возопи со трепетом: радуйся, доме, егоже созда себе для вселения премудрость божия: радуйся, Дево, еммануила родившая. радуйся, жезле иессеов, от негоже прозябе цвет Христос Бог: радуйся, неневестная невесто, осенением духа заченшая сына. радуйся, свитче, в немже перстом отчим написася слово: радуйся, книго девства запечатленная, иосифу на хранение врученная. радуйся, клеще таинственная, угль божества во чреве приимшая: радуйся, престоле превознесенный, на немже плотию возседе Христос. радуйся, облаче легкий, на немже прииде Господь славы: радуйся, врата затворенная, имиже един Христос пройде. радуйся, горо несекомая, от неяже краеугольный камень отсечеся, Христос: радуйся, огнеросная пеще, неопально приимшая огнь божества. Радуйся, владычце, милостивая о нас пред\ богом заступнице.

*Кондак з~*

Проповедник быв видимаго твоего пребывания в стране тихфинстей и дивнаго промышления о ней, благочестивый георгий, явление твое и волю твою людем возвести, ейже неповинующиися чудесы вразумляются славити тя, владычце, и пети Богу: Аллилуиа.

*Икос з~*

Возсияти свету богопознания явлением иконы твоея изволившая и свет иноческия жизни возжещи благоволила еси, Богомати, на месте явления твоея иконы, да иноков лицы вопиют ти непрестанно: радуйся, неплоднаго корене благоплодное прозябение: радуйся, от младенства Богу посвященная. радуйся, во святем храме воспитавшаяся: радуйся, Богу уневестившаяся. радуйся, всеми добродетельми преукрашенная: радуйся, светоносная палато, владыце уготованная. радуйся, благодатию божиею пред\ъочищенная: радуйся, от начала веков во главизну нашего спасения пред\ъизбранная. радуйся, невесто архитектона небеснаго, земному тектону на хранение врученная: радуйся, малый назарет своим пребыванием возвеличившая. радуйся, горних сил похвало: радуйся, всех земнородных слава. Радуйся, владычце, милостивая о нас пред\ богом заступнице.

*Кондак з~*

Хотящым преподобным мартирию и кириллу во уединении подвизатися и труды и подвиги иноческими Богу угождати, путь в место вожделеваемаго подвига в столпе огненнем и гласе указала еси. они же познавше тя яко одигитрию благую, спутьшествующую им, возопиша Богу: Аллилуиа.

*Икос з~*

Новый источник чудес в стране северней явися икона твоя тихфинская, пресвятая владычце, независтно точащий изцеления всем притекающым с верою: слепии бо прозирают, немии благоглаголиви бывают, глусии слышат, разслабленнии возстают, различными недуги одержимии здрави бывают, бесноватии от уз демонских свобождаются. Темже славяще тя, вопием: радуйся, яко на тебе почи благоволение отчее: радуйся, духом святым осененная. радуйся, яко в тебе воплотися сын божий, Спас миру: радуйся, совета неизреченнаго таиннице. радуйся, от ангела благовестие приимшая: радуйся, ангельским, еже радуйся, весь мир обрадовавшая. радуйся, яко Господь с тобою: радуйся, яко тобою вси земнороднии Богу приближишася. радуйся, благословенная в женах: радуйся, всем женам благословение даровавшая. радуйся, Мати, до рождества и по рождестве пребывшая Девою: радуйся, начаток чт\си и славы девства. Радуйся, владычце, милостивая о нас пред\ богом заступнице.

*Кондак и~*

Странно чудо явления образа твоего, владычце, и несказанно, удивляет премирная и ужасает земная, вкупе же и просвещает благодатию рождшагося от тебе Христа Бога нашего. Странно и заступление обители от врагов, хвалившихся разорити достояние твое. Сего ради вопием Богу: Аллилуиа.

*Икос и~*

Вся еси в вышних, владычце, но и нижних не оставляеши, защищающи, аки стеною и забралом, честною иконою твоею обитель твою. Рекла бо еси, егда бысть нашествие вражие, да возмут людие икону мою и обыдут по стенам окрест, и узрят милость божию. Темже избавленнии тобою от враг возопиша тебе: радуйся, Мати творца и Господа своего: радуйся, еяже ради младенц иоанн взыграся во чреве елисаветы. радуйся, смирением возвышенная: радуйся, от всех родов ублажаемая. радуйся, небесным радование и земным мир рождением твоим даровавшая: радуйся, от ангелов славословие, от пастырей величание, от волхвов поклонение о рождении твоем приимшая. радуйся, млеком питавшая горняя и дольняя благодатию своею питающаго: радуйся, пеленами повившая одевающагося светом, яко ризою. радуйся, носившая на руку твоею носящаго весь мир дланию: радуйся, во храм принесшая священие храма. радуйся, симеоном благословенная: радуйся, анною пророчицею возвеличенная. Радуйся, владычце, милостивая о нас пред\ богом заступнице.

*Кондак ф~*

Всякаго естества ангельскаго чистейши сущи, владычце, обитель, ради пришествия твоея иконы созданную, от нечистоты греховной близ\ погибели бывшую, но покаянием очт\сившуюся, яко общая молебница о роде Христианстем, избавила еси от врагов, по подобию нечистых животных подкопати ю трудившихся. Темже вопием Богу: Аллилуиа.

*Икос ф~*

Ветия многовещанныя недоумеют воспети по достоянию множество чудес твоих, владычце, и тайны твоего строения спасения человеков: ово бо благостию, ово же посещением наказаний руководиши людей на путь спасения. Зане необориму обитель сохранивши от врагов видимых, огненным очищением благоволила еси очт\сити от уязвлений врага невидимаго, вразумляя, яко чистота, воздержание и молитвы сердечныя, угоднее тебе паче хвалы единых точию уст. Темже вопием ти: радуйся, египет освятившая пришествием твоим: радуйся, галилейскую страну прославившая пребыванием твоим. радуйся, по всему иерусалиму искавшая отроча твое, егоже возлюби душа твоя: радуйся, в дому отца его обретшая его. радуйся, вся глаголы о сыне твоем слагавшая в сердце своем: радуйся, в сыне твоем прежде всех познавшая Бога. радуйся, сыну твоему послужившая в земнем житии его: радуйся, страданием его спострадавшая. радуйся, при кресте сына твоего усыновление иоанна апостола и всех верующих приимшая: радуйся, матерински возлюбившая искупленных кровию его. радуйся, первее всех уразумевшая тайну воскресния сына твоего: радуйся, премногия радости насладившаяся в вознесении сына твоего на небеса. Радуйся, владычце, милостивая о нас пред\ богом заступнице.

*Кондак и~*

Спасти хотящи многия люди от обдержащих их скорбей и болезней и веру их утвердити во всесильное заступление твое, владычце, во многих градех, обителех, весех православныя страны силу чудотворения даровала еси из\ъображением честныя иконы твоея, да, видяще являемую тобою милость, вопиют со умилением Богу: Аллилуиа.

*Икос и~*

Стена и щит была еси, владычце, православному воинству, под\ знаменем твоея иконы противу двадесяти язык воинствовавшему, сохраняя его от стрел вражиих. Темже буди стена и покров от всех врагов видимых и невидимых и нам, ко пречестней иконе твоей с верою и любовию припадающым и вопиющым тебе: радуйся, утешение верным по вознесении сына твоего: радуйся, учительнице и споспешнице апостолом. радуйся, извещением твоего к Богу отшествия обрадованная: радуйся, лик учн~ческий облаком к погребению ти совокупльшая. радуйся, от земли дланьми сына твоего восприемлемая: радуйся, от всех ангельских чиноначалий провождаемая. радуйся, земное небо к горнему селению возвышенное: радуйся, престоле господень, от земли вознесенный в царствие небесное. радуйся, воздух освятившая восхождением твоим: радуйся, чрез\ фому уверившая твое на небо с плотию преселение. радуйся, учн~ческому лику обещание хранити его исполньшая: радуйся, присещением твоим от сына твоего и Бога мир тому подавшая. Радуйся, владычце, милостивая о нас пред\ богом заступнице.

*Кондак а~и*

Пение всякое побеждается, спростретися тщащееся ко множеству чудес, приснобываемых от святыя твоея и чудотворныя иконы. Якоже бо скорая помощница недуги изцеляеши, от бед избавляеши, от мучения демонов свобождаеши, на всяком месте с верою тя призывающих и вопиющих Богу: Аллилуиа.

*Икос а~и*

Светоприемную свещу зрим святую икону твою, Богомати, во странах тихфинских благодатию твоею возженную, всю страну просвещающую и многих ко свету своему привлекающую на спасение душ. Темже вопием ти: радуйся, сохраняти и спасати всех призывающих тя обещавшая: радуйся, прославляющих тя прославляющая. радуйся, к сыну твоему и Богу молитвы верных приносящая: радуйся, и сама непрестанно у престола сына твоего и Бога молящаяся о всех. радуйся, благодать твою иконам твоим честным даровавшая: радуйся, всю вселенную лучами твоея благодати озарившая. радуйся, честнейшая херувим и славнейшая серафим. радуйся, всея твари высшая: радуйся, царице неба и земли. радуйся, яко много может молитва твоя пред\ сыном твоим. радуйся, всего рода Христианскаго скорое заступление: радуйся, всех верных твердое упование. Радуйся, владычце, милостивая о нас пред\ богом заступнице.

*Кондак в~и*

Благодати твоея новое знамение дати восхотев, петрову граду источник чудес отверзла еси, Богомати, в иконе твоей, да верующии вразумляются, труждающиися и скорбящии обретают готовое прибежище и заступление, и прославляющи Бога, даровавшаго таковая, вопиют ему: Аллилуиа.

*Икос в~и*

Поюще чудеса твоя и милости роду нашему явленныя, умильно припадаем к пречистому образу твоему, владычце, и, лобызающе, со страхом и любовию молим тя: настави нас на путь спасения, да достойни будем выну твоего милостиваго заступления, буди присно заступница и ходатаица о нас, вопиющих ти: радуйся, верных утверждение и защищение: радуйся, неверных вразумление и просвещение. радуйся, отчаянных надеждо: радуйся, грешных спасение. радуйся, печальных утешение: радуйся, больных изцеление. радуйся, вдов и сирот покрове: радуйся, обидимых прибежище. радуйся, царей укрепление: радуйся, святителей удобрение. радуйся, девствующих похвало: радуйся, всех благочт\сивых веселие. Радуйся, владычце, милостивая о нас пред\ богом заступнице.

*Кондак г~и*

О всепетая Мати, рождшая всех святых святейшее слово, буди нам покров и защищение в жизни сей от врагов видимых и невидимых, от бед и скорбей, сохрани от искушений и грехопадений, и в будущей жизни, на суде сына твоего и Бога нашего, буди заступница и ходатаица, избавляющи нас от вечнаго осуждения, да, спасеннии тобою, с лики ангельскими вопием Богу: Аллилуиа.

*Сей кондак глаголи трижды. И паки чтется а~-й икос:*
Ангелов лицы:

*И паки а~-й кондак:*
Взбранной воеводе:
