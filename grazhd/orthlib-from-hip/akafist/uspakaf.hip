<::рус> источник: Московская Регентско-Певческая Семинария

<::лат> http://ооо.зemиnarиa.rу/

<::слав>

*Акафист божией матери в честь ея всечестнаго успения*

*Кондак а~.*

Взбранной от всех родов божией матери и царице, восходящей от земли к небеси, благоговейная пения о пречестнем твоем успении приносим раби твои, Богородице. ты же яко имущая победу над\ смертию, от всяких нас смертоносных бед свободи, да зовем ти: Радуйся обрадованная, во успении твоем нас не оставляющая.

*Икос а~.*

Ангел предстатель послан бысть, рещи Богородице ко премирным ея возшествие: и приити пред\ъявляше к ней сыну ея и Богу, светло о ней блистаяся, и стоя, зовый таковая: Радуйся, прерадованная Мати царева: радуйся, небесная царице, Мати Бога и Господа небесе и земли. Радуйся, предпочтенная превеличеством пришествия к тебе сына твоего и Бога: радуйся, возвеличенная извещением твоего к сыну отшествия. Радуйся, от всех родов богом избранная: радуйся, святое вместилище слова божия. Радуйся, пророческаго проречения исполнение: радуйся, апостолом пречестный венче. Радуйся, царем удобрение и державо: радуйся, святителем украшение, и священником доброто. Радуйся, богомудрых иноков возведение к горнему царствию: радуйся, отверзающая райския двери Христианскому роду, присно тя блажащему. Радуйся обрадованная, во успении твоем нас не оставляющая.

*Кондак в~.*

Видяще апостолов лик, всесильным мановением от конец земли на облацех представших ко пречестному твоему, пренепорочная, успению, священноначальницы, дионисий небесный таинник, иерофей дивный и тимофей, с боголепною честию священства, пояху Богу: Аллилуиа.

*Икос в~.*

Разумная вся тварь, старейшая чиноначалия ангельская, приидоша со своим царем, иже во своя живоначальнейшыя руце душу матере своея прият: теплый же верою петр со слезами многая к ней изрече, зовый: Радуйся, ко премирным, Мати творца миру, восходящая: радуйся, к пренебесным, пространнейшая небес, вземлющаяся. Радуйся, четверочастное стихий освятившая твоим восхождением: радуйся, небесных возвеселившая твоим прехождением. Радуйся, во иерусалим горний прекрасный приятая: радуйся, в нерукотворенныя храмы прерадостно вшедшая. Радуйся, херувимов и серафимов царице: радуйся, архангелов и ангелов владычце. Радуйся, прибежище верным, и избавление: радуйся, достоянию твоему помощь и защищение. Радуйся, о всем мире христианском к Богу ходатаице: радуйся, благ всяческих всеблагая подательнице. Радуйся обрадованная, во успении твоем нас не оставляющая.

*Кондак г~.*

Сила вышняго восхити от индии фому, за некое изволение божие не прилучшуся ему в пречестное успение Богоматере, и предпостави живоприемному ея гробу, иже преставльшуюся приник видети, уразуме вознесенную на небеса с телом, и веровав о сем, возопи: Аллилуиа.

*Икос г~.*

Имея в себе помышление ученик, яко божиим смотрением бе ему, не обрестися ко провождению Богоматере с прочими вкупе, обрадован быв о безсмертнем ея успении, сия вопияше к ней: Радуйся, восприемлемая от земли дланьма сына твоего: радуйся, ко превышним возшедшая наслаждатися славы его. Радуйся, провождаемая от всех чиноначалий ангельских в горняя: радуйся, под\ъемлемая херувимы в небесная и наднебесная. Радуйся, в небесных вратех от старейших сил велелепно песньми возносимая: радуйся, от всех небесных граждан окружаемая и блажимая. Радуйся, небо земное, к горнему селению возвышенное: радуйся, престоле господень, от земли вознесенный в царствие небесное. Радуйся, предстательство наше и крепкое заступление: радуйся, грешником споручнице во спасение. Радуйся, Христианом царице, и по Бозе надеждо небеснаго царствия: радуйся, Мати живота, и по Господе нам упование жизни вечныя. Радуйся обрадованная, во успении твоем нас не оставляющая.

*Кондак д~.*

Бурю внутрь имея помышлений неверных евреин аффоний, и зря богоносными апостолы Богоматере пречестное тело всечестне ко гробу несенное, ко опровержению устремися: внезапу же, егда со ослеплением очию, руце его отяте ко одру прилеплене висясте, верою матерь божию исповедаше, вопия Богу: Аллилуиа.

*Икос д~.*

Слышавше таинницы и самовидцы слова ангелов поющих превышними песньми, при погребении богоприятнаго тела божия матере, и честь подати хотяще богоугодную, потщашася согласно пети, глаголюще: Радуйся, благовестие приемшая о прешествии твоем в горнее царствие: радуйся, от благовестившаго гавриила приемшая радостнаго рая вравие. Радуйся, пречестное херувимское множество просветившая: радуйся, преславное серафимское естество возрадовавшая. Радуйся, от патриархов прообразованная: радуйся, от пророков предвозвещенная. Радуйся, злую дерзость иудееву скоро отмстившая: радуйся, исцеление томужде подавшая. Радуйся, обратившая в веру аффониево неверие: радуйся, верное того приемшая исповедание. Радуйся, возводящая к небеси, любовь и веру к тебе имущих: радуйся, спасающая верою имя твое призывающих. Радуйся обрадованная, во успении твоем нас не оставляющая.

*Кондак е~.*

Боготечныя звезды, апостоли святии, в поднебесней разсеяннии ради евангелиа, восхищени быша на облацех, по широте воздушней, ко погребению матере господни: юже пеньми и песньми провождающе, с невещественными взываху: Аллилуиа.

*Икос е~.*

Видевше боговидцы своего Владыку, в руце матере своея душу приемша, и Господа того разумевше, потщашася священнословия песньми благословне воспети ю: Радуйся, царице, над\ всеми царствующаго носившая: радуйся, и сама рукама его сыновнима носимая. Радуйся, скиптре царский в Христовой деснице: радуйся, в руце ноа, ветве голубицы. Радуйся, жезле ааронов, прозябший нетление: радуйся, крине неувядаемый, процветший безсмертие. Радуйся, богоотца Давида цевнице богодохновенная: радуйся, пророчествия его воставшая славо, псалтирю и гусли прекрасныя. Радуйся, одушевленный святыни господни кивоте: радуйся, в покой Господень воскресший наш животе. Радуйся, скиние, от херувимов осеняемая: радуйся, святая святых, от серафимов глаголемая. Радуйся обрадованная, во успении твоем нас не оставляющая.

*Кондак з~.*

Проповедницы богоноснии апостоли, по отшествии ко премирным божия матере, во общем седении обычныя трапезы бывше, и предложение части хлеба, во имя господне возносяще, внезапу свыше Богородицу царицу пришедшую со светоносными ангелы зряху, и мир тем от сына и Бога подавшую слышавше, возгласиша о сем: Аллилуиа.

*Икос з~.*

Возсия нам солнце правды Христос Бог, от твоих пречистых ложесн волею, и благоразумием проповедания чрез\ апостолы мир просвети, и тя Богоматерь от рода и в род прослави. темже и мы вси ублажаем тя, вопиюще ти: Радуйся, присноблаженная от всех родов во веки: радуйся, благоутробная и милостивая на человеки. Радуйся, ученическому лику обещание исполнившая: радуйся, присещением твоим от сына твоего и Бога, мир тому подавшая. Радуйся, всежелательное святых и сладкое зрение: радуйся, преподобных матерей и дев святых всевеселящее радование. Радуйся, преходящая райское селение праведных: радуйся, посещающая всех во славе небесней сущих. Радуйся, начало человеческаго спасения: радуйся, исполнение всех благих желания. Радуйся, по Бозе царе царствующих Богородице царице: радуйся, по Господе господствующих, владыце нашем, госпоже и владычце. Радуйся обрадованная, во успении твоем нас не оставляющая.

*Кондак з~.*

Хотящих всех с верою входити в храм твой святый, Богородице, присно спасаеши, и славящих тя, от всяких напастей и бед свобождаеши: темже православным Христианом, присноблажащым тя, победы на сопротивныя даруй и вся ко спасению прошения нам подавай, о сем молящымся тебе, и поющым Богу: Аллилуиа.

*Икос з~.*

Новую показа тварь, явлься нам всех творец Господь тобою, Богородице. ты же сродное промышление о нас к нему имущи, честне почитающих пречестное твое успение, приими сицевая тебе вопиющих: Радуйся, Мати Богу избранная от земных: радуйся, превышшая земных и небесных. Радуйся, херувимов и серафимов горе превозшедшая: радуйся, лик ученический облаком ко погребению ти доле совокупльшая. Радуйся, фому по погребении твоем силою божиею предпоставившая изряднее: радуйся, чрез\ него уверившая твое на небо с плотию преселение. Радуйся, красотою всех добродетелей украшенная: радуйся, краснейшему паче сынов человеческих сынови своему сопричтенная. Радуйся, яко финикс плотию воскресшею процветшая: радуйся, яко кедр в ливане небесном умножившаяся. Радуйся, древо живота насажденное посреде рая превышняго: радуйся, ковчеже мысленный, возвышенный в горняя от потопа смертнаго. Радуйся обрадованная, во успении твоем нас не оставляющая.

*Кондак и~.*

Странно в превышних ведуще тя избранная, яко солнце, владычце, внутрь пренебесных недомыслимых красот и неизреченных доброт, умильно к сыну и Богу дланьма его держиму возшедшую, и прерадостно преклоншуюся живоначальней его деснице, о сем выну вопием: Аллилуиа.

*Икос и~.*

Вся бывши горе к небесным взята, и земных не оставляя, Богомати, рукама сыновнима носима, в незаходимая вниде, во оный град всесветящий и прекрасный иерусалим вышний, херувимы обстоима, со всеми небесными силами, идеже слышит поющих сия: Радуйся, еяже пресвятая душа в вышнем всесветлом сионе вселяется: радуйся, еяже и нетленное тело таможде с душею купно прославляется. Радуйся, вшедшая в престольный град самаго вседержителя: радуйся, вознесшаяся в прекрасный рай вышняго насадителя. Радуйся, пренесенная во град основанный от каменей всесветящих: радуйся, введенная во ограду обстоимую вои сил превышних. Радуйся, превышше небес во благолепие божие взятая: радуйся, паче всех невещественных умов почтеная. Радуйся, приносящая к сыну своему и Богу моление верных: радуйся, и сама непрестанно у престола сына твоего и Бога молящаяся о всех. Радуйся, предстательнице к Богу мир спасающая: радуйся, заступнице роду христианскому от Бога дарованная. Радуйся обрадованная, во успении твоем нас не оставляющая.

*Кондак ф~.*

Всякое естество ангельское превозносит тя, Богородице, человечестии же роди вси матерь тя божию славим, и почитаем пречестное твое успение, царице: тебе бо ради земнии небесным совокупляются, согласно поюще: Аллилуиа.

*Икос ф~.*

Витийства боговещанных пророческих речений, ныне зрим о тебе сбывшаяся Богородице, яко воистинну Бога плотию родила еси нам. темже таинству словесе божия верующе, вопием: Радуйся, закона и пророков главизно совершенная: радуйся, звездо иаковля, валаамом пророкованная. Радуйся, одре царя великаго, вещанный соломоном: радуйся, руно орошенное Иисусом, образованное гедеоном. Радуйся, неопалимая купино, законоположником предзримая: радуйся, горо святая, мужем желания усмотренная. Радуйся, лествице небесная, иаковом предвидимая: радуйся, двере непроходимая, иезекиилем предзримая. Радуйся, солнце селения Христова, псалмопевцем пред\ъявленное: радуйся, таинство, многобразне пророки пронареченное. Радуйся, пророческих глагол всех предреченных о тебе, конец принесшая: радуйся, вышняго смотрения вся за спасение мира совершившая. Радуйся обрадованная, во успении твоем нас не оставляющая.

*Кондак и~.*

Спасти хотя мир, иже всех Господь, от земнаго тя рода избра в матерь себе, и нас деля быв человек, взыде, отнюдуже сниде, к небеси от земли, и тебе с собою возведе ко пребыванию во славе вечней, и соцарствованию с собою конца неимущему. темже яко Бог слышит от всех: Аллилуиа.

*Икос и~.*

Стена еси верным, Богородице Дево, и заступление всем к тебе прибегающым: ибо небесе и земли творец от тебе плотию прошед, пречистая, духом и телом в небесная тя пресели ко ближайшему предстательству о всех, ихже приглашати научи: Радуйся, граде царя великаго верху горы небесныя: радуйся, стено и покрове, некрыющийся от нашего притекания. Радуйся, верным царем на враги пособствующая: радуйся, нашествия агарянская побеждающая. Радуйся, веры благочестивыя недвижимое сохранение: радуйся, еретичествующих полков разорение. Радуйся, радость и умирение миру сущая: радуйся, всегубительнаго ада поправшая. Радуйся, воинствующих на плоть целомудрием, изрядное венчание: радуйся, мученических подвигов всечестное прославление. Радуйся, преподобных трудом ходатаице блаженнаго упокоения: радуйся, иноком благоскорбящым подательнице вечнаго радования. Радуйся обрадованная, во успении твоем нас не оставляющая.

*Кондак а~и.*

Пение всякое богодухновенных песней, не довлеет от нас к похвале всечестнаго успения твоего, всехвальная владычце, царице, Богородице: но усердно тебе приносим, яко матери царя всех, смиренное моление наше, с небесными чинми поюще единому достойно прославляющему тя Богу: Аллилуиа.

*Икос а~и.*

Светоприемная свеща истиннаго света, сущым нам на земли явльшися, душы просвещаеши, и чтущих твое всечестное преставление к разуму божественному наставляеши, да поем ти сицевая: Радуйся, свеще неугасимая огня невещественнаго: радуйся, заре незаходимая света невечерняго. Радуйся, луно от солнца правды облиставаемая: радуйся, светлосте во тме светящая. Радуйся, светильниче на свещнице превышнем поставленный: радуйся, источниче жизни, из\ гроба во свет изведенный. Радуйся, Мати света умнаго, благочестивых душы просвещающаго: радуйся, Мати всех Бога, озлобленных душы утешающаго. Радуйся, уповающым на тя живота конец непостыдный дарующая: радуйся, достояние божиим и своим рабом, на суде сына твоего, одесную его устрояющая. Радуйся, преблаженная, яко тобою блажени есмы и мы, иже помощницу тя имамы: радуйся, преблагословенная в род и род, яко Господь с тобою, и тобою с нами. Радуйся обрадованная, во успении твоем нас не оставляющая.

*Кондак в~и.*

Благодать высокопрестольныя славы, на небесех дарованную Богоматери, почтеной седением одесную сына ея и Бога, видяще горнии умы, под\ъяша ю престоли и силы, окружиша начала и власти, припадоша страшнии херувими, серафими и господьства, со архангелы и ангелы вопиюще: Аллилуиа.

*Икос в~и.*

Поюще всечестное твое успение, восхваляем вси ко пренебесным возшествие твое, царице Богомати: ты же освяти, прослави и спаси всех любовию поющих тебе: Радуйся, очистившая землю пречистыми ног твоих стопами: радуйся, освятившая воздух восхождением твоим к небеси. Радуйся, на небесный круг возступившая: радуйся, вся доброты неизреченныя зрящая. Радуйся, во славе приседящая престолу сына твоего и Бога: радуйся, с сыном и богом вечно царствующая. Радуйся, красото в деснице господней, украшающая блажащих тя всех небесных: радуйся, обрадовавшая надеянием на тя всех земных. Радуйся, облеченная в солнце, сияющая благодатию и славою всей вселенней: радуйся, обещавшая сохраняти и спасати призывающих тя всех в поднебесней. Радуйся, от христианских родов Мати божия почитаемая, и Богородица именуемая: радуйся, от восток солнца до запад, преславно и православно от всех благочестивых славимая. Радуйся обрадованная, во успении твоем нас не оставляющая.

*Кондак г~и.*

О всепетая Мати безсмертнаго царя небесе и земли, Христа Бога нашего, живущая и по смерти, нынешняя приношения о всечестнем твоем успении от нас приемши, в жизни сей и в смертнем успении нашем, от всякия напасти, бед и муки избави, и небеснаго царствия нас, царице, сподоби, о тебе вопиющих: Аллилуиа. *[Трижды.]*

*И паки чтется первый икос:*
Ангел предстатель: *и кондак а~:*
Избранной от всех родов:

