<::рус>  источник: Алфавит Духовный, оцифровка Александра Акимова

<::лат>  http://ооо.зpиrиtalph.narod.rу/

<::слав>

Алфавит же сей духовный сице зде положихом

[А] Аз, адамля естества сый, тебе, обоего пола, естества адамля, советую: смирен буди. Адамля естества сый мирен буди, памятствуя праведнаго осуждения слово реченное: яко земля еси, и в землю паки пойдеши. (Быт. глава г~)

[Б] Бога познавай, благодеяния его разумей, в заповедех его ходи, да наследник будеши вечных благ.

[В] Веруй в Бога, веруй Богу: воздержание всегда во всем имей: присно памятствуй смерть, и всех вещей изменение и ни единым чим ят будеши в мире.

[Г] Греха, от мала даже и до велика блюдися: грех твой пред\ очима всегда имей, яко да усердне на всяк день прилежиши покаянию.

[Д] День от дне к горе добродетелей восходи, усердие ко усердию непрестанно на всяк день прилагай, да управиши тебе во вся стези правы.

[Е] Есть бо благим надежда, и всякому труду и подвигу вечный покой, и веселие, в грядущем веце возмездие.

[Ж] Жизнь вечную, и грядущая благая присно да поминаеши, яко да к сим всегда взимаеттися сердце.

[З] Зело тщалив и усерден в твоем звании и свойстве буди, яко да не всуе изнуряеши твою жизнь.

[З] Зря тварь чудися, и творцу твари славословие приноси, не к твари прилагай твоя чувства, но к Богу творцу всех сердце и душу возводи.

[И] Иже о благом имать усердие, дастся ему: а иже не имать, и еже мнится имеяй, возмется от него.

[И] Истину люби, всякия лжи блюдися, да убежиши пророческаго речения: погубиши всякаго глаголющаго лжу. (псалом е~)

[К] К Богу всегда ум твой, и душу непрестанно возводи, и никогдаже его от сердца и памяти твоей испускай, яко да всегда с ним соединен будеши.

[Л] Любити Бога от всего сердца твоего, и от всея крепости твоея потщися: яко да известен спасения твоего будеши, и всякаго пристрастия земнаго свободишися.

[М] Молитве непрестанно прилежи: то бо есть некрадомое сокровище, еюже удобь яко лествицею, к Богу взыдеши.

[Н] Не прилагай сердца твоего к земным, да не яко соль обуяеши, и весь непотребен явишися: но к Богу единому сердце и душу твою пригвожденну имей, яко да неподвижимь в любви его пребудеши.

[о] он бо есть един Господь, источник всех благ, и вечныя жизни податель.

[П] Памятствуй о Господе выну, в сердце и во устех твоих да пребывает имя его всегда. Покаянию присно прилежи, и на всяк день тепле слезами омывай душу твою, да убелишися паче снега, и не посрамлен лицем пред\ Господем явишися.

[Р] Руце твои к Богу наичастее в молитве воздевай усердне, оттуду помощи всегда взыскуя, да победиши мысленнаго амалика, сиречь, диавола.

[С] Смерть памятствуя, скупости и стеснения блюдися, да не неверием и скупостию ят бывши во время исхода, милосердия божия двери себе затвориши.

[Т] Тих, безтщеславен, и кроток ко всем бывай, яко да истинен Христов подражатель и ученик без\ порока явишися.

[у] уныния и лености зело хранися, аще хощеши вскоре снискати вечное сокровище.

[у] усерден и тепл к Богу присно буди, да причастник будеши вечныя жизни.

[Ф] Фараона мысленнаго в воде слезной потопити тщися, да не всегда ратуя гонит тя.

[Х] Христа единаго взыскуй, да с ним пребудеши во веки: взыскующии бо его обрящут велию милость, и не лишатся всякаго блага.

[От] отца и матерь, други и сродники, и Бога быти себе знай: он бо есть жизни начало, и конец всем безконечный.

[Ц] Цель твоя и пристанище Господь един да будет, надежда же и упование, пресвятая его любовь.

[Ч] Чистоту и целомудрие, истинно возлюби, да прилепишися чисте чистому: и час от часа покаяния не отлагай, да не погубиши время исправления всуе во время часа.

[Ш] Шестокрилии добродетели, водружени в души твоей всегда да будут: сиречь, усердие, друголюбие, терпение, образ благ, разсуждение и любовь, имиже удобь на небо возвысишися.

[Щ] Щедр и милостив ко всем буди, да милостива и благоутробна Господа, в день страшнаго суда душе твоей обряшеши. Едино се в памяти своей имей выну, да Богу единому всегда угождаеши, и к нему любовию присно да восходиши.

[Ю] Юностное похотное плотское безумие от себе отметай: премудрости же духовныя о Бозе всегда поучайся всеусердне.

[Я] Ярости, гнева и злословия зело блюдися, да не помрачиттися сердечное око.

[О] Об\ъядения и пиянства зело блюдися, да не во вся злая всегда впадаеши.

[о] отеческаго духовнаго наказания не преобижай, да не в стезях твоих преткнешися.

[пс] псалмы и песньми Бога безпрестанно славослови, да присно сие имаши себе во утешение.

[Ф] Фарисейскаго тщеславнаго лицемерия зело блюдися, да не @восплащение@{@мзду} твоих благ себе тщеславием зде восприимеши.

