<::рус>  источник: Алфавит Духовный, оцифровка Александра Акимова

<::лат>  http://ооо.зpиrиtalph.narod.rу/

<::слав>

Стихословия первая,

любезнаго к Богу взывания.

Возлюблю тя, Господи, крепосте моя: Господь утверждение мое, и прибежище мое, и избавитель мой, Бог мой, помощник мой, и уповаю на него: защититель мой, и рог спасения моего, и заступник мой. Хваля призову Господа, и от враг моих спасуся (псалом з~и).

[в~] Коль возлюбленна селения твоя, Господи сил; Желает и скончавается душа моя во дворы господни: сердце мое и плоть моя возрадовася о Бозе живе (псалом п~г). Блажени живущии в дому твоем: в веки веков восхвалят тя. Лучше день един во дворех твоих, Господи, паче тысящ: изволих приметатися в дому Бога моего паче, неже жити ми в селениих грешничих (псалом п~г).

[г~] Коль возлюбих закон твой, Господи; весь день поучение мое есть. Коль сладка гортани моему словеса твоя, паче меда устом моим; сего ради возненавидех всяк путь неправды. Светильник ногама моима закон твой, и свет стезям моим. Оправдания твоя вожделенна суть, Господи, паче злата и камене честна многа, и слаждша паче меда и сота (псалом ри~и).

[д~] Коль благ Бог Ии~лев, правым сердцем (псалом о~в); Коль многое множество благости твоея Господи, юже скрыл еси боящымся тебе; соделал еси уповающым на тя пред\ сыны человеческими; Скрыеши их в тайне лица твоего от мятежа человеческа (псалом л~). обаче Богови повинися, душе моя, яко от того терпение мое: ибо той Бог мой и Спас мой, заступник мой: не подвижуся во век (псалом кс~а).

[е~] О Бозе спасение мое, и слава моя. Бог помощи моея, и упование мое на Бога. уповайте на него весь сонм людей: излияйте пред\ ним сердца ваша: яко Бог помощник наш есть. Не уповайте на неправду, и на восхищение не желайте: богатство аще течет, не прилагайте сердца. Единою глагола Бог, двоя сия слышах, зане держава божия, и твоя, Господи, милость: яко ты воздаси комуждо по делом его (псалом кс~а).

[з~] Боже, Боже мой, к тебе утренюю: возжада тебе душа моя, коль множицею тебе плоть моя, в земли пусте и непроходне и безводне: тако во святем явихся тебе, видети силу твою и славу твою. Яко лучши милость твоя паче живот: устне мои похвалите тя, тако благословлю тя в животе моем: о имени твоем воздежу руце мои. Прильпе душа моя по тебе, мене же прият десница твоя (псалом кс~в).

[з~] Имже образом желает елень на источники водныя, сице желает душа моя к тебе, Боже. Возжада душа моя к Богу крепкому живому: когда прииду и явлюся лицу божию; молитва Богу живота моего. Реку Богу: заступник мой еси, почто мя забыл еси; и вскую сетуя хожду, внегда оскорбляет враг (псалом м~а);

[и~] Господь просвещение мое и спаситель мой, кого убоюся; Господь защититель живота моего, от кого устрашуся; Едино просих от Господа, то взыщу: еже жити ми в дому господни вся дни живота моего, зрети ми красоту господню, и посещати храм святый его. Взыска тебе лице мое, лица твоего Господи взыщу (псалом к~з).

[ф~] Готово сердце мое, Боже, готово сердце мое: воспою и пою во славе моей. Востани слава моя, востани псалтирю и гусли, востану рано. Исповемся тебе в людех Господи, пою тебе во языцех. Яко велия верху небес милость твоя, и до облак истина твоя. Вознесися на небеса, Боже, и по всей земли слава твоя (псалом р~з).

[и~] Ты еси Боже, держава моя, разжзи утробы моя и сердце мое. Яко милость твоя пред\ очима моима есть (псалом к~е). Посли свет твой и истину твою, та мя настависта, и введоста мя в гору святую твою, и в селения твоя. И вниду к жертвеннику божию, к Богу веселящему юность мою: исповемся тебе в гуслех Боже, Боже мой. Вскую прискорбна еси душе моя; и вскую смущаеши мя; уповай на Бога, яко исповемся ему, спасение лица моего, и Бог мой (псалом м~в).

