<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

По благословению Святейшаго Патриарха Московскаго и всея Руси Пимена

(л. а~)

*Сказание святаго епифаниа, епископа кипрскаго, о двунадесяти святых апостолех, где кийждо их проповеда, и како скончася, и святая их телеса где положена суть.*

*[а~]*
Святый петр, брат андреа первозваннаго, от града неславна и худа, именем вифсаиды, сын ионин, от племене симеоня, иже убо есть ныне первый и верховный апостолом, и преизящный Христов рачитель, яко является епистолиами своими. И проповеда первее во иудеи, таже во антиохии, и в понте, и в галатии, и каппадокии, во асии же и в вифинии, и во италии, и во иллирице, евангелие Господа нашего Иисуса Христа: сниде же и до рима, и симону волхву обещавшу пред\ царем обличити петра, не сущу поистинне служит Богу: глаголаше бо в мале на небеса взыти, и яве пред\ всеми низложити петра. И дню нареченну, и державному нерону на таковое позорище со многими пришедшу: симон же оглавие дафиново на главе своей положи, и строении бесовскими и песньми себе оградив, восхищен идяше к воздуху.

Святый же петр, протяг преподобнии свои руце, помолися, и рече: Господи, прослави имя твое святое, и бесовская мечтания да растаются. И к симону воззрев, велиим гласом рече: Пред\ лицем всех на земли зрящих, ты пад разсядися. И абие словом того, бесове яко от огня отбегоша, и апостоловым гласом на землю его пустиша, и пад весь сокрушися. Последи же в риме святый петр при нероне царе пропят бысть стремглав, самому тако извольшу: и погребен бысть в томже риме, месяца иуниа в к~ф день. (л. а~ об.)

*[в~]*
Андрей первозванный, брат петров, проповеда евангелие Христово вифинии, понту и армении, скифом, и согдаем, и горсином: проповеда же и в севастополи велицем, идеже есть полк ассирийск, и аксарови, и сулимини, и фарсиси, идеже живут мури, и сшед даже до еллады, и в патрех ахайских на кресте распят бысть от егеата царя тирска, и скончася тамо, и погребен бысть.

*[г~]*
Иаков зеведеов, брат иоанна евангелиста, обеманадесяте коленома разсеянома проповеда евангелие Христово: от ирода же тетрарха иудейска, благодерзнутия ради, убиен бысть мечем, и ту погребен бысть во иудеи.

*[д~]*
Иоанн благовестник и богослов, брат иаковль, возлегий на персех Христовых, во асии проповеда евангелие Христово, от траиана же царя римска в заточение послан бысть в патомский остров, словесе ради господня: и ту написа евангелие, и вдаде е гаию странноприимцу. по скончании же траиана возвратися от острова во ефес, и ту жива себе погребе, сый лет ста и двадесяти, божиею волею.

*[е~]*
Филипп же апостол, сей бе от вифсаиды, веси петровы и андреевы, в горней же фригии проповеда евангелие Христово: во иераполи же распят бысть стремглав при дометиане, и ту погребен бысть славно своими ему.

*[з~]*
Варфоломей же от галаады, индианом проповеда евангелие Христово: еже от матфеа святое благовествование даде им, в свой им язык написав: во алфенийстем же граде, в велицей армении, распят бысть стремглав, и ту погребен бысть, во алване великих рамен.

*[з~]*
Фома же апостол, [якоже предание пишет,] бе от панеада града галилейска, парфом же и мидом проповеда евангелие Христово, персом же и германом, и врканом и индианом, и вактром и маргом: и от них копии прободен скончася, и погребен бысть во граде каламийстем славно. (л. в~)

*[и~]*
Матфей же евангелист бяше от иерусалима, и ту написа евангелие Христово еврейским языком, и преложи е иоанн богослов от еврейска языка в греческий язык: во иераполи же партии мечем прободен скончася, и погребен бысть славно. написа житие свое, яко бысть старей мытарем, а во избрании апостол бысть, и первый писец святым тайнам Господа нашего Иисуса Христа.

*[ф~]*
Иаков алфеов, иже и брат матфеев, купно бо алфеа имуще отца, той языком Христа проповедав, семя божественно именованием обогатися: и яко к проповеданию подвижеся, и ненаказанныя соборы крепко обличая, на кресте повешен, Богу дух предаде.

*[и~]*
Иуда иаковль, иже в лукине благовестии, и в деяниих иуда, матфеем же и марком фаддей и левей нареченный, брат по плоти явлься Господа нашего Иисуса Христа: той в месопотамии проповедав благовестие, последи от неверных повешен на древе, и от них сострелян скончася.

*[а~и]*
Симон зилот, иже от каны галилейския, иже во иоаннове благовествовании нафанаил, той всю мавританию и африкийскую страну прошед, таже во вританию дошед, и Христа проповедав, распят скончася.

*[в~и]*
Матфий же, един сый от седмидесятих ученик, егоже яви Господь наш по воскресении из\ мертвых, иже причтен бысть к единонадесятим апостолом, во иуды место искариотскаго, проповеда евангелие Господа нашего Иисуса Христа во внешней ефиопии, и ту муку прият от ефиоплян, на Иисусове пристанищи.

Павел же, повнегда прияти ему власть от архиереа, идущу ему в дамаск, погублению предати вся нарицающыя имя Иисус Христово, и приближающуся ему к дамаску, и абие светом небесным облистаемь, и слыша глас глаголющ ему, яко невозможно есть ему, человеку сущу, одолети силе божией. и тамо речено ему, да идет в дамаск, ко ученку (л. в~ об.) Христову анании, иже и крести его: и от того часа вниде во апостольство, и бысть Христу сосуд избранный, и яко некоторый крилат, всю вселенную обтек улови: начен же от иерусалима, дойде до иллирика, и италии, и испании, проповеда евангелие Христово. И посем пришед в рим, и мнозех поучив тамо, и повелением кесаревым усечен бысть вне града. Тако скончася блаженный павел: и на едином месте с петром, положена быша обою телеса.

