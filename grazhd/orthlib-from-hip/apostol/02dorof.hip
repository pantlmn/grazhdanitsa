<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. в~ об.)

*Избрание святых седмидесяти апостол, дорофеа епископа тирска, мужа древня и богоносна, и мученика бывша во время ликиниа и константина царей.*

Сей предреченный и совершенный муж писания различна остави нам, греческа же и римска: занеже обема языкома извыкл бе, и совершен в разуме. По умертвии же диоклитиана и ликиниа, дойде своего жилища, и бе правитель тирския церкве до иулиана мучителя: занеже не яве, но тай своими князи иулиан убиваше Христианы. Паки дорофей дойде удска града, в немже и ят быв иулиановыми князи, и многи раны прием в велицей старости, Христова ради исповедания, мучением скончася, сый лет ста седми. Сей святый дорофей о седмидесятих апостолех и ученицех Христовых глаголет: от нихже множайшии епископи в различных языцех быша: инии же в службах слова, ихже божественный павел в посланиих целуя поминает: по воскресении бо из\ мертвых Господа Бога и Cпаса нашего Иисуса Христа, по мнозех летех всех их обрет и написа, ихже имена суть сия: (л. г~)

*[а~]*
Иаков брат господень, первый епископ иерусалиму, иже самем Господем поставлен, древом белильным главу ему сокрушиша, и скончася.

*[в~]*
Клеопа, иже и симеон брат господень, быв вторый епископ иерусалиму: иже виде Господа по воскреснии, дометианом царем распят скончася.

*[г~]*
Фаддей, иже донесе епистолию авгарю во едес: сей исцели ему недуг.

*[д~]*
Ананиа, иже крестивый святаго апостола павла, в дамасце бысть епископ.

*[е~]*
Стефан первомученик, от иудей камением побиен, скончася.

*[з~]*
Филипп, един от седми, иже крестивый симона волхва, и каженика кандакиина, в тралии асийстей бысть епископ.

*[з~]*
Прохор, и той един от седми же, в никомидии вифиний святей бысть епископ.

*[и~]*
Никанор, един от седми, в тойже день умре, воньже и святый стефан, с двема тысящама веровавшими во Христа.

*[ф~]*
Тимон, един от седми, во острове аравсте бысть епископ, сожжен еллины скончася.

*[и~]*
Пармена, и той един от седми, иже пред\ очима апостол умре во своей службе.

*[а~и]*
Николай, и той един от седми, в самарии бысть епископ: но от веры уклонися с симоном.

*[в~и]*
Варнава, иже с павлом послужи слову, и в мире Христа проповеда, в медиолане бысть епископ.

*[г~и]*
Марко евангелист, петром апостолом во александрии поставлен бысть епископ.

*[д~и]*
Сила, иже с павлом слово проповедав, в коринфе бысть епископ.

*[е~и]*
Лука, иже с павлом по вселенней слово проповеда, в солуне бысть епископ. Лука убо евангелист бяше родом от антиохии сирския, шед в фиву македонскую при (л. г~ об.) траиане царе, врачуяй: написа же первее святое евангелие к феофилу некоему игемону, веровавшу во Христа. и паки по летех мнозех страстей господних, повелевшу святому апостолу петру, изложити ему деяния святых апостол, и посем изложи святый лука деяния святых апостол, к семуже феофилу. и сия совершив, с миром душу свою Господеви отдаде: и тако почи в фиве. святыя же мощи его от фивы пренесены быша в церковь святых апостол, и под\ святою трапезою положени.

*[з~и]*
Силуан, иже с павлом слово проповеда, в солуне бысть епископ.

*[з~и]*
Крисп, егоже апостол поминает в тимофееве втором послании, в халкидоне галилейстем бысть епископ.

*[и~и]*
Епенет, егоже апостол в римстей епистолии поминает, в карфагене бысть епископ.

*[ф~и]А*
ндроник, егоже апостол в римстей епистолии поминает, в паноне бысть епископ.

*[к~]*
Амплий, егоже апостол в римстей епистолии поминает, на удсе бысть епископ.

*[к~а]*
урван, егоже апостол в римстей епистолии поминает, в македонии бысть епископ.

*[к~в]*
Стахий, егоже апостол в римстей епистолии поминает, андрей апостол понтское море преплавая, и дошед агрикополя, епископа его в византии устрои.

*[к~г]*
Апеллий, егоже апостол в римстей епистолии поминает, во ираклии бысть епископ.

*[к~д]*
Фигелл, во ефесе бысть епископ: последи же симоново учение прият.

*[к~е]*
Ермоген, в мегаре фрачестей бысть епископ.

*[к~з]*
Димас, егоже апостол в тимофееве епистолии второй поминает, яко фигелл и ермоген противистася учению божию: а димас возлюби нынешний век, (л. д~) в солуне иерей бысть идолом, о нихже апостол иоанн пишет: от нас изыдоша, но не быша от нас.

*[к~з]*
Аполлос, егоже апостол поминает, в смирне бысть епископ, прежде святаго поликарпа.

*[к~и]*
Аристовул, егоже апостол в римстей епистолии поминает, во вритании бысть епископ.

*[к~ф]*
Наркисс, егоже апостол в римстей епистолии поминает, во афине бысть епископ.

*[л~]*
Иродион, егоже апостол в римстей епистолии поминает, в патре бысть епископ.

*[л~а]*
Агав, егоже деяния апостольская поминают, иже и дар пророческий прият.

*[л~в]*
Руф, егоже апостол в римстей епистолии поминает, в фиве бысть епископ.

*[л~г]*
Асигкрит, егоже апостол в римстей епистолии поминает, во аркане бысть епископ.

*[л~д]*
Флегонт, егоже апостол к колоссаем в епистолии поминает, в маратоне бысть епископ.

*[л~е]*
Ермин, егоже апостол в римстей епистолии поминает, в далматии бысть епископ.

*[л~з]*
Патров, егоже апостол в римстей епистолии поминает, в потиоле бысть епископ.

*[л~з]*
Ерма, егоже апостол в римстей епистолии поминает, в филиппополи бысть епископ.

*[л~и]*
Лин, егоже апостол в римстей епистолии поминает, по святом петре апостоле, в риме бысть епископ.

*[л~ф]*
Гаий, егоже апостол поминает в римстей епистолии, по тимофеи апостоле во ефесе бысть епископ.

*[м~]*
Филолог, егоже апостол поминает, андреем апостолом в синопии поставлен бысть епископ.

*[м~а]*
Родион, егоже апостол поминает, сей в риме со святым апостолом петром, нероном усекновена быста. (л. д~ об.)

*[м~в]*
Лукий, егоже апостол поминает в римстей епистолии, в лаодикии сирстей бысть епископ.

*[м~г]*
Иасон, егоже апостол в римстей епистолии поминает, в тарсе бысть епископ.

*[м~д]*
Сосипатр, егоже апостол поминает в римстей епистолии, во иконии бысть епископ.

*[м~е]*
Тертий, написавый к римляном послание, вторый епископ бысть во иконии.

*[м~з]*
Ераст, егоже апостол поминает, иконом бысть иерусалимския церкве: потом панеаду бысть епископ.

*[м~з]*
Апполлос, егоже апостол к коринфяном поминает, в кесарии бысть епископ.

*[м~и]*
Кифа, во иконии бысть епископ.

*[м~ф]*
Софен, егоже апостол поминает, в колофоне бысть епископ.

*[н~]*
Тихик, егоже апостол поминает, и той в колофоне бысть епископ.

*[н~а]*
Епафродит, егоже апостол поминает, во андриакии бысть епископ.

*[н~в]*
Кесарь, егоже апостол поминает, в драчии бысть епископ.

*[н~г]*
Марко, сыновец варнавль, егоже апостол поминает, в аполониаде бысть епископ.

*[н~д]*
Иисус, рекомый иуст, егоже апостол поминает в деяниих, в елевферополи бысть епископ.

*[н~е]*
Арфема, егоже апостол поминает, в листре бысть епископ.

*[н~з]*
Климент, егоже апостол поминая, глаголет: и с климентом, и с прочими поспешники моими, в средце бысть епископ.

*[н~з]*
онисифор, егоже апостол поминает, в киринии бысть епископ.

*[н~и]*
Тихик, егоже апостол поминает, в халкидоне вифинии первый бысть епископ. (л. е~)

*[н~ф]*
Куарт, егоже апостол поминает, в вифуте бысть епископ.

*[кс~]*
Карп, егоже апостол поминает, в бере фрачестем бысть епископ.

*[кс~а]*
Евод, иже по святем петре, во антиохии бысть епископ.

*[кс~в]*
Аристарх, егоже апостол поминает, во амасии сирстей бысть епископ.

*[кс~г]*
Марко, нарицаемый иоанн, егоже лука в деяниих поминает, в библе бысть епископ.

*[кс~д]*
Зина законник, егоже апостол поминает, в диосполе бысть епископ.

*[кс~е]*
Филимон, к немуже апостол павел написа епистолию, в газе бысть епископ.

*[кс~з]*
Аристарх другий,

*[кс~з]*
Пуд,

*[кс~и]*
Трофим: сии трие во всех гонениих, со апостолом павлом спострадаша: на конец в риме от нерона царя усекновени быша.

*[кс~ф]*
онисим, скончася в потиоле, тертилом епархом римским.

*[о~]*
Фуртунат.

Сии вси быша епископи во языцех: о нихже сей святый и треблаженный епископ дорофей тирския церкве бывый написа, и предаде церкви, в память святых апостол. о нихже и павел писаше, глаголя: иже прежде нас быша о Господе. семуже никтоже не неверуй: сущее убо се бысть.

