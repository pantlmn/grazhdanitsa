<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. з~)

*Надписание глав апостольских деяний, писмены на знаменованное. еже убо чернилом, то показует главы: червлении же, частная в них сущих деяний разделения.*

[а~] учение о Христове воскреснии и о явлении ко учеником, и о обещании дара святаго духа, и о видении вознесения Христова, и о славном втором его пришествии.

[в~] Петрова беседа к веровавшым, о смерти и о отвержении иуды предателя.

*[а~]*
В немже и о введении матфиеве, и ожребиеному благодатию и молитвою.

[г~] О сшествии святаго духа на веровавшыя, бывшем в день пентикостии.

*[а~]*
В немже учение петрово о сем от пророк.

*[в~] О*
страсти и о воскреснии, и о вознесении Христове, и о даре святаго духа. (л. з~ об.)

*[г~] О*
вере тамо сущих, и о спасении крещением.

*[д~] О*
единении и о общении пользы, и о приложении верующих.

[д~] О исцелении о Христе родившася хрома, и о петрове учении, и обличении милостыни свидения на спасение их.

*[а~]*
В немже и нашествие архиереем завистию бывшаго дела, и суд чудесе, и исповедание петрово силы Иисус Христовы и благодати.

*[в~] О*
запрещении архиерейстем ко апостолом, яко неподобно дерзати о имени Христове, и о отпущении апостольсте.

*[г~]*
Благохваление о церкви, и верне терпении апостольсте.

[е~] О единодушней общине всех веровавших.

*[а~]*
В немже о анании и сапфире, и о горцей их смерти.

[з~] Яко апостолом вверженым бывшым в темницу, ангел господень нощию изведе, повелев невозбранно им проповедати Иисуса.

*[а~]*
В немже, яко второе архиереем паки емшым я, яко о том ктому не учити, бивше пустиша я.

*[в~]*
Гамалиилов разум верен о апостолех, с притчами некиими и указании.

[з~] О освящении седми диакон.

[и~] Жидовское востание и оболгание на стефана, и беседа его о завете божии, иже ко аврааму, и о обоюнадесяте патриарсех.

*[а~]*
В немже о гладе житне, и о познании сынов иаковль, и о обете моисеови, и о явлении к нему на горе синайстей.

*[в~] О*
исходе Исраилеве, и о сотворении тельца, до лет соломоних, и церковнаго здания.

*[г~]*
Исповедание выше небесныя славы Иисус Христовы явльшияся ему, еяже ради и побиен бысть камением стефан, благочестно успе.

[ф~] О гонении церковнем от савла, и о погребении стефанове. (л. з~)

*[а~]*
В немже о филиппе апостоле, многи исцелившем в самарии.

[и~] О симоне волхве, веровавшем и крестившемся со инеми многими.

*[а~]*
В немже о петрове и иоаннове к ним послании, и о сшествии святаго духа на крещшыяся.

[а~и] Яко не на мзде, ни лицемером, но святым, верою дается причастие святаго духа.

*[а~]*
В немже о лицемерии симонове, и лукавом его помысле.

[в~и] Яко благим и верным поспешествует Бог во спасение, яве от беседы бывшия на каженице.

[г~и] О божии с небесе звании павла на апостольство Христово.

*[а~]*
В немже о исцелении и крещении павлове от анании, по откровению божию: и о дерзости его, и беседе варнавли ко апостолом.

[д~и] О енеи разслабленнем, и исцелевшем в лиде петром.

*[а~]*
В немже о тавифе вдоволюбице, юже петр воскреси от мертвых молитвою во иоппии.

[е~и] О корнилии, елико к нему ангел глагола, и елико паки к петру с небесе о звании язык речено бысть.

*[а~]*
В немже, яко призва петра, и прииде к корнилию.

*[в~]*
Паки о беседе, ихже ангел свидетельствова, и повествова к корнилию.

*[г~]*
Петрово учение во Христа, и дар святаго духа, иже от язык веровавшым.

[з~и] Яко петр по ряду вся бывшая повествует апостолом превшымся с ним.

*[а~]*
Тогда и варнаву отпусти во антиохию к братии.

[з~и] Пророчество агавово о гладе вселенстем, и о плодоносии к сущей братии во антиохии.

[и~и] Иакова апостола убиение от ирода.

*[а~]*
В немже петрово ятие от ирода, и како ангел божиим повелением изведе его из\ темницы: петр же показався нощию братии, отиде. (л. з~ об.)

*[в~]*
В немже и о мучении стражсте, потом и о погибели нечестиваго ирода.

[ф~и] Отпущение варнавле и павле от святаго духа в кипр, и елика сотвориста именем Иисус Христовым, на волхва еллиму коренатца.

[к~] Павлово светлое учение во Христа, от закона же и от пророк повествование евангельское.

*[а~]*
В немже, яко обличение словесно.

*[в~] О*
преложении проповедавших во языцех: гонение же их ту, и о отшествии во иконию.

[к~а] Како во иконии проповедаша Христа, многим же веровавшым, и изгнани быша апостоли.

[к~в] О исцелевшем рождене хромце в листрех апостолома, и за то мнима беста Бога от тоземец.

*[а~]*
В немже и о побиении камением апостол от граждан.

[к~г] Яко не подобает обрезоватися верующым от язык, учением и судом апостольским.

*[а~]*
В немже послание их к языком о сохранениих.

*[в~]*
Пререкание павле к варнаве, марка ради.

[к~д] О учении тимофеа, и о отшествии павлове в македонию по откровению.

*[а~]*
В немже о вере, и о спасении некия жены иудеаныни: и о исцелевшей рабыни, имущей дух пытлив, еяже ради господие ея биша павла.

*[в~] О*
бывшем ту трусе и чудеси, како верова темничный страж в ту нощь, и крестися со всем домом своим.

*[г~]*
Яко умолена бывша апостола ту, тогда изыдоста из\ темницы.

[к~е] О распрении бывшем в солуне проповедания ради: бежание же павле в берию, и оттуду во афины.

[к~з] О требищном писании во афинех, и о философстем проповедании, и о благочестии павлове. (л. и~)

[к~з] О акиле и прискилле, и о непокорении коринфян: о благоволении же божии, и проповедании, и о откровении павлу.

*[а~]*
В немже о криспе старейшине собора, веровавшем со инеми некиими, и крестившемся.

*[в~]*
Яко распрению воздвигшуся в коринфе, павел отиде: пришед же во ефес, и побеседовав изыде.

*[г~] О*
аполлосе, муже словесне и верне.

[к~и] О крещении, и о даре святаго духа, даннем молитвою павлею веровавшым во ефесе, и о исцелении людсте.

*[а~]*
В немже и о сынех скевиных, яко не подобает начинати неверным и недостойным сущым веры: и о исповедании веровавших.

*[в~] О*
распрении бывшем в ефесе на апостолы от димитриа сребросечца.

[к~ф] Обхождение павлово.

*[а~]*
В немже и о смерти и о воскреснии евтихове молитвою в троаде, и учение пастырско к ефесским попом.

*[в~]*
В немже плавание павле от ефеса до кесарии палестинския.

[л~] Пророчество агавово о приключшихся павлу во иерусалиме.

[л~а] Поучение иаковле к павлу, якоже не мнети не оставляюща жидом обрезоватися.

[л~в] О бывшем безчинии на павла во иерусалиме: и како его тысящник отят от иудей.

*[а~]*
В немже павлово устроение себе ради, и звание его на апостольство.

*[в~]*
В нихже ананиа к павлу в дамасце, и о явлении и гласе божии, бывшем тогда в церкви к нему.

*[г~]*
Яко хотя о сих павел биен быти, рек: яко римлянин есмь, ослаблен бысть.

[л~г] Елико павел вшед в сонмище пострада, и рече абие: Исраильтянин есмь.

[л~д] О совете бывшем на павла от жидов, и о исповедании. его к лисию. (л. и~ об.)

*[а~]*
В немже, яко послан бысть павел ко князю в кесарию с воины и книгами.

[л~е] Тертиллово оклеветание на павла, и ответ павлов пред\ воеводою.

[л~з] О филиксове изменении, и о фистове введении, о испытании же павлове, и о оставлении.

[л~з] Агриппово и верникиино пришествие, и вопрошение о павле.

*[а~]*
В немже ответ павлов о законе и вере его, и о воззвании его во благовествование.

*[в~]*
Яко ничимже обидит иудей павел, агриппа рече фисту.

[л~ф] Плавание павле в рим бедами многими и великими исполненно.

*[а~]*
В немже и учение павле к сущым с ним, о уповании спасения.

*[в~]*
Морская беда павля, и како спасен бысть в мелитийстем отоце: и колика чудеса сотвори в нем павел.

[л~ф] Како от мелита в рим прииде павел.

[м~] О беседе павли, яже в риме, ко иудеем.

*Глав убо всех,*
м~, *последующих же им л~е, яже имут знамения червленая историй деяний апостольских.*
(л. ф~)

*Сказание известное посланиям написанным в книзе сей.*

Первое, деяния святых апостол.

Потом посланий соборных, седмь:

Иаковле соборное послание, едино.

Петрова соборная послания, два.

Иоаннова соборная послания, три.

Иудино соборное послание, едино.

*Святаго апостола павла послания различна суть д~и.*

К римляном послание, едино. *а~*

К коринфяном послания, два. *в~ г~*

К галатом послание, едино. *д~*

К ефесеем послание, едино. *е~*

К филипписием послание, едино. *з~*

К колоссаем послание, едино. *з~*

К солуняном послания, два. *и~ ф~*

К тимофею послания, два. *и~ а~и*

К титу послание, едино. *в~и*

К филимону послание, едино. *г~и*

Ко евреем послание, едино. *д~и*

В лето #зч~а, оглавлен бысть апостол от исаии монаха, и открыты быша субботы, и недели, и понедельники, и вторники, и среды, и четвертки, и пятки, дабы разумно было наскоре из\ъобретение, такожде и по месяцам апостолы святым: и послания откуду писана, и ким написана быша.

