<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. ф~ об.)

*Сказание деяний апостольских, списанных святым апостолом и евангелистом лукою, по летех мнозех страсти господни.*

*(неделя)*
Сия книги, деяния апостольска наричутся, елма же деяния апостольска содержат. Поведаяй же есть лука евангелист, антиохианин сый родом, врачь же хитростию, хождаше со апостолы, паче же с павлом, и ведый воистинну пишет.

Поведает же, како ангелом под\ъемшым, вознесеся Господь, и бывшее пролитие святаго духа в пентикостии, на апостолы же и на вся бывшыя тогда ту: возставление же матфиево, во иуды место предателя, и устроение седми диакон, и избрание павлово, и елико пострада, и отшествие его в рим. и елика сотвориша чудеса апостоли, молитвою и верою Христовою.

Апостолом же имена суть сия: Первый симон, нарицаемый петр, и андрей брат его, иаков зеведеов, и иоанн брат его, филипп, и варфоломей, фома, и матфей бывый мытник, иаков алфеов, и симон кананит, и иуда иаковль, и матфий причтеный ко единонадесятим, во иуды место предателя. устроенных же диакон имена суть сия: стефан, филипп, прохор, и никанор, тимон, и пармена, и николай. посем прият бысть и павел, избранный сосуд: сих же апостол знамения и чудеса, яже сотвориша, суть сия. (л. и~)

*ДЕЯНИЯ СТ~ЫХЪ АПОСТОЛЪ*

*списана святым апостолом и евангелистомъ*

*ЛуКОЮ.*

*Глава первая.*

*(зачало а~)*
[а~] стих а~ Первое убо слово{*Во святую и великую неделю пасхи: И на вознесение господне.*
} сотворих о всех о феофиле, яже начат Иисус творити же и учити, в~ Даже до дне, воньже заповедав апостолом духом святым, ихже избра, вознесеся. г~ Пред\ нимиже и постави себе жива по страдании своем, во мнозех [истинных] знамениих деньми четыредесятьми являяся им, и глаголя яже о царствии божии. д~ С нимиже и ядый, повеле им от иерусалима не отлучатися, но ждати обетования отча, еже слышасте от мене: е~ Яко иоанн убо крестил есть водою, вы же имате (л. и~ об.) креститися духом святым, не по мнозех сих днех. з~ они же убо сошедшеся, вопрошаху его, глаголюще: Господи, аще в лето сие устрояеши царствие Исраилево; з~ Рече же к ним: несть ваше разумети времена и лета, яже отец положи во своей власти. и~ Но приимете силу, нашедшу святому духу на вы: и будете ми свидетели во иерусалиме же и во всей иудеи и самарии, и даже до последних земли.

*Конец пасце.*

ф~ И сия рек, зрящым им, взятся: и облак под\ъят его от очию их. и~ И яко взирающе бяху на небо, идущу ему, и се мужа два стаста пред\ ними во одежди беле, а~и Яже и рекоста: мужие галилейстии, что стоите зряще на небо; сей Иисус вознесыйся от вас на небо, такожде приидет, имже образом видесте его идуща на небо.

*(зачало в~)*
в~и Тогда возвратишася ***
{*В понедельник светлыя недели:*
Во дни оны, возвратишася апостоли***
} во иерусалим от горы нарицаемыя елеон, яже есть близ иерусалима, субботы имущия путь.

*Конец вознесению.*

г~и И егда внидоша, взыдоша на горницу, идеже бяху пребывающе, петр же и иаков, и иоанн и андрей, филипп и фома, варфоломей и матфей, иаков алфеов, и симон зилот, и иуда иаковль. д~и Сии вси бяху терпяще единодушно в молитве и молении, с женами, и мариею материю Иисусовою, и с братиею его. [в~] е~и И во дни тыя, востав петр (л. а~и) посреде ученик, рече: [бе же имен народа вкупе, яко сто и двадесять: ] з~и Мужие братие, подобаше скончатися писанию сему, еже предрече дух святый усты Давидовыми о иуде, бывшем вожди емшым Иисуса: з~и Яко причтен бе с нами, и приял бяше жребий службы сея.

*Преступи понедельнику.*

и~и Сей убо стяжа село от мзды неправедныя, и ниц быв, проседеся посреде, и излияся вся утроба его. ф~и И разумно бысть всем живущым во иерусалиме, яко нарещися селу тому своим их языком, акелдама, еже есть село крове. к~ Пишет бо ся в книзе псаломстей: да будет двор его пуст, и да не будет живущаго в нем, и епископство его да приимет ин.

*Чти понедельнику:*

к~а Подобает убо от сходившихся с нами мужей, во всяко лето, в неже вниде и изыде в нас Господь Иисус: к~в Начен от крещения иоаннова, даже до дне, воньже вознесеся [на небо] от нас, свидетелю воскресния его быти с нами единому от сих. *[а~]*
к~г И поставиша два, иосифа, нарицаемаго варсаву, иже наречен бысть иуст, и матфиа. к~д И помолившеся, реша: ты Господи сердцеведче всех, покажи егоже избрал еси от сею двою единаго, к~е Прияти жребий служения сего и апостольства, из\ негоже испаде иуда, ити в место свое. к~з И даша жребия има: и паде жребий на матфиа, и причтен бысть ко единонадесяти апостолом.

*Конец понедельнику.*
(л. а~и об.)

*Глава вторая.*

*(зачало г~)*
[г~] стих а~ И егда***
{*В неделю и~-ю:*
Во дни оны, егда***
} скончавашася дние пятьдесятницы, беша вси апостоли единодушно вкупе. в~ И бысть внезапу с небесе шум, яко носиму дыханию бурну, и исполни весь дом, идеже бяху седяще. г~ И явишася им разделени языцы яко огненни, седе же на едином коемждо их. д~ И исполнишася вси духа свята, и начаша глаголати иными языки, якоже дух даяше им провещавати. е~ Бяху же во иерусалиме живущии иудеи, мужие благоговейнии от всего языка, иже под\ небесем. з~ Бывшу же гласу сему, снидеся народ и смятеся, яко слышаху един койждо их своим языком глаголющих их. з~ Дивляхуся же вси и чудяхуся, глаголюще друг ко другу: не се ли вси сии суть глаголющии галилеане; и~ И како мы слышим кождо свой язык наш, в немже родихомся; ф~ Парфяне, и мидяне, и еламите, и живущии в месопотамии, во иудеи же и каппадокии, в понте и во асии, и~ Во фригии же и памфилии, во египте и странах ливии, яже при киринии, и приходящии римляне, а~и Иудеи же и пришельцы, критяне и аравляне, слышим глаголющих их нашими языки величия божия.

*Конец пятьдесятницы.*

в~и ужасаху же ся вси, и недоумевахуся, друг ко другу глаголюще: что убо хощет сие быти; (л. в~и) Инии же ругающеся глаголаху: яко вином исполнени суть.

*(зачало д~) [а~]*
д~и Став же петр ***
{*Во вторник светлыя недели:*
Во дни оны, став петръ***
} со единонадесятьми воздвиже глас свой, и рече им: мужие иудейстии, и живущии во иерусалиме вси, сие вам разумно да будет и внушите глаголы моя: е~и Не бо, якоже вы непщуете, сии пияни суть: есть бо час третий дне. з~и Но сие есть реченное пророком иоилем: з~и И будет в последния дни [глаголет Господь,] излию от духа моего на всяку плоть, и прорекут сынове ваши, и дщери вашя, и юноши ваши видения узрят, и старцы ваши сония видят. и~и Ибо на рабы моя, и на рабыни моя, во дни оны излию от духа моего, и прорекут. ф~и И дам чудеса на небеси горе, и знамения на земли низу, кровь, и огнь, и курение дыма. к~ Солнце преложится во тму, и луна в кровь, прежде даже не приити дню господню великому и просвещенному. к~а И будет, всяк, иже аще призовет имя господне, спасется.

*Конец вторнику.*

*(зачало е~) [в~]*
к~в Мужие ****
{*В среду светлыя недели:*
Во дни оны, рече петр к людем: мужие****
} Исраильстии, послушайте словес сих: Иисуса назореа, мужа от Бога извествованна в вас силами, и чудесы, и знамении, яже сотвори тем Бог посреде вас, якоже и сами весте: к~г Сего нарекованным советом и проразумением божиим (л. в~и об.) предана приемше, руками беззаконных пригвождьше, убисте: к~д Егоже Бог воскреси, разрешив болезни смертныя, якоже не бяше мощно держану быти ему от нея. к~е Давид бо глаголет о нем: предзрех Господа предо мною выну, яко одесную мене есть, да не подвижуся. к~з Сего ради возвеселися сердце мое, и возрадовася язык мой: еще же и плоть моя вселится на уповании. к~з Яко не оставиши души моея во аде, ниже даси преподобному твоему видети истления. к~и Сказал ми еси пути живота, исполниши мя веселия с лицем твоим. к~ф Мужие братие, достоит рещи с дерзновением к вам о патриарсе давиде, яко и умре, и погребен бысть, и гроб его есть в нас даже до дне сего. л~ Пророк убо сый, и ведый, яко клятвою клятся ему Бог, от плода чресл его, по плоти воздвигнути Христа, и посадити его на престоле его: л~а Предвидев глагола о воскреснии Христове, яко не оставися душа его во аде, ни плоть его виде истления. л~в Сего Иисуса воскреси Бог, емуже вси мы есмы свидетели. л~г Десницею убо божиею вознесеся, и обетование святаго духа прием от отца, излия сие, еже вы ныне видите и слышите. л~д Не бо давид взыде на небеса, глаголет бо сам: рече Господь Господеви моему, седи одесную мене, л~е Дондеже положу враги твоя подножие ног твоих. л~з Твердо убо да разумеет весь дом Исраилев, яко и Господа и Христа его Бог сотворил есть, сего Иисуса, егоже вы распясте.

*Конец среде.*
(л. г~и)

*[г~]*
л~з Слышавше же умилишася сердцем, и реша к петру и прочым апостолом: что сотворим, мужие братие;

*(зачало з~)*
л~и Петр же рече к ним: покайтеся,***
{*В четверток светлыя недели:*
Во дни оны, рече петр к людем: покайтеся,***
} и да крестится кийждо вас во имя Иисуса Христа, во оставление грехов, и приимете дар святаго духа. л~ф Вам бо есть обетование и чадом вашым, и всем дальним, елики аще призовет Господь Бог наш. м~ И иными словесы множайшими засвидетельствоваше, и моляше я, глаголя: спаситеся от рода строптиваго сего. *[д~]*
м~а Иже убо любезно прияша слово его, крестишася: и приложишася в день той душ яко три тысящи. м~в Бяху же терпяще во учении апостол, и во общении, и в преломлении хлеба, и в молитвах. м~г Бысть же на всякой души страх: многа бо чудеса и знамения апостолы быша во иерусалиме.

*Конец четвертку.*

м~д Страх же велий бяше на всех их. вси же веровавшии бяху вкупе, и имяху вся обща. м~е И стяжания и имения продаяху, и раздаяху всем, егоже аще кто требоваше. м~з По вся же дни терпяще единодушно в церкви, и ломяще по домом хлеб, приимаху пищу в радости, и в простоте сердца, м~з Хваляще Бога, и имуще благодать у всех людей Господь же прилагаше по вся дни церкви спасающыяся. (л. г~и об.)

*Глава третия.*

*(зачало з~)*
[д~] стих а~ Вкупе же***
{*В пяток светлыя недели:*
Во дни оны, вкупе***
} петр и иоанн восхождаста во святилище на молитву, в час девятый. в~ И некий муж хром от чрева матере своея сый, носимь бываше, егоже полагаху по вся дни пред\ дверьми церковными, рекомыми красными, просити милостыни от входящих в церковь. *(пн\де)*
г~ Иже видев петра и иоанна, хотящыя внити в церковь, прошаше милостыни. д~ Воззрев же петр нань со иоанном, рече: воззри на ны. е~ он же прилежаше има, мня нечто от нею прияти. з~ Рече же петр: сребра и злата несть у мене, но еже имам, сие ти даю: во имя Иисуса Христа назореа, востани и ходи. з~ И ем его за десную руку воздвиже: абие же утвердистеся его плесне и глезне. и~ И вскочив ста и хождаше, и вниде с нима в церковь, ходя, и скачя, и хваля Бога.

*Конец пятку.*

ф~ И видеша его вси людие ходяща, и хваляща Бога. и~ Знаху же его, яко сей бяше, иже милостыни ради седяше при красных дверех церковных: и исполнишася чуда и ужаса о приключившемся ему.

*(зачало и~)*
а~и Держащу же ся ****
{*В субботу светлыя недели:*
Во дни оны, держащуся****
} исцелевшему хромому петра и иоанна, притекоша к ним вси людие в притвор, нарицаемый соломонов, ужасни. в~и Видев (л. д~и) же петр отвещаваше к людем: мужие Исраильтяне, что чудитеся о сем; или на ны что взираете, яко своею ли силою, или благочестием сотворихом его ходити; г~и Бог авраамов, и исааков, и иаковль, Бог отец наших прослави отрока своего Иисуса, егоже вы предасте, и отвергостеся его пред\ лицем пилатовым, суждьшу оному пустити. д~и Вы же святаго и праведнаго отвергостеся, и испросисте мужа убийцу дати вам: е~и Начальника же жизни убисте, егоже Бог воскреси от мертвых, емуже мы свидетели есмы. з~и И о вере имене его, сего, егоже видите и знаете, утверди имя его: и вера, яже его ради, даде ему всю целость сию пред\ всеми вами.

*Конец субботе.*

з~и И ныне братие, вем, яко по неведению сие сотвористе, якоже и князи ваши. и~и Бог же яже предвозвести усты всех пророк своих пострадати Христу, исполни тако.

*(зачало ф~)*
ф~и Покайтеся убо***
{*В понедельник вторыя недели:*
Во дни оны, рече петр к людем: покайтеся***
} и обратитеся, да очиститеся от грех ваших. к~ Яко да приидут времена прохладна от лица господня, и послет пронареченнаго вам Христа Иисуса: к~а Егоже подобает небеси убо прияти, даже до лет устроения всех, яже глагола Бог усты всех святых своих пророк от века. к~в Моисей убо ко отцем рече: яко пророка вам воздвигнет Господь Бог ваш от братии вашея, яко (л. д~и об.) мене: того послушайте по всему, елика аще речет к вам. к~г Будет же, всяка душа, яже аще не послушает пророка онаго, потребится от людей. к~д И вси же пророцы от самуила и иже по сих, елицы глаголаша, такожде предвозвестиша дни сия. к~е Вы есте сынове пророк, и завета, егоже завеща Бог ко отцем вашым, глаголя ко аврааму: и о семени твоем возблагословятся вся отечествия земная. к~з Вам первее Бог воздвигий отрока своего Иисуса, посла его благословяща вас, во еже отвратитися вам комуждо от злоб ваших.

*Конец понедельнику.*

*Глава четвертая.*

*(зачало и~) [а~]*
стих а~ Глаголющым же имъ***
{*Во вторник вторыя недели:*
Во дни оны, глаголющым апостоломъ***
} к людем, наидоша на них священницы и воевода церковный, и саддукеи: в~ Жаляще си, за еже учити им люди, и возвещати о Иисусе воскресние мертвых: г~ И возложиша на них руки, и положиша их в соблюдение до утрия: бе бо вечер уже. д~ Мнози же от слышавших слово, вероваша: и бысть число мужей яко тысящ пять. е~ Бысть же наутрие собратися князем их, и старцем, и книжником во иерусалим: з~ И анне архиерею, и каиафе, и иоанну, и александру, и елицы беша от рода архиерейска. з~ И поставльше их посреде, вопрошаху: (л. е~и) коею силою, или коим именем сотвористе сие вы; и~ Тогда петр исполнився духа свята, рече к ним: князи людстии и старцы Исраилевы, ф~ Аще мы днесь истязуеми есмы о благодеянии человека немощна, о чесом сей спасеся: и~ Разумно буди всем вам, и всем людем Исраилевым, яко во имя Иисуса Христа назореа, егоже вы распясте, егоже Бог воскреси от мертвых, о сем сей стоит пред\ вами здрав.

*Конец вторнику.*

а~и Сей есть камень укореный от вас зиждущих, бывый во главу угла: и несть ни о едином же ином спасения. в~и Несть бо иного имене под\ небесем даннаго в человецех, о немже подобает спастися нам.

*(зачало а~и) [в~]*
г~и Видяще же***
{*В среду вторыя недели:*
Во дни оны, видяще иудеи***
} петрово дерзновение и иоанново, и разумевше, яко человека некнижна еста и проста, дивляхуся: знаху же их, яко со Иисусом беста. д~и Видяще же исцелевшаго человека с нима стояща, ничтоже имяху противу рещи. е~и Повелевше же има вон из\ сонмища изыти, стязахуся ко другъдругу, з~и Глаголюще: что сотворим человекома сима; яко убо нарочитое знамение бысть има, всем живущым во иерусалиме яве, и не можем отврещися. з~и Но да не более прострется в людех, прещением да запретим има, ктому не глаголати о имени сем ни единому от человек. и~и И призвавше их, заповедаша има отнюд не (л. е~и об.) провещавати, ниже учити о имени Иисусове. ф~и Петр же и иоанн отвещавше к ним, реста: аще праведно есть пред\ богом, вас послушати паче, нежели Бога, судите; к~ Не можем бо мы, яже видехом и слышахом, не глаголати. к~а они же призапрещше има, пустиша я, ничтоже обретше, како мучити их, людей ради, яко вси прославляху Бога о бывшем. к~в Лет бо бяше множае четыредесяти человек той, на немже бысть чудо сие исцеления.

*Конец среде.*

*(зачало в~и) [г~]*
к~г Отпущена же бывша***
{*В четверток вторыя недели:*
Во дни оны, отпущена бывша апостола***
} приидоста к своим, и возвестиста елика к нима архиереи и старцы реша. к~д они же слышавше единодушно воздвигоша глас к Богу, и рекоша: Владыко, ты Боже сотворивый небо и землю и море, и вся яже в них: к~е Иже усты Давида отрока твоего рече: вскую шаташася языцы, и людие поучишася тщетным; к~з Предсташа царие земстии, и князи собрашася вкупе, на Господа и на Христа его. к~з Собрашася бо воистинну во граде сем на святаго отрока твоего Иисуса, егоже помазал еси, ирод же и понтийский пилат, с языки и людьми Исраилевыми, к~и Сотворити, елика рука твоя и совет твой преднарече быти. к~ф И ныне, Господи, призри на прещения их, и даждь рабом твоим со всяким дерзновением глаголати слово твое: л~ Внегда руку твою прострети ти во исцеления, и (л. з~и) знамением и чудесем бывати, именем святым отрока твоего Иисуса. л~а И помолившымся им, подвижеся место, идеже бяху собрани, и исполнишася вси духа свята, и глаголаху слово божие со дерзновением.

*Конец четвертку.*

[е~] л~в Народу же веровавшему бе сердце и душа едина, и ни един же что от имений своих глаголаше свое быти: но бяху им вся обща. л~г И велиею силою воздаяху свидетельство апостоли воскресению Господа Иисуса Христа: благодать же бе велия на всех их. л~д Не бяше бо нищ ни един в них: елицы бо господие селом, или домовом бяху, продающе приношаху цены продаемых, л~е И полагаху при ногах апостол: даяше же ся коемуждо, егоже аще кто требоваше. л~з Иосиа же нареченный варнава от апостол, [еже есть сказаемо, сын утешения,] левит, кипрянин родом, л~з Имея село, продав принесе цену, и положи пред\ ногами апостол.

*Глава пятая.*

*(зачало г~и) [а~]*
стих а~ Муж же некий***
{*В пяток вторыя недели:*
Во дни оны, муж некий***
} ананиа именем, с сапфирою женою своею, продаста село: в~ И утаи от цены, сведущей и жене его, и принес часть некую, пред\ ногами апостол положи. г~ Рече же петр: анание, почто исполни сатана сердце твое, солгати духу святому, и утаити от цены села; д~ Сущее тебе, не твое ли бе; и проданое, не в твоей ли власти (л. з~и об.) бяше; что яко положил еси в сердце твоем вещь сию; не человеком солгал еси, но Богу. е~ Слышав же ананиа словеса сия, пад издше. и бысть страх велик на всех слышащих сия. з~ Вставше же юноши, взяша его, и изнесше погребоша. з~ Бысть же яко трем часом минувшым и жена его не ведущи бывшаго, вниде. и~ Отвещав же ей петр: рцы ми, аще на толице село отдаста; она же рече: ей, на толице. ф~ Петр же рече к ней: что яко согласистася искусити духа господня; се ноги погребших мужа твоего при дверех, и изнесут тя. и~ Паде же абие пред\ ногама его, и издше. вшедше же юноши обретоша ю мертву, и изнесше погребоша близ мужа ея. а~и И бысть страх велик на всей церкви, и на всех слышащих сия.

*Конец пятку.*

*(зачало д~и)*
в~и Руками же апостольскими***
{*В неделю фомину:*
Во дни оны, руками апостольскими***
} быша знамения и чудеса в людех многа: и бяху единодушно вси в притворе соломони. г~и От прочих же никтоже смеяше прилеплятися им, но величаху их людие. д~и Паче же прилагахуся верующии Господеви, множество мужей и жен. е~и Яко и на стогны износити недужныя, и полагати на постелях и на одрех: да грядущу петру, поне сень его осенит некоего от них. з~и Схождаше же ся и множество от окрестных градов во иерусалим, приносяще (л. з~и) недужныя и страждущыя от дух нечистых, иже исцелевахуся вси. [з~] з~и Востав же архиерей, и вси иже с ним, сущая ересь саддукейская, исполнишася зависти. и~и И возложиша руки своя на апостолы, и послаша их в соблюдение общее. *(вто\р)*
ф~и Ангел же господень нощию отверзе двери темницы, извед же их, рече: к~ Идите, и ставше глаголите в церкви людем вся глаголы жизни сея.

*Конец недели.*

*(зачало е~и)*
к~а Слышавше же,***
{*В субботу вторыя недели:*
Во дни оны, слышавше апостоли***
} внидоша @по утренице@{@утро@} в церковь, и учаху. пришед же архиерей, и иже с ним, созваша собор, и вся старцы от сынов Исраилевых, и послаша во узилище привести их. к~в Слуги же шедше, не обретоша их в темнице, возвращше же ся возвестиша, к~г Глаголюще: яко темницу убо обретохом заключену, со всяким утверждением, и блюстители стоящыя пред\ дверьми: отверзше же, внутрь ни единаго обретохом. к~д Якоже слышаша словеса сия, архиерей же, и воевода церковный, и первосвященницы, недоумевахуся о них, что убо будет сие. к~е Пришед же некто возвести им, глаголя: яко се мужие, ихже всадисте в темницу, суть в церкви стояще и учаще люди. к~з Тогда шед воевода со слугами, приведе их, не с нуждею: [бояхуся бо людей, да не камением побиют их.] к~з Приведше же их поставиша (л. з~и об.) на сонмищи: и вопроси их архиерей, глаголя: к~и Не запрещением ли запретихом вам, не учити о имени сем; и се исполнисте иерусалим учением вашим, и хощете навести на ны кровь человека сего. к~ф Отвещав же петр, и апостоли реша: повиноватися подобает Богови паче, нежели человеком. л~ Бог отец наших воздвиже Иисуса, егоже вы убисте повесивше на древе. л~а Сего Бог начальника и Cпаса возвыси десницею своею, дати покаяние Исраилеви, и оставление грехов. л~в И мы есмы того свидетели глагол сих, и дух же святый, егоже даде Бог повинующымся ему. л~г они же слышавше, распыхахуся, и совещаша убити их.

*Конец субботе.*

*[в~]*
л~д Востав же некий на сонмищи фарисей, именем гамалиил, законоучитель честен всем людем, повеле вне мало что апостолом уступити. л~е Рече же к ним: мужие Исраильтяне, внимайте себе о человецех сих, что хощете сотворити. л~з Пред\ сими бо деньми воста февда, глаголя быти велика некоего себе, емуже прилепишася числом мужей яко четыреста: иже убиен бысть, и вси елицы повинушася ему, разыдошася и быша нивочтоже. л~з Посем воста иуда галилеанин во дни написания, и отвлече люди довольны в след себе: и той погибе, и вси елицы послушаша его, разсыпашася. л~и И ныне глаголю вам, отступите от человек сих, и оставите их: яко аще будет от человек совет сей, или дело сие, разорится: л~ф Аще ли же от Бога есть, не можете разорити то, да не како и (л. и~и) богоборцы обрящетеся. м~ Послушаша же его, и призвавше апостолы, бивше запретиша им не глаголати о имени Иисусове, и отпустиша их. м~а они же убо идяху радующеся от лица собора, яко за имя Господа Иисуса сподобишася безчестие прияти. м~в По вся же дни в церкви и в домех не престаяху учаще, и благовествующе Иисуса Христа.

*Глава шестая.*

*(зачало з~и)*
стих а~ Во днех же сихъ***
{*В неделю г~-ю по пасце:*
Во дни оны,***
} умножившымся учеником, бысть роптание еллином ко евреем, яко презираеми бываху во вседневнем служении вдовицы их. в~ Призвавше же дванадесять множество ученик, реша: не угодно есть нам, оставльшым слово божие, служити трапезам. г~ усмотрите убо братие, мужы от вас свидетельствованы седмь, исполнены духа свята и премудрости, ихже поставим над\ службою сею: д~ Мы же в молитве и служении слова пребудем. е~ И угодно бысть слово сие пред\ всем народом. [з~] И избраша стефана, мужа исполнена веры, и духа свята, и филиппа, и прохора, и никанора, и тимона, и пармена, и николаа, пришельца антиохийскаго: з~ Яже поставиша пред\ апостолы, и помолившеся положиша на ня руки. з~ И слово божие растяше, и множашеся число ученик во иерусалиме зело: мног же народ священников послушаху веры.

*Конец недели.*
(л. и~и об.)

*(зачало з~и)*
[и~] и~ Стефан же***
{*В понедельник г~-я недели:*
Во дни оны, стефанъ** Сие же и святому стефану первомученику.*
} исполнь веры и силы, творяше знамения и чудеса велия в людех. ф~ Восташа же нецыи от сонма глаголемаго ливертинска, и киринейска, и александрска, и иже от киликии и асии, стязающеся со стефаном: и~ И не можаху противу стати премудрости и духу, имже глаголаше. а~и Тогда под\ъустиша мужы, глаголющыя: яко слышахом его глаголюща глаголы хульныя на моисеа и на Бога. в~и Сподвигоша же люди и старцы и книжники, и нападше восхитиша его, и приведоша на сонмище. г~и Поставиша же свидетели ложны, глаголющыя: яко человек сей не престает глаголы хульныя глаголя на место святое сие и закон. д~и Слышахом бо его глаголюща, яко Иисус назорей сей разорит место сие, и изменит обычаи, яже предаде нам моисей. е~и И воззревше нань вси седящии в сонмищи, видеша лице его, яко лице ангела.

*Глава седмая.*

стих а~ Рече же архиерей: аще убо сия тако суть; в~ он же рече: мужие братие и отцы, послушайте: Бог славы явися отцу нашему аврааму, сущу в месопотамии, прежде даже не вселитися ему в харрань. г~ И рече к нему: изыди от земли твоея, и от рода твоего, и от дому отца твоего, и прииди в (л. ф~и) землю, юже аще ти покажу. д~ Тогда изшед от земли халдейския, вселися в харрань: и оттуду, по умертвии отца его, пресели его в землю сию, на нейже вы ныне живете. е~ И не даде ему наследия в ней, ниже стопы ногу:

*Преступи святому, и понедельнику, чти напреди:Соломон же созда ему храм:*

и обеща дати ему ю во одержание, и семени его по нем, не сущу ему чаду. з~ Глагола же сице Бог: яко будет семя его пришельцы в земли чуждей, и поработят е и озлобят лет четыреста. з~ И языку, емуже поработают, сужду аз, рече Бог: и по сих изыдут, и послужат ми на месте сем. и~ И даде ему завет обрезания. и тако роди исаака, и обреза его в день осмый: и исаак иакова, и иаков дванадесять патриарх. ф~ И патриарси позавидевше иосифу, продаша его во египет: и бе Бог с ним. и~ И из\ъят его от всех скорбей его, и даде ему благодать и премудрость пред\ фараоном царем египетским: и постави его начальника над\ египтом, и над\ всем домом своим. *[а~]*
а~и Прииде же глад на всю землю египетскую и ханааню, и скорбь велия, и не обретаху сытости отцы наши. в~и Слышав же иаков сущую пшеницу во египте, посла отцы нашя первее. д~и И внегда второе приидоша, познан бысть иосиф братии своей, и яве бысть фараону род иосифов. д~и Послав же иосиф призва отца своего иакова, и все сродство свое седмьдесят и пять (л. ф~и об.) душ. е~и Сниде же иаков во египет, и скончася сам, и отцы наши. з~и И принесени быша в сихем, и положени быша во гробе, егоже купи авраам ценою сребра, от сынов еммора сихемова. з~и И якоже приближашеся время обетования, имже клятся Бог аврааму, возрастоша людие, и умножишася во египте: и~и Дондеже наста царь ин во египте, иже не знаше иосифа. ф~и Сей зле умыслив о роде нашем, озлоби отцы нашя, @уморити младенцы их, и не оживити@{@дабы извергали младенцы своя, во еже не быти им живымъ@}. к~ В неже время родися моисей, и бе угоден Богови, иже питан бысть месяцы три в дому отца своего. к~а Извержена же его, взят его дщи фараонова, и воспита и себе в сына. к~в И наказан бысть моисей всей премудрости египетстей: бе же силен в словесех и делех. к~г Егда же исполняшеся ему лет четыредесятих время, взыде на сердце ему посетити братию свою, сыны Исраилевы. к~д И видев некоего обидима, пособствова, и сотвори отмщение обидимому, убив египтянина. к~е Мняше же разумети братиям своим, яко Бог рукою его даст им спасение: они же не разумеша. к~з Во утрий же день явися им тяжущымся, и привлачаше их в примирение, рек: мужие, братия есте вы, вскую обидите друг друга; к~з Обидяй же ближняго, отрину и, рек: кто тя постави князя и судию над\ нами; к~и Еда убити мя ты хощеши, имже образом убил еси вчера египтянина; к~ф Бежа же моисей о словеси сем, и бысть пришлец в земли (л. к~) мадиамстей, идеже роди сына два. л~ И исполньшымся летом четыредесятим, явися ему в пустыни горы синайския ангел господень, в пламени огненне в купине. л~а Моисей же видев дивляшеся видению. приступающу же ему разумети, бысть глас господень к нему: л~в Аз Бог отец твоих, Бог авраамов, и Бог исааков, и Бог иаковль. трепетен же быв моисей, не смеяше смотрити. л~г Рече же ему Господь: иззуй сапоги ногу твоею, место бо на немже стоиши, земля свята есть. л~д Видя видех озлобление людей моих, иже во египте, и стенание их услышах, и снидох из\ъяти их: и ныне гряди, и послю тя во египет. л~е Сего моисеа, егоже отринуша, рекше: кто тя постави начальника и судию; сего Бог князя и избавителя посла рукою ангела, явльшагося ему в купине. *[в~]*
л~з Сей изведе их, сотворь чудеса и знамения в земли египетстей, и в чермном мори, и в пустыни лет четыредесять. л~з Сей есть моисей, рекий сыном Исраилевым: пророка вам воздвигнет Господь Бог ваш от братии вашея, яко мене: того послушайте. л~и Сей есть бывый в церкви в пустыни со ангелом глаголавшим ему на горе синайстей, и со отцы нашими, иже прият словеса жива дати нам. л~ф Егоже не восхотеша послушати отцы наши, но отринуша и, и обратишася сердцем своим во египет, м~ Рекше аарону: сотвори нам боги, иже пред\ъидут пред\ нами: моисею бо сему, иже изведе нас от земли египетския, не (л. к~ об.) вемы, что бысть ему. м~а И сотвориша тельца во дни оны, и принесоша жертву идолу, и веселяхуся в делех руку своею. м~в Отвратися же Бог, и предаде их служити воем небесным, якоже писано есть в книзе пророк: еда заколения и жертвы принесосте ми лет четыредесять в пустыни, доме Исраилев; м~г И восприясте скинию молохову, и звезду бога вашего ремфана, образы яже сотвористе покланятися им: и преселю вы далее вавилона. м~д Сень свидения бяше отцем нашым в пустыни, якоже повеле глаголяй моисеови, сотворити ю по образу, егоже виде. м~е Юже и внесоша приемше отцы наши со иисусом во одержание языков, ихже изрину Бог от лица отец наших, даже до дний Давида: м~з Иже обрете благодать пред\ богом, и испроси обрести селение Богу иаковлю.

*Чти понедельнику, и святому:*

м~з Соломон же созда ему храм. м~и Но вышний не в рукотворенных церквах живет, якоже пророк глаголет: *(ср\де)*
м~ф Небо мне престол есть, земля же подножие ногама моима. кий храм созиждете ми, глаголет Господь, или кое место покоищу моему; н~ Не рука ли моя сотвори сия вся; Жестоковыйнии и необрезаннии сердцы и ушесы, вы присно духу святому противитеся, якоже отцы ваши, тако и вы. н~в Кого от пророк не изгнаша отцы ваши; и убиша предвозвестившыя о пришествии праведнаго, егоже вы ныне предателе и убийцы бысте: н~г Иже приясте закон устроением (л. к~а) ангельским, и не сохранисте. н~д Слышаще же сия, распыхахуся сердцы своими, и скрежетаху зубы нань. н~е [Стефан же] сый исполнь духа свята, воззрев на небо, виде славу божию, и Иисуса стояща одесную Бога, н~з И рече: се вижу небеса отверста, и сына человеча одесную стояща Бога. н~з Возопивше же гласом велиим, затыкаху уши свои, и устремишася единодушно нань. н~и И изведше вне града, камением побиваху его: и свидетелие, [снемше] ризы своя, положиша при ногу юноши нарицаемаго савла: н~ф И камением побиваху стефана, молящася и глаголюща: Господи Иисусе, приими дух мой. кс~ Преклонь же колена, возопи гласом велиим: Господи, не постави им греха сего. и сия рек успе.

*Конец стефану, и понедельнику.*

*Глава осмая.*

[ф~] стих а~ Савл же бе соизволяя убийству его. бысть же в той день гонение велие на церковь иерусалимскую: вси же разсеяшася по странам иудейским и самарийским, кроме апостол. в~ Погребоша же стефана мужие благоговейнии, и сотвориша плачь велий над\ ним. г~ Савл же озлобляше церковь, в домы входя, и влачя мужы и жены предаяше в темницу. д~ Разсеявшиися же, прохождаху благовествующе слово.

*(зачало и~и)*
е~ Филипп же***
{*Во вторник г~-я недели:*
Во дни оны, филиппъ***
} сошед во град самарийский, проповедаше им Христа. *[а~]*
з~ Внимаху же народи (л. к~а об.) глаголемым от филиппа единодушно, слышаще и видяще знамения, яже творяше. з~ Дуси бо нечистии от многих имущих я, вопиюще гласом велиим, исхождаху: мнози же разслабленнии и хромии исцелишася. и~ И бысть радость велия во граде том. [и~] ф~ Муж же некий, именем симон, прежде бе во граде волхвуя, и удивляя язык самарийский, глаголя некоего быти себе велика: и~ Емуже внимаху вси от мала даже до велика, глаголюще: сей есть сила божия великая. а~и Внимаху же ему за сие, яко довольно время волхвовании удивляше их. в~и Егда же вероваша филиппу благовествующу яже о царствии божии, и о имени Иисус Христове, крещахуся мужие же и жены. г~и Симон же и той верова, и крещся, бе пребывая у филиппа: видя же силы и знамения велия бываема, ужасен дивляшеся. *[а~]*
д~и Слышавше же иже во иерусалиме апостоли, яко прият самариа слово божие, послаша к ним петра и иоанна: е~и Иже сошедше, помолишася о них, яко да приимут духа святаго. з~и [Еще бо ни на единаго их бе пришел, точию крещени бяху во имя Господа Иисуса.] з~и Тогда возложиша руце на ня, и прияша духа святаго.

*Конец вторнику.*

*(зачало ф~и)*
[а~и] *[а~]*
и~и Видев же***
{*В среду г~-я недели:*
Во дни оны, видевъ***
} симон, яко возложением рук апостольских дается дух святый, принесе им сребро, ф~и Глаголя: дадите и мне власть сию, да на негоже аще положу руце, приимет духа святаго. к~ Петр же (л. к~в) рече к нему: сребро твое с тобою да будет в погибель, яко дар божий непщевал еси сребром стяжати. к~а Несть ти части, ни жребия в словеси сем: ибо сердце твое несть право пред\ богом. к~в Покайся убо о злобе твоей сей, и молися Богу, аще убо отпустится ти помышление сердца твоего: к~д В желчи бо горести, и союзе неправды, зрю тя суща. к~д Отвещав же симон рече: помолитеся вы о мне ко Господу, яко да ничтоже сих найдет на мя, яже рекосте. к~е они же убо засвидетельствовавше и глаголавше слово господне, возвратишася во иерусалим, и многим весем самарийским благовестиша.

*Конец среде.*

*(зачало к~)*
[в~и] к~з Ангел же***
{*В четверток третия недели:*
Во дни оны, ангелъ***
} господень рече к филиппу, глаголя: востани и иди на полудне, на путь сходящий от иерусалима в газу, и той есть пуст. к~з И востав пойде: и се муж мурин, евнух, силен кандакии царицы муринския, иже бе над\ всеми сокровищи ея: иже прииде поклонитися во иерусалим. к~и Бе же возвращаяся, и седя на колеснице своей, чтяше пророка исаию. к~ф Рече же дух к филиппу: приступи, и прилепися колеснице сей. л~ Притек же филипп, услыша его чтуща пророка исаию, и рече: убо разумееши ли, яже чтеши; л~а он же рече: како убо могу [разумети], аще не кто наставит мя; умоли же филиппа возшедша сести с ним. л~в Слово же писания, еже чтяше, бе сие: яко овча (л. к~в об.) на заколение ведеся, и яко агнец прямо стригущему его безгласен, тако не отверзает уст своих. л~г Во смирении его суд его взятся: род же его кто исповесть; яко вземлется от земли живот его. л~д Отвещав же каженик к филиппу, рече: молю тя, о ком пророк глаголет сие; о себе ли, или о ином некоем; л~е Отверз же филипп уста своя, и начен от писания сего, благовести ему Иисуса. л~з Якоже идяху путем, приидоша на некую воду, и рече каженик: се вода, что возбраняет ми креститися; л~з Рече же ему филипп: аще веруеши от всего сердца твоего, мощно ти есть. отвещав же рече: верую сына божия быти Иисуса Христа. л~и И повеле стати колеснице: и снидоста оба на воду, филипп же и каженик: и крести его. л~ф Егда же изыдоста от воды, дух святый нападе на каженика. ангел же господень восхити филиппа, и не виде его ктому каженик: идяше бо в путь свой радуяся.

*Конец четвертку.*

*(зачало к~а)*
м~ Филипп же***
{*В пяток г~-я недели:*
Во дни оны, филиппъ***
} обретеся во азоте: и проходя благовествоваше градом всем, дондеже приити ему в кесарию.

*Глава девятая.*

[г~и] стих а~ Савл же, еще дыхая прещением и убийством на ученики господни, приступль ко архиерею, в~ Испроси от него послания в дамаск (л. к~г) к соборищем, яко да аще некия обрящет того пути сущыя, мужы же и жены, связаны приведет во иерусалим. г~ Внегда же ити, бысть ему приближитися к дамаску, и внезапу облиста его свет от небесе: д~ И пад на землю, слыша глас глаголющ ему: савле, савле, что мя гониши; е~ Рече же: кто еси Господи; Господь же рече: аз есмь Иисус, егоже ты гониши: жестоко ти есть противу рожну прати. з~ Трепеща же и ужасаяся, глагола: Господи, что мя хощеши творити; и Господь рече к нему: востани и вниди во град, и речется ти, что ти подобает творити. з~ Мужие же идущии с ним, стояху чудящеся, слышаще убо глас, никогоже видяще. и~ Востав же савл от земли, и отверстыма очима своима ни единаго видяше: ведуще же его за руку, введоша в дамаск. ф~ И бе дни три не видя, и ни яде, ниже пит.

*(зачало)*
и~ Бе же некто***
{*октовриа в а~ день, апостолу анании:*
Во дни оны, бе некто***
} ученик в дамасце, именем наша, и рече к нему Господь в видении: анание. он же рече, се аз Господи. а~и Господь же к нему: востав поиди на стогну нарицаемую правую, и взыщи в дому иудове савла именем, тарсянина: се бо молитву деет. в~и [И виде в видении мужа именем ананию, вшедша и возложша нань руку, яко да прозрит.] г~и Отвеща же ананиа: Господи, слышах от многих о мужи сем, колика зла сотвори святым (л. к~г об.) твоим во иерусалиме. д~и И зде имать власть от архиерей, связати вся нарицающыя имя твое. е~и Рече же к нему Господь: иди, яко сосуд избран ми есть сей, пронести имя мое пред\ языки, и царьми и сынми Исраилевыми. з~и Аз бо скажу ему, елика подобает ему о имени моем пострадати. *[а~]*
з~и Пойде же ананиа, и вниде в храмину, и возлож нань руце, рече: савле брате, Господь Иисус явлей ти ся на пути, имже шел еси, посла мя, яко да прозриши, и исполнишися духа свята. и~и И абие отпадоша от очию его яко чешуя: прозре же абие, и востав крестися: ф~и И прием пищу, укрепися.

*Конец пятку, и святому.*

*(зачало к~в)*
Бысть же***
{*В субботу г~, по пасце:*
Во дни оны, бысть***
} савл с сущими в дамасце учениками дни некия: к~ И абие на сонмищах проповедаше Иисуса, яко сей есть сын божий. к~а Дивляхуся же вси слышащии, и глаголаху: не сей ли есть гонивый во иерусалиме нарицающыя имя сие, и зде на сие прииде, да связаны тыя приведет ко архиереем; к~в Савл же паче крепляшеся, и смущаше иудеи живущыя в дамасце, препирая, яко сей есть Христос. к~г Якоже исполнишася дние довольны, совещаша иудеи убити его. к~д уведан же бысть савлу совет их: стрежаху же врат день и нощь, яко да убиют его. к~е Поемше же его ученицы нощию, свесиша по стене в кошнице. к~з Пришед же савл во иерусалим, покушашеся прилеплятися (л. к~д) учеником: и вси бояхуся его, не верующе, яко есть ученик. к~з Варнава же прием его, приведе ко апостолом, и поведа им, како на пути виде Господа, и яко глагола ему, и како в дамасце дерзаше о имени Иисусове. к~и И бяше с ними входя и исходя во иерусалиме, и дерзая о имени Господа Иисуса. к~ф Глаголаше же и стязашеся с еллины: они же искаху убити его. л~ Разумевше же братия сведоша его в кесарию, и отпустиша его в тарс. л~а Церкви же по всей иудеи и галилеи и самарии имеяху мир, созидающеся и ходяще в страсе господни, и утешением святаго духа умножахуся.

*Конец субботе.*

*(зачало к~г)*
[д~и] л~в И бысть***
{*Неделя четвертая о разслабленном:*
Во дни оны, бысть***
} петру посещающу всех, снити и ко святым живущым в лидде. л~г Обрете же тамо человека некоего, именем енеа, от осми лет лежаща на одре, иже бе разслаблен. л~д И рече ему петр: енее, исцеляет тя Иисус Христос, востани с постели твоея. и абие воста. л~е И видеша его вси живущии в лидде и во ассароне, иже обратишася ко Господу. *[а~]*
л~з Во иоппии же бе некая ученица именем тавифа, яже сказаема глаголется, серна: сия бяше исполнена благих дел и милостынь, яже творяше. л~з Бысть же во дни тыя болевшей ей умрети: омывше же ю, положиша в горнице. л~и Близ же сущей лидде иоппии, ученицы (л. к~д об.) слышавше, яко петр есть в ней, послаша два мужа к нему, моляще его не обленитися приити до них. л~ф Востав же петр иде с нима, егоже пришедша возведоша в горницу: и предсташа ему вся вдовицы плачущя, и показующя ризы и одежды, елика творяше с ними сущи серна. м~ Изгнав же вон вся петр, преклонь колена помолися, и обращся к телу, рече: тавифо, востани. она же отверзе очи свои, и видевши петра, седе. м~а Подав же ей руку, воздвиже ю: и призвав святыя и вдовицы, постави ю живу. м~в уведано же бысть се по всей иоппии, и мнози вероваша в Господа.

*Конец недели.*

м~г Бысть же дни довольны пребыти ему во иоппии, у некоего симона усмаря.

*Глава десятая.*

*(зачало к~д)*
[е~и] стих а~ Муж же***
{*В понедельник д~ недели:*
Во дни оны, мужъ***
} некий бе в кесарии, именем корнилий, сотник от спиры нарицающияся италийския, в~ Благоговеин и бояйся Бога со всем домом своим, творяй милостыни многи людем, и моляйся Богу всегда: г~ Виде в видении яве, яко в час девятый дне, ангела божия сшедша к нему, и рекша ему: корнилие. д~ он же воззрев нань, и пристрашен быв, рече: что есть Господи; рече же ему: молитвы твоя, и милостыни твоя взыдоша на память пред\ Бога. е~ И ныне (л. к~е) посли во иоппию мужей, и призови симона нарицаемаго петра. з~ Сей странствует у некоего симона усмаря, емуже есть дом при мори: той речет тебе глаголы, в нихже спасешися ты, и весь дом твой. з~ И якоже отиде ангел глаголяй корнилию, пригласив два от рабов своих, и воина благочестива от служащих ему, и~ И сказав им вся, посла их во иоппию. ф~ Воутрие же путьшествующым им, и ко граду приближающымся, взыде петр на горницу помолитися, в час шестый. и~ Бысть же приалчен, и хотяше вкусити: готовящым же онем, нападе нань ужас, а~и И виде небо отверсто, и сходящ нань сосуд некий яко плащаницу велию, по четырем краем привязан, и низу спущаемь на землю: в~и В немже бяху вся четвероногая земли, и зверие и гади, и птицы небесныя. г~и И бысть глас к нему: востав петре, заколи и яждь. д~и Петр же рече: никакоже Господи, яко николиже ядох всяко скверно или нечисто. е~и И се глас паки к нему вторицею: яже Бог очистил есть, ты не скверни. з~и Сие же бысть трищи: и паки взяся сосуд на небо.

*Конец понедельнику.*

з~и Якоже в себе недоумевашеся петр, что бы было видение, еже виде: и се мужие посланнии от корнилиа, вопрошше и уведевше дом симонов, сташа пред\ враты, и~и И возглашше вопрошаху: аще симон нарицаемый петр зде странствует; *(человек)*
ф~и Петру же размышляющу о видении, рече ему дух: (л. к~е об.) се мужие трие ищут тебе: к~ Но востав сниди, и иди с ними, ничтоже разсуждая, зане аз послах их.

*(зачало к~е)*
к~а Сошед же***
{*Вторник д~ недели:*
Во дни оны, сошедъ***
} петр к мужем посланным к нему от корнилиа, рече: се аз есмь, егоже ищете: кая есть вина, еяже ради приидосте; к~в они же рекоша: корнилий сотник, муж праведен и бояйся Бога, свидетельствован от всего языка иудейска, увещен есть от ангела свята, призвати тя в дом свой, и слышати глаголы от тебе. *[а~]*
к~г Призвав же их, учреди. наутрие же петр востав иде с ними, и нецыи от братий иже от иоппии, идоша с ним. к~д И наутрие внидоша в кесарию: корнилий же бе чая их, созвав сродники своя и любезныя други. к~е Якоже бысть внити петру, срете его корнилий, и пад на ногу его поклонися. к~з Петр же воздвиже его, глаголя: востани, и аз сам человек есмь. к~з И с ним беседуя вниде, и обрете собравшыяся многи. к~и Рече же к ним: вы весте, яко не лепо есть мужу иудеанину прилеплятися, или приходити ко иноплеменнику: и мне Бог показа, ни единаго скверна, или нечиста глаголати человека. к~ф Темже и без\ сумнения приидох призван. вопрошаю вы убо, коим словом посласте по мене; *[в~]*
л~ И корнилий рече: от четвертаго дне даже до сего часа бех постяся, и в девятый час моляся в дому моем: и се муж (л. к~з) ста предо мною во одежде светле, л~а И рече: корнилие, услышана бысть молитва твоя, и милостыни твоя помянушася пред\ богом. л~в Посли убо во иоппию, и призови симона, иже нарицается петр: сей странствует в дому симона усмаря, близ моря, иже пришед возглаголет тебе. л~г Абие убо послах к тебе: ты же добре сотворил еси пришед. ныне убо вси мы пред\ богом предстоим, слышати вся повеленная тебе от Бога.

*Конец вторнику.*

*(зачало к~з) [г~]*
л~д Отверз же*{*В четверток д~ недели:*
Во дни оны, отверзъ***
} петр уста, рече: поистинне разумеваю, яко не на лица зрит Бог: л~е Но во всяком языце бояйся его, и делаяй правду, приятен ему есть: л~з Слово еже посла сыном Исраилевым, благовествуя мир Иисус Христом, сей есть всем Господь. л~з Вы весте глагол бывший по всей иудеи, наченшийся от галилеи по крещении, еже проповеда иоанн: л~и Ии~са иже от назарета, яко помаза его Бог духом святым и силою, иже пройде благодетельствуя, и исцеляя вся насилованныя от диавола, яко Бог бяше с ним. л~ф И мы есмы свидетеле всех, яже сотвори во стране иудейстей, и во иерусалиме, егоже и убиша повешше на древе. м~ Сего Бог воскреси в третий день, и даде ему явленну быти, м~а Не всем людем, но нам свидетелем преднареченным от Бога, иже с ним ядохом и пихом, по воскресении его от (л. к~з об.) мертвых. м~в И повеле нам проповедати людем, и засвидетельствовати, яко той есть нареченный от Бога судия живым и мертвым. *(пяток)*
м~г О сем вси пророцы свидетельствуют, оставление грехов прияти именем его, всякому верующему вонь.

*Конец четвертку.*

*(зачало к~з)*
м~д Еще же глаголющу***
{*В пяток д~-я недели:*
Во дни оны, глаголющу***
} петру глаголы сия, нападе дух святый на вся слышащыя слово. м~е И ужасошася иже от обрезания вернии, елицы приидоша с петром, яко и на языки дар святаго духа излияся: м~з Слышаху бо их глаголющих языки, и величающих Бога. тогда отвеща петр: м~з Еда воду возбранити может кто, еже не креститися сим, иже дух святый прияша, якоже и мы; Повеле же им креститися во имя Иисус Христово: тогда молиша его пребыти у них дни некия.

*Глава перваянадесять.*

стих а~ Слышаша же апостоли и братия сущии во иудеи, яко и языцы прияша слово божие. в~ И егда взыде петр во иерусалим, препирахуся с ним иже от обрезания, г~ Глаголюще: яко к мужем обрезания не имущым вшел еси, и ял еси с ними. [з~и] д~ Начен же петр, сказоваше им по ряду, глаголя: е~ Аз бех во граде иоппийстем моляся, и видех во ужасе видение, сходящ сосуд некий, яко плащаницу велию, от четырех краев (л. к~з) низпущаему с небесе, и прииде даже до мене: з~ В нюже воззрев смотрях, и видех четвероногая земная, и звери, и гады, и птицы небесныя. з~ Слышах же глас глаголющ мне: востав петре, заколи и яждь. и~ Рех же: никакоже Господи, яко всяко скверно и нечисто николиже вниде во уста моя. ф~ Отвеща же ми глас вторицею с небесе глаголющ: яже Бог очистил есть, ты не скверни. и~ Сие же бысть трижды: и паки взяшася вся на небо.

*Конец пятку.*

а~и И се абие трие мужие сташа пред\ храминою, в нейже бех, послани от кесарии ко мне. в~и Рече же ми дух ити с ними, ничтоже разсуждая: приидоша же со мною и шесть братия сии, и внидохом в дом мужа. г~и И возвести нам, како виде ангела [свята] в дому своем, ставша и рекша ему: посли во иоппию мужы, и призови симона нарицаемаго петра: д~и Иже речет глаголы к тебе, в нихже спасешися ты, и весь дом твой. е~и Внегда же начах глаголати, нападе дух святый на них, якоже и на ны в начале. з~и Помянух же глагол господень, якоже глаголаше: иоанн убо крестил есть водою, вы же имате креститися духом святым. з~и Да аще убо равен дар даде им Бог, якоже и нам веровавшым в Господа нашего Иисуса Христа: аз же кто бех, могий возбранити Бога; и~и Слышавше же сия, умолкоша, и славляху Бога, глаголюще: убо и языком Бог покаяние даде в живот. (л. к~з об.)

*(зачало к~и)*
ф~и Разсеявшии же ся***
{*Неделя пятая о самаряныни:*
Во дни оны, разсеявшиися апостоли***
} от скорби бывшия при стефане, проидоша даже до финикии, и кипра, и антиохии, ни единому же глаголюще слова, токмо иудеем. к~ Бяху же нецыи от них мужие кипрстии и киринейстии, иже вшедше во антиохию, глаголаху к еллином, благовествующе Господа Иисуса. к~а И бе рука господня с ними: многое же число веровавше, обратишася ко Господу. к~в Слышано же бысть слово о них во ушию церкве, сущия во иерусалиме: *[а~]*
и послаша варнаву преити даже до антиохии. к~г Иже пришед, и видев благодать божию, возрадовася: и утешаше вся изволением сердца терпети о Господе. к~д Яко бе муж благ, и исполнь духа свята и веры: и приложися народ мног Господеви. к~е Изыде же варнава в тарс взыскати савла: и обрет его, приведе и во антиохию. к~з Бысть же им лето цело собиратися в церкви, и учити народ мног, нарещи же прежде во антиохии ученики, христианы.

*Преступи недели.*

[з~и] к~з В тыя же дни снидоша от иерусалима пророцы во антиохию. к~и Востав же един от них именем агав, назнаменаше духом глад велик, хотящ быти по всей вселенней: иже и бысть при клавдии кесаре.

*Чти недели:*

к~ф От ученик же, по елику кто имеяше что, изволиша кийждо их на службу послати живущым (л. к~и) во иудеи братиям: л~ Еже и сотвориша, пославше к старцем рукою варнавлею и савлею.

*Конец недели.*

*Глава втораянадесять.*

*(зачало к~ф)*
[и~и] *[а~]*
стих а~ Во оно же время возложи***
{*В субботу д~ недели:*
Во дни оны, возложи** Сие же и святому мученику георгию, и иакову зеведееву.*
} ирод царь руце озлобити некия иже от церкве. в~ уби же иакова брата иоаннова мечем. г~ И видев, яко годе есть иудеем, приложи яти и петра: [бяху же дние опресночнии.] д~ Егоже и ем всади в темницу, предав четырем четверицам воинов стрещи его, хотя по пасце извести его к людем. е~ И убо петра стрежаху в темнице: молитва же бе прилежна, бываемая от церкве к Богу о нем. з~ Егда же хотяше его извести ирод, в нощи той бе петр спя между двема воинома, связан железнома ужема двема, стражие же пред\ дверьми стрежаху темницы. з~ И се ангел господень предста, и свет возсия в храмине: толкнув же в ребра петра, воздвиже его, глаголя: востани вскоре. и спадоша ему ужя железная с руку. и~ Рече же ангел к нему: препояшися, и вступи в плесницы твоя: сотвори же тако. и глагола ему: облецыся в ризу твою, и последствуй ми. ф~ И изшед в след его идяше, и не ведяше, яко истина есть бывшее от ангела: мняше (л. к~и об.) же видение зрети. и~ Прошедша же первую стражу и вторую, приидоста ко вратом железным, вводящым во град, яже о себе отверзошася има. и изшедше преидоша стогну едину, и абие отступи ангел от него. а~и И петр быв в себе, рече: ныне вем воистинну, яко посла Бог ангела своего, и из\ъят мя из\ руки иродовы, и от всего чаяния людей иудейских.

*Конец субботе, и святому георгию, и иакову.*

*(зачало л~)*
в~и Смотрив же***
{*В понедельник е~ недели:*
Во дни оны, смотрив петръ***
} прииде в дом мариин матере иоанновы, нарицаемаго марка, идеже бяху мнози собрани и молящеся. г~и Толкнувшу же петру во врата двора, приступи слышати отроковица именем роди: д~и И познавши глас петров, от радости не отверзе врат: притекши же сказа петра стояща пред\ враты. е~и они же к ней реша: беснуеши ли ся; она же крепляшеся тако быти. они же глаголаху: ангел его есть. з~и Петр же пребываше толкий: отверзше же видеша его, и ужасошася. з~и Помаав же им рукою молчати, сказа им, како Господь его изведе из\ темницы. рече же: возвестите иакову и братиям сия. и изшед иде во ино место.

*Конец понедельнику.*

*[в~]*
и~и Бывшу же дню, бе молва не мала в воинех: что убо петру бысть; ф~и Ирод же поискав его, и не обрет: и истязав стражи, повеле отвести (л. к~ф) их. и изшед от иудей в кесарию, живяше. к~ Бе же ирод гневаяся на тиряны и сидоняны, иже единодушно приидоша к нему, и умоливше власта постельника царева прошаху мира: понеже страны их от царства его питахуся. к~а В нареченный же день ирод оболкся во одежду царску, и сед на судищи пред\ народом, глаголаше к ним. к~в Народ же возглашаше: глас божий, а не человечь. к~г Внезапу же порази его ангел господень, зане не даде славы Богу: и быв червьми из\ъяден, издше. к~д Слово же божие растяше и множашеся.

*(зачало л~а)*
к~е Варнава же и савлъ***
{*Во вторник е~ недели:*
Во дни оны, варнава и савлъ***
} возвратистася из\ иерусалима во антиохию, исполнивше службу, поемше с собою и иоанна, нарицаемаго марка.

*Глава третиянадесять.*

стих а~ Бяху же нецыи во церкви сущей во антиохии, пророцы и учителие, варнава же и симеон, нарицаемый нигер, и лукий киринеанин, и манаин со иродом четвертовластником воспитанный, и савл. в~ Служащым же им Господеви, и постящымся, рече дух святый: отделите ми варнаву и савла на дело, на неже призвах их. г~ Тогда постившеся, и помолившеся, и возложше руки на ня, отпустиша их. д~ Сия убо послана бывша от духа свята, снидоста в селевкию, оттуду же отплыша (л. к~ф об.) в кипр. е~ И бывше в саламине, возвещаста слово божие в сонмищах иудейских: иместа же и иоанна слугу. з~ Прошедша же остров даже до пафа, обретоста некоего мужа волхва лжепророка иудеанина, емуже имя вариисус: з~ Иже бе со анфипатом сергием павлом, мужем разумным. сей призвав варнаву и савла, взыска услышати слово божие. и~ Сопротивляшеся же има еллима волхв, [тако бо сказуется имя его,] иский развратити анфипата от веры. ф~ Савл же, иже и павел, исполнися духа свята, и воззрев нань, и~ Рече: о исполненне всякия льсти и всякия злобы, сыне диаволь, враже всякия правды, не престанеши ли развращая пути господни правыя; а~и И ныне се рука господня на тя, и будеши слеп, не видя солнца до времене. внезапу же нападе нань мрак и тма, и осязая искаше вожда. *(суббота)*
в~и Тогда видев анфипат бывшее, верова, дивяся о учении господни.

*Конец вторнику.*

*(зачало л~в)*
г~и Отвезшеся же***
{*В среду е~ недели:*
Во дни оны, отвезшеся***
} от пафа, павел и сущии с ним, приидоша в пергию памфилийскую. иоанн же отлучився от них, возвратися во иерусалим: д~и они же прошедше от пергии, приидоша во антиохию писидийскую: и вшедше в сонмище в день субботный, седоша. е~и По чтении же закона и пророк, послаша начальницы сонмища к ним, глаголюще: мужие братие, аще есть слово в вас утешения (л. л~) к людем, глаголите. [к~] з~и Востав же павел, и помаав рукою, рече: мужие Исраильтяне, и боящиися Бога, услышите. з~и Бог людей сих, избра отцы нашы, и люди вознесе в пришельствии в земли египетстей: и мышцею высокою изведе их из\ нея. и~и И до четыредесяти лет препита их в пустыни. ф~и И низложив язык седмь, в земли ханаанстей, даде им в наследие землю их. к~ И по сих яко лет четыреста и пятьдесят, даде им судии до самуила пророка. к~а И оттуду просиша царя, и даде им Бог саула, сына кисова, мужа от колена вениаминова, лет четыредесять. к~в И преставль его, воздвиже им Давида в царя, емуже и рече, свидетельствовав: обретох Давида сына иессеова, мужа по сердцу моему, иже сотворит вся хотения моя. к~г От сего семене Бог, по обетованию, воздвиже Исраилю спасение, Иисуса: к~д Проповедавшу иоанну пред\ лицем внития его крещение покаяния, всем людем Исраилевым.

*Конец среде.*

*(зачало л~г)*
к~е И якоже***
{*Августа в к~ф:*
Во дни оны, якоже*} скончаваше иоанн течение, глаголаше: кого мя непщуете быти, несмь аз, но се грядет по мне, емуже несмь достоин разрешити ремень сапогу его. к~з Мужие братие, сынове рода авраамля, и иже в вас боящиися Бога: вам слово спасения сего послася. к~з Живущии бо во иерусалиме, и князи их сего не разумевше, и гласы (л. л~ об.) пророческия, по вся субботы чтомыя, осудивше его, исполниша. к~и И ниединыя вины смертныя обретше, просиша у пилата убити его. к~ф Якоже скончаша вся, яже о нем писана, снемше с древа, положиша во гробе. л~ Бог же воскреси его от мертвых: л~а Иже явися на дни многи, совозшедшым с ним от галилеи во иерусалим, иже ныне суть свидетелие его к людем. л~в И мы вам благовествуем обетование бывшее ко отцем, яко сие Бог исполнил есть нам чадом их, воздвиг Иисуса.

*Конец предтечи.*

*[а~]*
л~г Якоже и во псалме втором писано есть: сын мой еси ты, аз днесь родих тя. л~д А якоже воскреси его от мертвых, не ктому хотяща возвратитися во истление, сице рече: яко дам вам преподобная Давидова верная. л~е Темже и в другом глаголет: не даси преподобному твоему видети истления. л~з Давид бо убо своему роду послужив, божиим советом успе, и приложися ко отцем своим, и виде истление. л~з А егоже Бог воздвиже, не виде истления: л~и Ведомо убо да будет вам, мужие братие, яко его ради вам оставление грехов проповедается: и от всех, от ихже не возмогосте в законе моисеове оправдитися, л~ф О сем всяк веруяй оправдается. м~ Блюдите убо, да не приидет на вас реченное во пророцех: м~а Видите нерадивии, и чудитеся, и узрите, и исчезнете, яко дело аз соделаю во дни вашя, емуже (л. л~а) не имате веровати, аще кто повесть вам. м~в Изходящым же им от сонмища иудейска, моляху языцы в другую субботу глаголатися им глаголом сим. м~г Разшедшуся же собору, последоваша мнози от иудей, и честивых пришлец, павлу и варнаве, иже глаголюще им, увещаху их пребывати в благодати божией. м~д Во грядущую же субботу мало не весь град собрася послушати слова божия. м~е Видевше же иудеи народы, исполнишася зависти, и вопреки глаголаху глаголемым от павла, сопротив глаголюще и хуляще. *[в~]*
м~з Дерзнувша же павел и варнава рекоста: вам бе лепо первее глаголати слово божие: а понеже отвергосте е, и недостойны творите сами себе вечному животу, се обращаемся во языки. м~з Тако бо заповеда нам Господь: положих тя во свет языком, еже быти тебе во спасение даже до последних земли. м~и Слышаще же языцы, радовахуся, и славляху слово господне, и вероваша, елицы учинени бяху в жизнь вечную. м~ф Проношашеся же слово господне по всей стране. н~ Иудеи же наустиша честивыя жены, и благообразныя, и старейшины града, и воздвигоша гонение на павла и варнаву, и изгнаша я от предел своих. н~а она же оттрясше прах от ног своих на них, приидоста во иконию. н~в ученицы же исполняхуся радости и духа свята. (л. л~а об.)

*Глава четвертаянадесять.*

[к~а] стих а~ Бысть же во иконии вкупе внити има в сонмище иудейское, и глаголати тако, яко веровати иудеев и еллинов множеству многу. в~ Неверующии же иудеи воздвигоша и @озлобиша@{@к злобе под\ъустиша@} душы языков на братию. г~ Довольно же убо время пребыша дерзающе о Господе, свидетельствующем слову благодати своея, и дающем знамения и чудеса быти рукама их. д~ Разделиша же ся множество града: и ови убо бяху со иудеи, ови же со апостолы. е~ И якоже бысть стремление языком же и иудеем с начальники их, досадити и камением побити их: з~ уведевше же,

*(зачало л~д)*
[к~в] Прибегоста***
{*В среду д~-я недели, преполовения:*
Во дни оны, павел и варнава прибегоста***
} во грады ликаонския, в листру и дервию, и во окрестныя их: з~ И тамо беста благовествующа. и~ И некто муж в листрех немощен ногама седяше, хром от чрева матере своея сый, иже николиже бе ходил. ф~ Сей слышаше павла глаголюща: иже воззрев нань, и видев, яко веру имать здрав быти, и~ Рече велиим гласом: тебе глаголю, во имя Господа Иисуса Христа, встани на ногу твою прав: и абие возскочи и хождаше. а~и Народи же видевше, еже сотвори павел, воздвигоша глас свой ликаонски глаголюще: бози уподобльшеся человеком снидоша к нам. (л. л~в) в~и Нарицаху же убо варнаву диа, павла же ермиа, понеже той бяше начальник слова. г~и Жрец же диев сущаго пред\ градом их, приведе юнцы, и принесе венцы пред\ врата, с народы хотяше жрети. д~и Слышавша же апостола, варнава и павел, растерзавша ризы своя, вскочиста в народ зовуща, и глаголюща: е~и Мужие, что сия творите; и мы подобострастна есма вам человека, благовествующа вам, от сих суетных обращатися к Богу живу, иже сотвори небо и землю, и море, и вся яже в них. з~и Иже в мимошедшыя роды оставил бе вся языки ходити в путех их. з~и И убо не несвидетельствована себе остави, благотворя, с небесе нам @дождевы@{@дожди@} дая, и времена плодоносна, исполняя пищею и веселием сердца наша. и~и И сия глаголюща, едва устависта народы не жрети има: но отити коемуждо во свояси.

*Конец среде.*

ф~и Пребывающема же има и учащема, приидоша от антиохии и иконии нецыи иудеи, и стязающемася има с дерзновением, наустиша народы отступити от нею, глаголюще: яко ничтоже истинно глаголета, но все лжета. *[а~]*
и наустивше народы, и камением побивше павла, извлекоша вне града, мняще его умерша. к~ окрест же ставшым его учеником, востав вниде во град. (л. л~в об.)

*(зачало л~е) И*
наутрие изыде с варнавою***
{*В четверток е~-я недели:*
Во дни оны, изыде павел с варнавою***
} в дервию. к~а Благовествоваста же граду тому и научиста многи, возвратистася в листру, и иконию, и антиохию: к~в утверждающе душы учеников, моляще пребыти в вере, и яко многими скорбьми подобает нам внити в царствие божие. к~г Рукоположше же им пресвитеры на вся церкви, и помолившеся с постом, предаста их Господеви, в негоже вероваша. к~д И прошедша писидию, приидоста в памфилию: к~е И глаголавша в пергии слово господне, снидоста во атталию. к~з И оттуду отплыста во антиохию, отнюдуже беста предана благодати божией в дело, еже скончаста. к~з Пришедша же и собравша церковь, сказаста елика сотвори Бог с нима, и яко отверзе языком дверь веры.

*Конец четвертку.*

[к~г] к~и Пребыста же тамо время не мало со ученики.

*Глава пятаянадесять.*

стих а~ И нецыи сшедше от иудеи, учаху братию: яко аще не обрежетеся, по обычаю моисеову, не можете спастися. в~ Бывши же распри и стязанию не малу павлу и варнаве к ним, учиниша взыти павлу и варнаве, и неким другим от них, ко апостолом и старцем во иерусалим, о вопрошении сем. г~ они же убо предпослани (л. л~г) бывше от церкве, прохождаху финикию и самарию, поведающе обращение языков, и творяху радость велию всей братии. *(неделя)*
д~ Пришедше же во иерусалим, прияти быша от церкве и апостол и старец: сказаша же елика сотвори Бог с ними, и яко отверзе языком дверь веры.

*(зачало л~з)*
е~ Восташа же нецыи***
{*В пяток е~-я недели:*
Во дни оны, восташа нецыи***
} от ереси фарисейския веровавшии, глаголюще: яко подобает обрезати их, завещавати же блюсти закон моисеов. з~ Собрашася же апостоли и старцы ведети о словеси сем. з~ Многу же взысканию бывшу, востав петр рече к ним: мужие братие, вы весте, яко от дний первых Бог в нас избра, усты моими услышати языком слово благовестия, и веровати. и~ И сердцеведец Бог свидетельствова им, дав им духа святаго, якоже и нам. ф~ И ничтоже разсуди между нами же и онеми, верою очищ сердца их. и~ Ныне убо что искушаете Бога, хотяще возложити иго на выи учеником, егоже ни отцы наши, ни мы возмогохом понести; а~и Но благодатию Господа Иисуса Христа веруем спастися, якоже и они. в~и умолча же все множество, и послушаху варнавы и павла поведающих, елика сотвори Бог знамения и чудеса во языцех има. г~и По умолчании же их отвеща иаков, глаголя: мужие братие, послушайте мене. д~и Симеон поведа, яко (л. л~г об.) прежде Бог посети прияти от язык люди о имени своем. е~и И сему согласуют словеса пророк, якоже пишет: з~и По сих обращуся, и созижду кров Давидов падший, и раскопаная его созижду, и исправлю его: з~и Яко да взыщут прочии человецы Господа, и вси языцы, в нихже наречеся имя мое: глаголет Господь, творяй сия вся. и~и Разумна от века суть Богови вся дела его. ф~и Сего ради аз сужду, не стужати от язык обращающымся к Богу: к~ Но заповедати им огребатися от треб идольских, и от блуда, и удавленины, и от крове: и, елика неугодна себе быти, иным не творити. к~а Моисей бо от родов древних, по вся грады проповедающыя его имать в сонмищах, по вся субботы чтомый. к~в Тогда изволися апостолом и старцем со всею церковию, избравше мужа от них, послати во антиохию с павлом и варнавою: иуду, нарицаемаго варсаву, и силу, мужа нарочита в братии. *[а~]*
к~г Написавше рукама их сия: апостоли, и старцы, и братия, сущым во антиохии, и сирии, и киликии братии, иже от язык, о Господе радоватися. к~д Понеже убо слышахом, яко нецыи от нас изшедше возмутиша вас словесы, развращающе душы вашя, глаголюще, обрезатися и блюсти закон, имже мы не завещахом: к~е Изволися нам собравшымся единодушно, избранныя мужы послати к вам, с возлюбленныма нашима варнавою и павлом, к~з Человекома предавшема душя своя о имени Господа нашего Иисуса Христа. к~з Послахом убо (л. л~д) иуду и силу, и тех словом сказующих таяжде. к~и Изволися бо святому духу и нам, ничтоже множае возложити вам тяготы, разве нуждных сих: к~ф Огребатися от идоложертвенных, и крове, и удавленины, и блуда: и, елика не хощете вам быти другим не творите: от нихже соблюдающе себе добре сотворите. здравствуйте. л~ они же убо послани бывше, приидоша во антиохию: и собравше народ, вдаша послание. л~а Прочетше же возрадовашася о утешении. л~в Иуда же и сила, и та пророка суща, словом мнозем утешиста братию и утвердиста. л~г Пребывше же тамо время, отпущена быста с миром от братий ко апостолом. л~д Изволися же силе пребыти тамо, иуда же возвратися во иерусалим.

*Конец пятку.*

*(зачало л~з)*
л~е Павел же и варнава***
{*В субботу е~-я недели:*
Во дни оны, павел и варнава*} живяста во антиохии, учаще и благовествующе слово господне, и со инеми многими. л~з По неких же днех, рече павел к варнаве: возвращшеся подобает посетити братию нашу во всех градех, в нихже проповедахом слово господне, како пребывают. *[в~]*
л~з Варнава же восхоте пояти с собою иоанна, нарицаемаго марка. л~и Павел же глаголаше: отступльшаго от наю от памфилии, и не шедшаго с нами на дело, в неже положени быхом, не пояти сего с собою. л~ф Бысть (л. л~д об.) убо распря, яко отлучитися има от себе, варнава убо поем марка, отплы в кипр: м~ Павел же избрав силу, изыде предан благодати божией, от братий. м~а Прохождаше сирию и киликию, утверждая церкви.

*Конец субботе.*

*Глава шестаянадесять.*

[к~д] стих а~ Прииде же в дервию и листру, и се ученик некий бе ту, именем тимофей, сын жены некия иудеаныни верны, отца же еллина: в~ Иже свидетельствован бе от сущих в листрех и иконии братии. г~ Сего восхоте павел с собою изыти, и прием обреза его иудей ради, сущих на местех онех: ведяху бо вси отца его, яко еллин бяше. д~ И якоже прохождаху грады, предаяше им хранити уставы сужденныя от апостол и старец, иже во иерусалиме. е~ Церкви же утверждахуся верою: и прибываху в число по вся дни. з~ Прошедше же фригию и галатийскую страну, возбранени быша от святаго духа глаголати слово во асии. з~ Пришедше же в мисию, покушахуся в вифинию поити: и не остави их дух. з~ Прешедше же мисию, снидоша в троаду. ф~ И видение в нощи явися павлу: муж некий бе македонянин стоя моля его и глаголя: пришед в македонию, помози нам. и~ И якоже видение виде, абие взыскахом изыти в македонию, разумевше, яко призва ны Господь благовестити им. а~и Отвезшеся же от (л. л~е) троады, приидохом в самофрак, во утрие же в неаполь. в~и Оттуду же в филиппусы, иже есть первый град части македонии, колониа: бехом же в том граде пребывающе дни некия. г~и В день же субботный, изыдохом вон из\ града при реце, идеже мняшеся молитвенница быти, и седше глаголахом к собравшымся женам. *[а~]*
д~и И некая жена именем лидиа, порфиропродальница от града фиатирскаго, чтущи Бога, послушаше: ейже Господь отверзе сердце внимати глаголемым от павла. е~и Якоже крестися та, и дом ея, моляше ны глаголющи: аще смотристе мя верну Господеви быти, вшедше в дом мой, пребудите: и принуди нас.

*(зачало л~и)*
з~и Бысть же идущым намъ***
{*Неделя з~ о слепом:*
Во дни оны, бысть идущым апостоломъ***
} на молитву, отроковица некая имущая дух пытлив срете нас, яже тяжание много даяше господем своим волхвующи. з~и Та последовавши павлу и нам, взываше глаголющи: сии человецы раби Бога вышняго суть, иже возвещают нам путь спасения. и~и Се же творяше на многи дни. стужив же си павел, и обращся, духови рече: запрещаю ти именем Иисуса Христа, изыди из\ нея: и изыде в том часе. ф~и Видевше же господие ея, яко изыде надежда тяжания их, поемше павла и силу, влекоша на торг ко князем. к~ И введше их к воеводам, реша: сии человецы возмущают град наш, (л. л~е об.) иудее суще. к~а И завещавают обычаи, яже не достоит нам приимати, ни творити, римляном сущым. к~в И снидеся народ на них, и воеводы растерзавше им ризы, веляху палицами бити их. к~г Многи же давше им раны, всадиша в темницу, завещавше темничному стражу твердо стрещи их: к~д Иже таково завещание прием, всади их во внутреннюю темницу, и ноги их заби в кладе. к~е В полунощи же павел и сила молящася пояста Бога: послушаху же их юзницы. *[в~]*
к~з Внезапу же трус бысть велий, яко поколебатися основанию темничному: отверзоша же ся абие двери вся, и всем юзы ослабеша. к~з Возбуждься же темничный страж, и видев отверсты двери темницы, извлек нож, хотяше себе убити, мня избегшя юзники. к~и Возгласи же гласом велиим павел, глаголя: ничтоже сотвори себе зла, вси бо есмы зде. к~ф Просив же свещи, вскочи, и трепетен быв, припаде к павлу и силе: л~ И извед их вон, рече: господие, что ми подобает творити, да спасуся; л~а она же рекоста: веруй в Господа Иисуса Христа, и спасешися ты, и весь дом твой. л~в И глаголаста ему слово господне, и всем иже в дому его. л~г И поем я в той же час нощи, измы от ран, и крестися сам, и свои ему вси абие. л~д Введ же я в дом свой, постави трапезу, и возрадовася со всем домом своим, веровав Богу.

*Конец недели.*

л~е Дню же бывшу, послаша воеводы паличники, глаголюще: отпусти человека она. л~з Сказа же темничный (л. л~з) страж словеса сия павлу, яко послаша воеводы, да отпущена будета: ныне убо изшедша, идита с миром. л~з Павел же рече к ним: бивше наю пред\ людьми неосуждена человека римлянина суща, всадиша в темницу, и ныне отай изводят наю: ни убо, но да пришедше сами изведут наю. л~и Сказаша же паличницы воеводам глаголы сия: и убояшася, слышавше яко римлянина еста. л~ф И пришедше умолиша их, и изведше моляху изыти из\ града. м~ Изшедша же из\ темницы, приидоста к лидии: и видевша братию, утешиста их, и изыдоста.

*Глава седмаянадесять.*

*(зачало л~ф)*
[к~е] стих а~ Прешедша же***
{*В понедельник з~-я недели:*
Во дни оны, павел и сила прешедша***
} амфиполь и аполлонию, внидоста в солунь, идеже бе сонмище иудейское. в~ По обычаю же своему павел вниде к ним, и по субботы три стязашеся с ними от писаний, г~ *(пн\де)*
Сказуя и предлагая им, яко Христу подобаше пострадати, и воскреснути от мертвых: и яко сей Иисус, егоже аз проповедаю вам, есть Христос. д~ И нецыи от них вероваша, и приложишася к павлу и силе, от честивых еллин множество много, и от жен благородных не мало. е~ Зазревше же непокоршиися иудее, и приемше крамольники некия мужы злыя, и собравше народ, молвяху (л. л~з об.) по граду: нашедше же на дом иассонов, искаху их извести к народу. з~ Не обретше же их, влечаху иассона, и некия от братий ко градоначальником, вопиюще: яко иже развратиша вселенную, сии зде приидоша: з~ Иже прият иассон. и сии вси противно велением кесаревым творят, царя глаголюще иного быти, Иисуса. и~ Смятоша же народ, и градоначальники слышащыя сия. ф~ Вземше же довольное от иассона и от прочих, отпустиша их. и~ Братия же абие в нощи отслаша павла и силу в берию: иже пришедше, идоша в собор иудейский. а~и Сии же бяху благороднейши живущих в солуне, иже прияша слово со всем усердием, по вся дни разсуждающе писания, аще суть сия тако. в~и Мнози убо от них вероваша, и от еллинских жен благообразных, и мужей не мало. г~и И яко уведаша иже от солуня иудеи, яко и в берии проповедася от павла слово божие, приидоша и тамо движуще и смущающе народы. д~и Абие же тогда братия отпустиша павла ити на поморие: остаста же сила и тимофей тамо. е~и Провождающии же павла, ведоша его даже до афин: и приемше заповедь к силе и тимофею, да яко скорее приидут к нему, изыдоша.

*Конец понедельнику.*

*(зачало м~)*
з~и Во афинех же ждущу их павлу,***
{*Святому дионисию ареопагиту:*
Во дни оны, во афинех ждущу павлу силы и тимофеа,***
} раздражашеся дух его в нем, зрящем идол полн (л. л~з) сущ град. [к~з] з~и Стязашеся же убо на сонмищи со иудеи и с честивыми, и на торжищи по вся дни с приключающимися. и~и Нецыи же от епикур, и от стоик философ, стязахуся с ним, и нецыи глаголаху: что убо хощет суесловивый сей глаголати; инии же, чуждих богов мнится проповедник быти: яко Иисуса и воскресние благовествоваше им.

*(зачало)*
ф~и Поемше же его,***
{*Во вторник з~-я недели:*
Во дни оны, поемше павла***
} ведоша на ареопаг, глаголюще: можем ли разумети, что новое сие глаголемое тобою учение, к~ Странна бо некая влагаеши во ушеса наша: хощем убо разумети, что хотят сия быти; к~а [Афинеи же вси, и приходящии страннии, ни во чтоже ино упражняхуся, разве глаголати что, или слышати новое.] к~в Став же павел посреде ареопага, рече: мужие афинейстии, по всему зрю вы аки благочестивыя. к~г Проходя бо и соглядая чествования ваша, обретох и капище, на немже бе написано: неведомому Богу. егоже убо не ведуще благолепно чтете, сего аз проповедую вам. к~д Бог сотворивый мир, и вся яже в нем, сей небесе и земли Господь сый, не в рукотворенных храмех живет: к~е Ни от рук человеческих угождения приемлет, требуя что, сам дая всем живот, и дыхание, и вся. к~з Сотворил же есть от единыя крове весь язык человечь, жити по всему лицу земному, уставив пред\ъучиненая (л. л~з об.) времена и пределы селения их: к~з Взыскати Господа, да поне осяжут его, и обрящут, яко не далече от единаго коегождо нас суща. к~и О нем бо живем, и движемся, и есмы.

*Конец вторнику.*

якоже и нецыи от ваших книжник рекоша: сего бо и род есмы. к~ф Род убо суще божий, не должни есмы непщевати, подобно быти божество злату, или сребру, или каменю художне начертанну, и смышлению человечу. л~ Лета убо неведения презирая Бог, ныне повелевает человеком всем всюду покаятися. л~а Зане уставил есть день, воньже хощет судити вселенней в правде, о муже, егоже предустави, веру подая всем, воскресив его от мертвых. л~в Слышавше же воскресение мертвых, овии убо ругахуся: овии же реша, да слышим тя паки о сем. л~г И тако павел изыде от среды их. л~д Нецыи же мужие прилепившеся ему, вероваша: в нихже бе и дионисий ареопагитский, и жена именем дамарь, и друзии с ними.

*Конец святому.*

*Глава осмаянадесять.*

*(зачало к~з)*
стих а~ По сих же отлучився***
{*На обновление царя града:*
Во дни оны, отлучися** Сие же и на основание града.*
} павел от афин, прииде в коринф. в~ И обрете некоего иудеанина именем акилу, понтянина родом, ново (л. л~и) пришедша от италии, и прискиллу жену его, [зане повелел бяше клавдий отлучитися всем иудеем от рима,] прииде к ним: г~ И зане единохудожником быти им, пребысть у них, и делаше: бяху бо скинотворцы хитростию. д~ Стязашеся же на сонмищах по вся субботы, и препираше иудеи и еллины. е~ И якоже снидоста от македонии сила же и тимофей, тужаше духом павел, свидетельствуя иудеом Иисуса быти Христа. з~ Противящымся же им и хулящым, отряс ризы своя, рече к ним: кровь ваша на главах ваших: чист аз, от ныне во языки иду. з~ И прешед оттуду, прииде в дом некоего именем иуста, чтуща Бога, емуже храмина бе вскрай сонмища. и~ Крисп же начальник собора, верова Господеви со всем домом своим: *[а~]*
и мнози от коринфян слышавше вероваху, и крещахуся. ф~ Рече же Господь в видении нощном павлу: не бойся, но глаголи, и да не умолкнеши: и~ Зане аз есмь с тобою, и никтоже приложит озлобити тя: зане людие суть ми мнози во граде сем. а~и Седяше же тамо лето и месяц шесть, учя в них слову божию.

*Конец обновлению, и основанию града.*

*[в~]*
в~и Галлиону же анфипату сущу во ахаии, нападоша единодушно иудеи на павла, и приведоша его на судилище, г~и Глаголюще: яко противу закону сей увещавает человеки чтити Бога. д~и Хотящу же павлу отверсти уста, рече галлион ко иудеем: аще бы неправда была кая, или дело злое, о иудее, по (л. л~и об.) слову убо послушал бых вас. е~и Аще ли же стязания суть о словеси, и о именех, и о законе вашем, ведите сами: судия бо аз сим не хощу быти. з~и И изгна их от судилища. з~и Емше же вси еллини сосфена, начальника собора, бияху пред\ судилищем, и ни едино о сих галлиону радение бысть. и~и Павел же еще пребыв дни довольны, и целовав братию, отплы в сирию, [и с ним акила, и прискилла,] остриг главу в кегхреих: обрекся бо бе. ф~и Приста же во ефесе, и тех остави тамо: сам же вшед в сонмище, стязашеся со иудеи. к~ Молящым же им его на много время пребыти у них, не изволи: к~а Но отречеся им, глаголя, яко подобает ми всяко праздник грядущий сотворити во иерусалиме: паки же возвращуся к вам, Богу хотящу. и отвезеся от ефеса: акила же и прискилла осташа во ефесе.

*(зачало м~а)*
к~в И сошедъ***
{*В среду з~ недели:*
Во дни оны, сшед павелъ***
} в кесарию, возшед и целовав церковь, сниде бо антиохию: к~г И сотворь время некое, изыде проходя по ряду галатийскую страну и фригию, утверждая вся ученики. *[г~]*
к~д Иудеанин же некто аполлос именем, александрянин родом, муж словесен, прииде во ефес, силен сый в книгах: к~е Сей бе оглашен пути господню, и горя духом, глаголаше и учаше известно яже о Господе, ведый токмо крещение иоанново. к~з Сей же начат дерзати на сонмищах: слышавше же его акила и (л. л~ф) прискилла, прияша его, и известнее тому сказаша путь господень. к~з Хотящу же ему преити во ахаию, предпославше братия, написаша учеником прияти его: иже пришед тамо, пособствова много веровавшым благодатию. к~и Твердо бо иудеи не престая обличаше пред\ людьми, сказуя писаньми, Иисуса быти Христа.

*Конец среде.*

*Глава девятаянадесять.*

*(зачало м~в)*
[к~и] стих а~ Бысть же внегда***
{*В пяток з~ недели:*
Во дни оны бысть внегда** Сие же и ианнуариа з~, крестителю.*
} быти аполлосу в коринфе, павлу же прошедшу вышния страны, приити во ефес: и обрет некия ученики, в~ Рече к ним: аще убо дух свят прияли есте веровавше; они же реша к нему: но ниже, аще дух святый есть, слышахом. *(вто\р)*
г~ Рече же к ним: во что убо крестистеся; они же рекоша: во иоанново крещение. д~ Рече же павел: иоанн убо крести крещением покаяния, людем глаголя: во грядущаго по нем да веруют, сиречь, во Христа Иисуса. е~ Слышавше же, крестишася во имя Господа Иисуса. з~ И возложшу павлу на ня руце, прииде дух святый на ня: глаголаху же языки и пророчествоваху. з~ Бяше же всех мужей яко дванадесять. и~ Вшед же в сонмище, дерзаше, не обинуяся три месяцы беседуя, и уверяя яже о царствии божии.

*Конец пятку, и предтечи.*
(л. л~ф об.)

ф~ И якоже нецыи ожесточахуся и пряхуся, злословяще путь господень пред\ народом, отступль от них, отлучи ученики, по вся дни стязаяся во училищи @мучителя@{@властителя@} некоего. и~ Сие же бысть два лета: яко всем живущым во асии, слышати слово Господа Иисуса, жидом же и еллином. а~и Силы же непросты творяше Бог рукама павловыма: в~и Яко и на недужныя наносити от пота тела его главотяжы и убрусцы, и исцелитися им от недуг, и духом лукавым исходити от них. *[а~]*
г~и Начаша же нецыи от скитающихся иудей обаянник, именовати над\ имущими духи лукавыя, имя Господа Иисуса, глаголюще: заклинаем вы Иисусом, егоже павел проповедует. д~и Бяху же нецыи сынове скевы иудеанина архиереа седмь, иже сие творяху. е~и Отвещав же дух лукавый, рече: Иисуса знаю, и павла свем: вы же кто есте; з~и И скачя на них человек, в немже бе дух лукавый, и одолев им, укрепися на них, якоже нагим и ураненым избежати от храма онаго. з~и Сие же бысть разумно всем живущым во ефесе, иудеем же и еллином: и нападе страх на всех их, и величашеся имя Господа Иисуса. и~и Мнози же от веровавших прихождаху, исповедающе и сказующе дела своя. ф~и Довольни же от сотворших чародеяния, собравше книги своя, сжигаху пред\ всеми: и сложиша цены их, и обретоша сребра пять тем. к~ Сице крепко слово господне растяше и крепляшеся. к~а И якоже скончашася сия, положи павел в дусе, прошед (л. м~) македонию и ахаию, ити во иерусалим, рек: яко бывшу ми тамо, подобает ми и рим видети. к~в Послав же в македонию два от служащих ему, тимофеа и ераста: сам же пребысть время во асии. *[в~]*
к~г Бысть же во время оно молва не мала о пути господни. к~д Димитрий бо некто именем, среброковачь, творяй храмы сребряны артемиде, даяше хитрецем @делание@{@стяжание@} не мало. к~е Ихже собрав, и ины сицевых вещей делатели, рече: мужие, весте, яко от сего делания довольство житию нашему есть. к~з И видите и слышите, яко не токмо ефес, но мало не всю асию павел сей препрев, обрати мног народ, глаголя: яко не суть бози, иже руками человеческими бывают. к~з Не токмо же сия беду приемлет наша часть во обличение приити: но и великия богини артемиды храм ни во чтоже вменится: хощет же разоритися и величество ея, юже вся асиа и вселенная почитает. к~и Слышавше же, и бывше исполнени ярости, вопияху глаголюще: велика артемида ефесская. к~ф И исполнися град весь мятежа: устремиша же ся единодушно на позорище, восхищше гаиа и аристарха македоняны, *други*{*сопутники*} павловы. л~ Павлу же хотящу внити в народ, не оставляху его ученицы. л~а Нецыи же от асийских начальник, суще ему друзи, пославше к нему, моляху не вдати себе в позор. л~в Друзии же убо ино нечто вопияху: бе бо собрание смущено, и множайшии от них не ведяху, чесо ради собрашася. л~г От народа же избраша александра, (л. м~ об.) изведшым его иудеем. александр же помаав рукою, хотяше отвещати народу. л~д Разумевше же яко иудеанин есть, глас бысть един от всех, яко на два часа вопиющих: велика артемида ефесская. л~е утишив же книжник народ, рече: мужие ефесстии, кто убо есть человек, иже не весть, яко ефесский град служитель есть великия богини артемиды и диопета; л~з Без\ всякаго убо прекословия сим сице сущым, потребно есть вам безмолвным быти, и ничтоже безчинно творити. л~з Приведосте бо мужа сия, ни храм артемидин окрадша, ниже богиню вашу хуляща. л~и Аще убо димитрий, и иже с ним художницы, имут к кому слово, суды суть, и анфипати суть, да поемлют друг на друга. л~з Аще ли же что о иных ищете, в законном собрании да разрешится. м~ Ибо бедствуем порицаеми быти о крамоле днешней, ниединей вине сущей, еюже возможем воздати слово стремления сего. и сия рек, распусти собравшийся народ.

*Глава двадесятая.*

[к~ф] стих а~ По утишении же молвы, призвав павел ученики, утешив и целовав их, изыде ити в македонию. в~ Прошед же страны оны, и утешив их словом многим, прииде во елладу. г~ Пожив же месяцы три, бывшу нань навету от иудей, хотящу отвестися в сирию, бысть хотение возвратитися сквозе македонию. д~ Последова (л. м~а) же ему даже до асии сосипатр пирров берянин: солуняне же аристарх, и секунд, и гаий дервянин, и тимофей: асиане же, тихик и трофим. е~ Сии предшедше ждаху нас в троаде. з~ Мы же отвезохомся по днех опресночных от филипп, и приидохом к ним в троаду, во днех пяти, идеже пребыхом дней седмь.

*(зачало м~г)*
з~ Во едину же от суббот,***
{*В субботу з~:*
Во дни оны, во едину от субботъ***
} собравшымся учеником преломити хлеб, павел беседоваше к ним, хотя изыти наутрие: простре же слово до полунощи. и~ Бяху же свещы многи в горнице, идеже бехом собрани. *[а~]*
ф~ Седя же некто юноша, именем евтих, во окне, отягчен сном глубоким, глаголющу павлу о мнозе, преклонься от сна, паде от трекровника долу: и взяша его мертва. и~ Сошед же павел нападе нань, и об\ъем его рече: не молвите, ибо душа его в нем есть. а~и Возшед же и преломль хлеб, и вкуш, довольно же беседовав даже до зари, и тако изыде. в~и Приведоша же отрока жива, и утешишася не мало.

*Конец субботе.*

г~и Мы же пришедше в корабль, отвезохомся во ассон, оттуду хотяще пояти павла: тако бо нам бе повелел, хотя сам пеш ити. д~и И якоже снидеся с нами во ассоне, вземше его (л. м~а об.) приидохом в митилин: е~и И оттуду отвезшеся, воутрие пристахом противу хию: в другий же отвезохомся в самон: и пребывше в трогиллии, в грядущий же день приидохом в милит.

*(зачало м~д)*
з~и Суди бо павелъ***
{*Неделя з~-я святых отец:*
Во дни оны, суди павелъ***
} мимо ити ефес, яко да не будет ему закоснети во асии: тщаше бо ся, аще возможно будет, в день пятьдесятный быти во иерусалиме. з~и От милита же послав во ефес, призва пресвитеры церковныя. и~и И якоже приидоша к нему, рече к ним:

*Преступи недели.*

вы весте, яко от перваго дне, отнелиже приидох во асию, како с вами все время бых: ф~и Работая Господеви со всяким смиреномудрием, и многими слезами, и напастьми, прилучившимися мне от иудейских навет. к~ Яко ни в чесом от полезных обинухся, еже сказати вам, и научити вас пред\ людьми и по домом: к~а Засвидетельствуя иудеем же и еллином, еже к Богу покаяние, и веру яже в Господа нашего Иисуса Христа. к~в И ныне се аз связан духом, гряду во иерусалим, яже в нем хотящая приключитися мне, не ведый: к~г Точию яко дух святый по вся грады свидетельствует, глаголя: яко узы мене и скорби ждут. к~д Но ни едино же попечение творю, ниже имам душу мою честну себе, разве еже скончати (л. м~в) течение мое с радостию, и службу юже приях от Господа Иисуса, засвидетельствовати евангелие благодати божия. к~е И ныне се аз вем, яко ктому не узрите лица моего вы вси, в нихже проидох проповедуя царствие божие. к~з Темже свидетельствую вам во днешний день, яко чист аз от крове всех. к~з Не обинухся бо сказати вам всю волю божию.

*Чти недели.*

*(ср\де)*
к~и Внимайте убо себе, и всему стаду, в немже вас дух святый постави епископы, пасти церковь Господа и Бога, юже стяжа кровию своею. к~ф Аз бо вем сие, яко по отшествии моем внидут волцы тяжцы в вас, не щадящии стада. л~ И от вас самех востанут мужие глаголющии развращеная, еже отторгати ученики в след себе. л~а Сего ради бдите, поминающе, яко три лета нощь и день не престаях учя со слезами единаго когождо вас. л~в И ныне предаю вас, братие, Богови, и слову благодати его, могущему наздати, и дати вам наследие во освященных всех. л~г Сребра или злата или риз, ни единаго возжелах. л~д Сами весте, яко требованию моему и сущым со мною, послужисте руце мои сии. л~е Вся сказах вам, яко тако труждающымся подобает заступати немощныя, поминати же слово Господа Иисуса, яко сам рече: блаженнее есть паче даяти, нежели приимати. л~з И сия рек, преклонь колена своя, со всеми ими помолися.

*Конец недели.*
(л. м~в об.)

л~з Мног же бысть плачь всем, и нападше на выю павлову, облобызаху его: л~и Скорбяще наипаче о словеси, еже рече, яко ктому не имут лица его узрети. провождаху же его в корабль.

*Глава двадесять первая.*

*[в~]*
стих а~ И якоже бысть отвезтися нам отторгшымся от них, прямо шедше приидохом в кон: в другий же день в родос, и оттуду в патару: в~ И обретше корабль преходящ в финикию, возшедше отвезохомся. г~ Возникший же нам кипр оставльше ошуюю, плыхом в сирию, и пристахом в тире: тамо бо бяше кораблю изложити бремя. д~ И обретше ученики, пребыхом ту дний седмь: иже павлови глаголаху духом, не восходити во иерусалим. е~ Егда же бысть нам скончати дни, изшедше идохом, провождающым нас всем, с женами и детьми, даже до вне града: и преклоньше колена при брезе, помолихомся. з~ И целовавше другъдруга, внидохом в корабль, они же возвратишася во свояси. з~ Мы же плавание наченше от тира, пристахом во птолемаиде, и целовавше братию, пребыхом день един у них.

*(зачало м~е)*
и~ Во утрие же изшедше павелъ***
{*В понедельник з~-я недели:*
Во дни оны, изшедше павелъ***
} и иже с ним, приидохом в кесарию: и вшедше в дом филиппа благовестника, суща от седми диакон, (л. м~г) пребыхом у него. ф~ Сего же бяху дщери девицы четыри прорицающыя. [л~] и~ Пребывающым же нам тамо дни многи, сниде некто от иудеи пророк, именем агав: а~и И пришед к нам, и взем пояс павлов, связав же свои руце и нозе, рече: тако глаголет дух святый, мужа, егоже есть пояс сей, тако свяжут его во иерусалиме иудеи, и предадят в руце языков. в~и И якоже слышахом сия молихом, мы же и @наместнии@{@тамошнии жители@}, не восходити ему во иерусалим. г~и Отвещав же павел, и рече: что творите, плачуще и сокрушающе ми сердце; аз бо не точию связан быти хощу, но и умрети во иерусалиме готов есмь, за имя Господа Иисуса. д~и Не повинующуся же ему, умолчахом, рекше: воля господня да будет.

*Конец понедельнику.*

е~и По днех же сих уготовльшеся, взыдохом во иерусалим. з~и Приидоша же с нами и нецыи ученицы от кесарии, ведуще с собою, у негоже бы обитати нам, мнасона некоего кипрянина, древняго ученика. з~и Бывшым же нам во иерусалиме, любезно прияша нас братия. [л~а] и~и На утрие же вниде павел с нами ко иакову, вси же приидоша старцы. ф~и И целовав их, сказаше по единому коеждо, еже сотвори Бог во языцех служением его. к~ они же слышавше, славляху Бога, и рекоша ему: видиши ли брате, колико тем есть иудей веровавших, и вси ревнители закону суть; к~а увестиша же ся о тебе, яко отступлению учиши от закона (л. м~г об.) моисеова, живущыя во языцех вся иудеи, глаголя: не обрезовати им чад своих, ниже во обычаех отеческих ходити. к~в Что убо есть, всяко подобает народу снитися: услышат бо яко пришел еси. к~г Сие убо сотвори, еже ти глаголем: суть у нас мужие четыри, обещавше себе Богу: к~д Сия поим, очистися с ними, и иждиви на них, да острижут си главы, и разумеют вси, яко возвещенная им о тебе, ничтоже суть: но пребываеши и сам закон храня. к~е А о веровавших языцех, мы послахом, судивше, ничтоже таковое соблюдати им, токмо хранити себе от идоложертвенных, и крове, и удавленины, и блуда.

*(зачало м~з)*
[л~в] к~з Тогда павел поемъ***
{*Во вторник з~-я недели:*
Во дни оны, поем павелъ***
} мужы оны, наутрие с ними очищся, вниде во святилище, возвещая исполнение дней очищения, дондеже принесено бысть за единаго коегождо их приношение. к~з И якоже хотяху седмь дний скончатися, иже от асии иудеи, видевше его во святилищи, навадиша весь народ, и возложиша нань руце, к~и Вопиюще: мужие Исраильстии, помозите: сей есть человек, иже на люди и закон, и на место сие, всех всюду учит: еще же и еллины введе в церковь, и оскверни святое место сие. к~ф [Бяху бо видели трофима ефесянина во граде с ним, егоже мняху, яко в церковь (л. м~д) ввел есть павел.] л~ Подвижеся же град весь, и бысть стечение людем: и емше павла, влечаху его вон из\ церкве: и абие затворишася двери. л~а Ищущым же им убити его, взыде весть к тысящнику спиры, яко весь возмутися иерусалим. л~в он же абие поим воины и сотники, притече на ня: они же видевше тысящника и воины, престаша бити павла.

*Конец вторнику.*

л~г Приступль же тысящник ят его, и повеле связати его веригома железнома двема: и вопрошаше: кто убо есть, и что есть сотворил; л~д Друзии же ино нечто вопияху в народе: не могий же разумети известное молвы ради, повеле отвести его в полк. л~е Егда же бысть на степенех, прилучися воздвижену быти ему от воин, нужды ради народа. л~з Последоваше бо множество людей зовущих: воз\ъми его. л~з Хотя же внити в полк павел, глагола тысящнику: аще леть ми есть глаголати что тебе; он же рече: гречески умееши ли; л~и Не ты ли еси египтянин, прежде сих дней превещавый, и изведый в пустыню четыре тысящы мужей сикарей; *(человек)*
л~ф Рече же павел: аз человек убо есмь жидовин тарсянин, славнаго града в киликии житель: молю же тя, повели ми глаголати к людем. *[а~]*
м~ Повелевшу же ему, павел стоя на степенех, помаав рукою к людем: многу же безмолвию бывшу, возгласи еврейским языком, глаголя: (л. м~д об.)

*Глава двадесять вторая.*

стих а~ Мужие братие и отцы, услышите мой к вам ныне ответ. в~ [Слышавше же, яко еврейским языком возгласи к ним, паче приложиша безмолвие. и рече:] г~ Аз убо есмь муж иудеанин, родився в тарсе киликийстем, воспитан же во граде сем, при ногу гамалиилову, наказан известно отеческому закону, ревнитель сый божий, якоже вси вы есте днесь. д~ Иже сей путь гоних даже до смерти, вяжя и предая в темницу мужы же и жены: е~ Якоже и архиерей свидетельствует ми, и вси старцы: от нихже и послания прием к живущым в дамасце братиям, идях привести сущыя тамо, связаны во иерусалим да мучатся. з~ Бысть же ми идущу, и приближающуся к дамаску в полудне, внезапу с небесе облиста свет мног о мне: з~ Падох же на землю, слышах и глас глаголющ ми: савле, савле, что мя гониши; и~ Аз же отвещах: кто еси Господи; рече же ко мне: аз есмь Иисус назорей, егоже ты гониши. ф~ Со мною же сущии, свет убо видеша и пристрашни быша, гласа же не слышаша глаголющаго ко мне. и~ Рекох же: что сотворю Господи; Господь же рече ко мне: востав иди в дамаск, и тамо речется ти о всех, яже вчинено ти есть творити. а~и И якоже не видех от славы света онаго, за руку ведомь от сущих со мною, внидох в дамаск. *[в~]*
в~и Ананиа же некий, муж (л. м~е) благоговеин по закону, свидетельствован от всех живущих в дамасце иудей, г~и Пришед ко мне, и став рече ми: савле брате, прозри. и аз в той час воззрех нань. д~и он же рече ми: Бог отец наших @изволи@{@пред\ъизбра@} тя разумети хотение его, и видети праведника, и слышати глас от уст его: е~и Яко будеши ему свидетель ко всем человеком о сих, яже видел еси и слышал. з~и И ныне что медлиши; востав крестися, и омый грехи твоя, призвав имя Господа Иисуса. з~и Бысть же возвратившу ми ся во иерусалим, и молящу ми ся в церкви, быти во изступлении, и~и И видети его глаголюща ми: потщися и изыди скоро из\ иерусалима: зане не приимут свидетельства твоего, еже о мне. ф~и И аз рех: Господи, сами ведят, яко аз бех всаждая в темницу, и бия по сонмищах верующыя в тя. к~ И егда изливашеся кровь стефана свидетеля твоего, и сам бех стоя, и соизволяя убиению его, и стрегий риз убивающих его. к~а И рече ко мне: иди, яко аз во языки далече послю тя. к~в Послушаху же его даже до сего словесе, и воздвигоша глас свой, глаголюще: воз\ъми от земли таковаго, не подобает бо ему жити. к~г Вопиющым же им, и мещущым ризы, и прах возметающым на воздух, к~д Повеле тысящник отвести его в полк, рек: ранами истязати его, да разумеет, за кую вину тако вопияху нань. *[г~]*
к~е И якоже протягоша его вервьми, рече к стоящему сотнику павел: человека (л. м~е об.) римлянина и неосуждена леть ли есть вам бити; к~з Слышав же сотник, приступи к тысящнику, сказа глаголя: виждь, что хощеши сотворити: человек бо сей римлянин есть. к~з Приступль же тысящник, рече ему: глаголи ми, римлянин ли еси ты; он же рече: ей. к~и Отвеща же тысящник: аз многою ценою наречение жительства сего стяжах. павел же рече: аз же и родихся в нем. к~ф Абие же отступиша от него хотящии его истязати: и тысящник же убояся, разумев, яко римлянин есть, и яко бе его связал. л~ Наутрие же хотя разумети истину, чесо ради оклеветается от иудей, разреши его от уз, и повеле приити архиереем, и всему собору их: и свед павла, постави его пред\ ними.

*Глава двадесять третия.*

*(зачало м~з)*
[л~г] стих а~ Воззрев же***
{*В среду з~-я недели:*
Во дни оны, воззревъ***
} павел на сонм, рече: мужие братие, аз всею совестию благою жительствовах пред\ богом, даже до сего дне. в~ Архиерей же ананиа повеле предстоящым ему бити его уста. г~ Тогда павел рече к нему: бити тя имать Бог, стено повапленая: и ты седиши судя ми по закону, преступая же закон велиши да биют мя. д~ Предстоящии же реша: архиерею ли божию досаждаеши; е~ Рече же павел: не ведах (л. м~з) братие, яко архиерей есть: писано бо есть: князю людей твоих да не речеши зла. з~ Разумев же павел, яко едина часть есть саддукей, другая же фарисей, воззва в сонмищи: мужие братие, аз фарисей есмь, сын фарисеов: о уповании и о воскреснии мертвых аз суд приемлю. з~ Се же ему рекшу, бысть распря между саддукеи и фарисеи, и разделися народ. и~ Саддукеи бо глаголют, не быти воскресения, ни ангела, ни духа: фарисеи же исповедуют обоя. ф~ Бысть же кличь велик, и воставше книжницы части фарисейския, пряхуся между собою глаголюще: ни едино зло обретаем в человеце сем, аще ли же дух глагола ему, или ангел, не противимся Богу. и~ Мнозе же бывшей распре, бояся тысящник, да не растерзан будет павел от них, повеле воином снити, и восхитити его от среды их, и вести его в полк. а~и В наставшую же нощь представ ему Господь, рече: дерзай павле: якоже бо свидетельствовал еси яже о мне во иерусалиме, сице ти подобает и в риме свидетельствовати.

*Конец среде.*

[л~д] в~и Бывшу же дню, сотворше нецыи от иудей @советъ@{@навет @}, закляша себе, глаголюще: не ясти, ни пити, дондеже убиют павла. г~и Бяху же множае четыредесятих сию клятву сотворшии. д~и Иже приступльше ко архиереем и старцем, реша: клятвою прокляхом себе, ничтоже вкусити, дондеже убием павла. е~и Ныне убо вы скажите тысящнику с (л. м~з об.) собором, яко да утре сведет его к вам, аки бы хотяще разумети известнее яже о нем: мы же, прежде даже не приближитися ему, готови есмы убити его. з~и Слышав же сын сестры павловы ков, пришед и вшед в полк сказа павлу. з~и Призвав же павел единаго от сотник, рече: юношу сего отведи к тысящнику, имать бо нечто сказати ему. и~и он же убо поим его, приведе к тысящнику, и рече: узник павел призвав мя умоли, сего юношу привести к тебе, имуща нечто глаголати тебе. ф~и Поим же его за руку тысящник, и отшед наедине вопрошаше его: что есть, еже имаши возвестити ми; к~ Рече же: яко иудеи совещаша умолити тя, яко да утре сведеши павла к ним в собор, аки бы хотящым известнее истязати яже о нем. к~а Ты убо не послушай их: ловят бо его от них мужие множае четыредесяти, иже закляша себе ни ясти ни пити, дондеже убиют его: и ныне готови суть, чающе еже от тебе обещания. к~в Тысящник же убо отпусти юношу, завещав ни единому же поведати, яко сия явил еси мне. *[а~]*
к~г И призвав два некая от сотник, рече: уготовите ми воинов вооруженных двесте, яко да идут до кесарии, и конник седмьдесят, и стрелец двесте, от третияго часа нощи. к~д И скоты привести, да всадивше павла проводят до филикса игемона. к~е Написа же и послание имущее образ сей: к~з Клавдий лисиа державному игемону (л. м~з) филиксу радоватися. к~з Мужа сего ята от иудей, и хотяща убиена быти от них, приступль, с воины отях его, уведев, яко римлянин есть. к~и Хотя же разумети вину, еяже ради поимаху нань, сведох его в сонмище их: к~ф Егоже обретох оглаголуема о взыскании закона их, ни едино же достойно смерти, или узам согрешение имуща. л~ Сказану же бывшу ми кову хотящу быти от иудей на мужа сего, абие послах его к тебе, завещав и клеветником его глаголати пред\ тобою яже нань: здрав буди. л~а Воини же убо по повеленному им, вземше павла, ведоша обнощь во антипатриду. л~в Воутрие же оставльше конники ити с ним, возвратишася в полк. л~г они же пришедше в кесарию, и вдавше послание игемону, представиша ему и павла. л~д Прочет же игемон послание, и вопрош, от коея области есть; и уведев яко от киликии, рече: л~е услышу о тебе, егда и клеветницы твои приидут, и повеле в преторе иродове стрещи его.

*Глава двадесять четвертая.*

[л~е] стих а~ По пятих же днех, сниде архиерей ананиа со старцы, и с ритором неким тертиллом, иже сказаша игемону о павле. в~ Призвану же бывшу ему, начат клеветати тертилл, глаголя: мног мир улучающе тобою, и исправления бываемая языку сему твоим промышлением, г~ Всяким убо образом и везде, приемлем (л. м~з об.) державный филиксе, со всяким благодарением. д~ Но да не множае стужаю тебе, молю тя послушати нас вкратце твоею кротостию. е~ Обретше бо мужа сего губителя, и движуща противление всем иудеем живущым по вселенней, и предстателя суща назорейстей ереси: з~ Иже и церковь покусися осквернити, егоже и яхом, и по закону нашему хотехом судити ему. з~ Пришед же лисиа тысящник, многою силою от рук наших исхити его, и к тебе посла, и~ Повелев и нам поемлющым нань ити к тебе, от негоже возможеши сам разсудив о всех сих познати, о нихже мы поемлем нань. ф~ Сложишася же и иудеи, глаголюще сим тако быти. и~ Отвеща же павел, поманувшу ему игемону глаголати: от многих лет суща тя судию праведна языку сему сведый, благодушнее яже о мне отвещаю: а~и Могущу ти разумети, яко не множае ми есть дней дванадесятих, отнележе взыдох поклонитися во иерусалим. в~и И ни в церкви обретоша мя к кому глаголюща, или развет творяща народу, ни в сонмищах, ни во граде: г~и Ниже довести могут, елика тебе ныне на мя глаголют. д~и Исповедую же тебе сие яко в пути, егоже сии глаголют ересь, тако служу отеческому Богу, веруя всем сущым в законе и пророцех писанным. е~и упование имый на Бога, яко воскресение хощет быти мертвым праведником же и грешником, егоже и сами сии чают. з~и О сем же и аз подвизаюся, (л. м~и) непорочну совесть имети всегда, пред\ богом же и человеки. з~и По летех же многих приидох сотворити милостыни, во язык мой, и приношения: и~и В нихже обретоша мя очищенна в церкви, ни с народом, ниже с молвою. ф~и Нецыи же от асии иудеи, имже подобаше пред\ тя приити, и глаголати, аще имут что на мя: к~ Или сами тии да глаголют, аще кую обретоша во мне неправду, ставшу ми в сонмищи, к~а Разве единаго сего гласа, имже возопих стоя в них: яко о воскресении мертвых аз суд приемлю днесь от вас. *(пяток)*
к~в Слышав же сия филикс, @отвеща@{@отрече@} им, известнее уведев, яже о пути сем, рек: егда лисиа тысящник приидет, разсужду яже о вас. к~г Повеле же сотнику стрещи павла, и имети ослабу, и ни единому же возбраняти от своих ему служити, или приходити к нему. к~д По днех же некиих пришед филикс со друсиллиею женою своею, сущею иудеанынею, призва павла, да слышит от него веру, яже во Христа Иисуса. к~е Глаголющу же ему о правде, и о воздержании, и о суде хотящем быти, пристрашен быв филикс отвеща: ныне убо иди, время же получив призову тя. к~з Вкупе же и надеяся, яко мзда дастся ему от павла, яко да отпустит его: темже и часто призывая его беседоваше с ним. [л~з] к~з Двема же летома скончавшемася, прият изменение филикс поркиа фиста: хотя же угодное сотворити иудеем филикс, остави павла связана. (л. м~и об.)

*Глава двадесять пятая.*

стих а~ Фист же убо приим власть, по трех днех взыде во иерусалим от кесарии. в~ Сказаша же ему архиереи, и первии иудеем на павла, и моляху его, г~ Просяще благодати нань, яко да послет его во иерусалим: ков творяще яко да убиют его на пути. д~ Фист же повеле павла стрещи в кесарии, сам тамо хотя вскоре изыти. е~ Иже убо сильнии в вас, рече, со мною шедше, аще есть кая неправда в муже сем, да глаголют нань. з~ Пребыв же у них не множае десяти дней, сниде в кесарию. наутрие сед на судищи, повеле павла привести. з~ Приведену же бывшу ему, окрест сташа иже от иерусалима сшедшии иудеи, многи и тяжки вины приносяще на павла, ихже не можаху из\ъявити, и~ Отвещавающу ему: яко ни на закон иудейский, ни на церковь, ни на кесаря что согреших. ф~ Фист же хотя угодное иудеем сотворити, отвещав павлови рече: хощеши ли во иерусалим возшед, тамо о сих суд прияти от мене; и~ Рече же павел: на судищи кесареве стоя есмь, идеже ми достоит суд прияти. иудей ничимже обидех, якоже и ты добре веси. а~и Аще убо неправдую, или достойно смерти сотворих что, не отмещуся умрети: аще ли же ничтоже есть во мне, еже сии на мя клевещут, никтоже мя может тем выдати кесаря нарицаю. в~и Тогда фист состязався с (л. м~ф) советники, отвеща: кесаря ли нарекл еси, к кесарю да пойдеши. г~и Днем же минувшым неким,

*(зачало м~и)*
Агриппа царь***
{*В четверток з~ недели:*
Во дни оны, агриппа царь***
} и верникиа снидоста в кесарию целовати фиста. д~и И якоже многи дни пребыста ту, фист сказа царю яже о павле, глаголя: муж некий есть оставлен от филикса узник, е~и О немже, бывшу ми во иерусалиме, явиша архиереи и старцы иудейстии, просяще нань суда. з~и К нимже отвещах: яко несть обычай римляном выдати человека коего на погибель, прежде даже оклеветаемый не имать пред\ лицем клевещущих его, и место ответа приимет о своем согрешении. з~и Сшедшымся же им зде, закоснение ни едино сотворь, наутрие сед на судищи, повелех привести мужа. и~и окрест же его ставше клеветницы, ни едину вину, яже аз непщевах, нанесоша. ф~и Стязания же некая о своей различней вере имяху к нему, и о некоем Иисусе умершем, егоже глаголаше павел жива быти.

*Конец четвертку.*

к~ Недоумеяся же аз о взыскании сих, глаголах: аще хощет ити во иерусалим, и тамо суд прияти о сих. к~а Павлу же нарекшу, блюдену быти ему до разсуждения августа, повелех блюсти его, дондеже послю его к кесарю. к~в Агриппа же к фисту рече: хотел бых и сам человека сего слышати. (л. м~ф об.) он же рече: утре услышиши его. [л~з] к~г Наутрие же пришедшу агриппе и верникии со многою гордостию, и вшедшым в судебную палату, с тысящники и с нарочитыми мужи града, и повелевшу фисту, приведен бысть павел. к~д И рече фист: агриппо царю, и вси сущии с нами мужие, видите сего, о немже все множество иудей стужаху ми во иерусалиме же и зде, вопиюще: яко не подобает жити ему ктому. к~е Аз же разумев ничтоже достойно смерти сотворша его, и самому же сему нарекшу севаста, судих послати его: к~з О немже известное что писати господину не имам. темже и приведох его пред\ вас, наипаче же пред\ тя агриппо царю, яко да разсуждению бывшу, имам что писати. к~з Безсловесно бо мнится ми, посылающу юзника, а яже нань вины не сказати.

*Глава двадесять шестая.*

*(зачало м~ф) [а~]*
стих а~ Агриппа же к павлу рече:***
{*Маиа в к~а, царю константину:*
Во дни оны, агриппа к павлу рече:***
} повелевается ти о себе самому глаголати. тогда павел простер руку, отвещаваше: в~ О всех, о нихже оклеветаемь есмь от иудей, царю агриппо, непщую себе блаженна быти, яко пред\ тобою отвещати днесь имам: г~ Паче же ведца тя суща сведый всех иудейских обычаев и взысканий. (л. н~) темже молюся ти, долготерпеливно послушати мене. д~ Житие убо мое еже от юности, исперва бывшее во языце моем во иерусалиме, ведят вси иудеи: е~ Ведяще мя исперва, аще хотят свидетельствовати, яко по известней ереси нашея веры, жих фарисей.

*Преступи святому.*

з~ И ныне о уповании обетования бывшаго от Бога ко отцем нашым, стою судимь: з~ В неже обанадесяте колена наша, безпрестани день и нощь служаще, надеются доити: о немже уповании оклеветаемь есмь, царю агриппо, от иудей. и~ Что; неверно ли судится вами, яко Бог мертвыя возставляет; ф~ Аз убо мнех, яко подобает ми многа сопротивна противу имене Иисуса назореа сотворити: и~ Еже и сотворих во иерусалиме, и многи от святых аз в темницах затворях, власть от архиерей прием: убиваемым же им, прилагах совет. а~и И на всех сонмищах множицею мучя их, принуждах хулити: преизлиха же враждуя на них, гонях даже и до внешних градов.

*Чти святому:*

в~и В нихже идый в дамаск, со властию и повелением еже от архиерей, г~и В полудни, на пути видех, царю, с небесе паче сияния солнечнаго, осиявший мя свет, и со мною идущих. д~и Всем же падшым нам на землю, слышах глас глаголющ ко мне, и вещающ еврейским языком: савле, (л. н~ об.) савле, что мя гониши, жестоко ти есть противу рожна прати. е~и Аз же рех. кто еси Господи; он же рече: аз есмь Иисус, егоже ты гониши. з~и Но востани, и стани на ногу твоею: на се бо явихся ти, сотворити тя слугу и свидетеля, ихже видел еси, и ихже явлю тебе, з~и Из\ъимая тя от людей иудейских, и от язык, к нимже аз тя послю: и~и Отверсти очи их, да обратятся от тмы в свет, и от области сатанины к Богу, еже прияти им оставление грехов, и достояние во святых верою, яже в мя. ф~и Темже царю агриппо, не бых противен небесному видению: к~ Но сущым в дамасце прежде и во иерусалиме, и во всякой стране иудейстей, и языком проповедую покаятися, и обратитися к Богу, достойна покаянию дела творяще.

*Конец святому.*

к~а Сих ради мя иудеи емше во святилищи, хотяху растерзати. к~в Помощь убо улучив яже от Бога, даже до дне сего стою, свидетельствуя малу же и велику, ничтоже вещая, разве яже пророцы рекоша хотящая быти, и моисей: к~г Яко Христос имеяше пострадати, яко первый от воскресения мертвых, свет хотяше проповедати людем иудейским, и языком. к~д Сия же ему отвещавающу, фист велиим гласом рече: беснуеши ли ся павле; многия тя книги в неистовство прелагают. к~е он же: не беснуюся, рече, державный (л. н~а) фисте, но истины и целомудрия глаголы вещаю. к~з Весть бо о сих царь, к немуже и с дерзновением глаголю: утаити бо ся ему от сих не верую ничесомуже: несть бо во угле сотворено сие. к~з Веруеши ли, царю агриппо, пророком; вем, яко веруеши. к~и Агриппа же к павлу рече: вмале мя препираеши христианина быти. к~ф Павел же рече: молил убо бых Бога, и вмале и во мнозе, не токмо тебе, но и всех слышащих мя днесь, быти им тацем, яков и аз есмь, кроме уз сих. л~ И сия рекшу ему, воста царь и игемон, и верникиа, и седящии с ними. л~а И отшедше беседоваху друг ко другу, глаголюще: яко ничтоже смерти достойно или уз творит человек сей. *[в~]*
л~в Агриппа же фисту рече: отпущен быти можаше человек сей, аще не бы кесаря нарицал. и тако суди игемон послати его к кесарю.

*Глава двадесять седмая.*

*(зачало н~)*
[л~и] стих а~ И якоже суждено бысть***
{*В пяток з~-я недели:*
Во дни оны, якоже суждено бысть***
} отплыти нам во италию, предаху павла же и иныя некия юзники сотнику, именем иулию, спиры севастийския. в~ Вшедше же в корабль адрамитский, восхотевше плыти во асийская места, отвезохомся, сущу с нами аристарху македонянину от солуня. (л. н~а об.) *(суббота)*
г~ В другий же пристахом в сидоне: человеколюбие же иулий павлови дея, повеле к другом шедшу, @прилежание@{@пособие@} улучити. д~ И оттуду отвезшеся, приплыхом в кипр, зане ветри бяху противни. е~ Пучину же киликийскую и памфилийскую преплывше, приидохом в миры ликийския. з~ И тамо обрет сотник корабль александрийский, пловущ во италию, всади ны вонь. з~ Во многи же дни косно плавающе, и едва бывше в книде, не оставляющу нас ветру, приплыхом под\ крит, при салмоне. и~ Едва же избирающе край, приидохом на место некое, нарицаемое доброе пристанище, емуже близ бе град ласей. ф~ Многу же времени минувшу, и сущу уже небезбедну плаванию, занеже и пост уже бе прешел, советоваше павел, и~ Глаголя им: мужие, вижу, яко с досаждением и многою тщетою, не токмо бремене и корабля, но и душ наших хощет быти плавание. а~и Сотник же кормчия и навклира послушаше паче, нежели павлом глаголемых. в~и Не добру же пристанищу сущу ко озимению, мнози совет даяху отвезтися оттуду, аще како возмогут, достигше финикии озимети, в пристанищи критстем зрящем к ливу и к хору. г~и Дхнувшу же югу, мневше волю свою улучити, воздвигше ветрила, плыху вскрай крита. д~и Не по мнозе же возвея противен ему ветр бурен, нарицаемый евроклидон. е~и Восхищену же бывшу кораблю, и не могущу сопротивитися ветру, вдавшеся волнам носими бехом. з~и остров (л. н~в) же некий мимотекше, нарицающся клавдий, едва возмогохом удержати ладию: з~и Юже востягше, всяким образом помогаху, подтверждающе корабль: боящеся да не @в сирть@{@в мелкая места@} впадут, низпустивше парус, сице носими беху. и~и Вельми же обуреваемым нам, наутрие изметание творяху. ф~и И в третий день своими руками ядрило корабленное извергохом. к~ Ни солнцу же, ни звездам явльшымся на многи дни, и зиме не мале належащи, прочее отимашеся надежда вся еже спастися нам. *[а~]*
к~а Многу же неядению сущу, тогда став павел посреде их, рече: подобаше убо, о мужие, послушавше мене, не отвезтися от крита, и избыти досаждения сего и тщеты. к~в И се ныне молю вы благодушствовати: погибель бо ни единой души от вас будет, разве корабля. к~г Предста бо ми в сию нощь, егоже аз есмь, емуже и служу, ангел божий, к~д Глаголя: не бойся павле, кесарю ти подобает предстати, и се дарова тебе Бог вся плавающыя с тобою. к~е Темже дерзайте мужие, верую бо Богови, яко тако будет, имже образом речено ми бысть. к~з Во остров же некий подобает нам пристати. к~з И якоже четвертаянадесять нощь бысть, носимым нам во адриатской пучине в полунощи, непщеваху корабленицы приближатися им к некоей стране: к~и И измеривше глубину, обретоша саженей двадесять. мало же прешедше, и паки измеривше, обретоша саженей пятьнадесять: к~ф Боящеся же, да не како в прудная места (л. н~в об.) впадут, от носа корабля вергше котвы четыре, моляхомся, да день будет. л~ Кораблеником же ищущым бежати из\ корабля, и низвесившым ладию в море, изветом аки от носа хотящым котвы простерти, л~а Рече павел сотнику, и воином: аще не сии пребудут в корабли, вы спастися не можете. л~в Тогда воини отрезаша ужя ладии, и оставиша ю отпасти. л~г Егда же убо хотяше день быти моляше павел вся прияти пищу, глаголя: четыренадесятый днесь день чающе, не ядше пребываете, ничтоже вкусивше. л~д Темже молю вас прияти пищу: се бо к вашему спасению есть: ни единому же от вас влас главы отпадет. л~е Рек же сия, и прием хлеб, благодари Бога пред\ всеми, и преломль начат ясти. л~з Благонадежни же бывше вси, и тии прияша пищу. л~з Бе же в корабли всех душ двесте седмьдесят и шесть. л~и Насыщшеся же брашна, облегчиша корабль, изметающе пшеницу в море. л~ф Егда же день бысть, земли не познаваху: недро же некое смотряху имущее @песокъ@{@брегъ@}, на неже совещаша, аще мощно есть, извлещи корабль. м~ И котвы собравше везяхуся по морю, и купно ослабивше ужя кормилом, и воздвигше малое ветрило к дышущему ветрецу, везохомся на *край*{*брегъ*}. м~а Впадше же в место исопное, увязиша корабль, и нос убо увязший пребысть недвижимь: кормило же разбивашеся от нужды волн. м~в Воином же совет бысть, да узники убиют, да не кто поплыв избегнет. м~г Сотник же хотя (л. н~г) соблюсти павла, возбрани совету их: повеле же могущым плавати, изскочивше первее, изыти на край. м~д А прочии, ови убо на дщицах, ови же на нечем от корабля. и тако бысть всем спастися на землю.

*Конец пятку.*

*Глава двадесять осмая.*

*(зачало н~а)*
стих а~ Спасени же бывше***
{*В субботу з~:*
Во дни оны, спасени бывше***
} иже о павле от @корабля@{@плавания@}, тогда разумеша, яко остров мелит нарицается. в~ Варвари же творяху не малое милосердие нам: возгнещше бо огнь, прияша всех нас, за настоящий дождь и зиму. г~ Сграмаждшу же павлу рождия множество, и возложшу на огнь, ехидна от теплоты изшедши, секну в руку его. д~ И якоже видеша варвари висящу змию от руки его, глаголаху друг ко другу: всяко убийца есть человек сей, егоже спасена от моря, суд божий жити не остави. е~ Той же убо оттряс змию во огнь, ничтоже зло пострада. з~ они же чаяху его хотяща возгоретися, или пасти внезапу мертва: на мнозе же [того] чающым, и ничтоже зло в нем бывше видящым, претворшеся, глаголаху бога того быти. з~ окрест же места онаго бяху села перваго во острове именем (л. н~г об.) поплиа, иже приим нас, три дни любезне учреди. и~ Бысть же отцу поплиеву огнем и @воднымъ@{@кровнымъ@} трудом одержиму лежати: к немуже павел вшед, и помолився, и возлож руце свои нань, исцели его. ф~ Сему же бывшу, и прочии имущии недуги во острове том, прихождаху, и исцелевахуся: и~ Иже и многими честьми почтоша нас, и отвозящымся нам, яже на потребу, вложиша. [л~ф] а~и По трех же месяцех отвезохомся в корабли александрийстем, подписаном диоскуры, презимевшем во острове. в~и И доплывше в сиракусы, пребыхом дни три. г~и Оттуду же отплывше, приидохом в ригию: и по едином дни возвеявшу югу, во вторый день приидохом в потиолы: д~и Идеже обретше братию, умолени быхом от них пребыти дней седмь: и тако в рим идохом. е~и И от тамо братия, слышавше яже о нас, изыдоша во сретение наше даже до аппиева торга, и триех корчемниц, иже видев павел, и благодарив Бога, прият дерзновение. з~и Егда же приидохом в рим, сотник предаде узники воеводе: павлу же повеле пребывати особь, соблюдающым его воином. [м~] з~и Бысть же по днех трех, созвати павлу сущыя иудеев первыя: сшедшымся же им, глаголаше к ним: мужие братие, аз ничтоже противно сотворь людем, или обычаем отеческим, узник от иерусалимлян предан бых в руце римляном: и~и Иже разсудивше яже о мне, хотяху пустити, зане ни единей вине смертней (л. н~д) быти во мне. ф~и Сопротив же глаголющым иудеем, нужда ми бысть нарещи кесаря: не яко язык мой имея в чесом оклеветати. к~ Сея ради убо вины умолих вас видети, и беседовати: надежды бо ради Исраилевы веригами сими обложен есмь. к~а они же к нему реша: мы ниже писания о тебе прияхом от иудей, ниже пришед кто от братий возвести, или глагола что о тебе зло. к~в Молимся же от тебе слышати яже мудрствуеши: @о ереси бо сей@{@о учении бо семъ@} ведомо есть нам, яко всюду сопротив глаголема есть. к~г уставивше же ему день, приидоша к нему в странноприемницу множайшии, имже сказаше свидетельствуя царствие божие, и уверяя их яже о Иисусе, от закона моисеова и пророк, от утра даже до вечера. к~д И ови убо вероваху глаголемым, ови же не вероваху. к~е Несогласни же суще друг ко другу отхождаху, рекшу павлу глагол един: яко добре дух святый глагола исаием пророком ко отцем нашым, к~з Глаголя: иди к людем сим, и рцы: слухом услышите, и не имате разумети: и видяще узрите, и не имате видети. к~з Одебеле бо сердце людей сих, и ушима тяжко слышаша, и очи свои смежиша: да не како увидят очима, и ушима услышат, и сердцем уразумеют, и обратятся, и исцелю их. к~и Ведомо убо да будет вам, яко языком послася спасение божие, сии и услышат. к~ф И сия тому рекшу, отидоша иудеи, многое имуще между собою состязание. л~ Пребысть же павел *два лета исполнь (л. н~д об.) своею мздою,*{*цела два лета на своем иждивении*} и приимаше вся приходящыя к нему, л~а Проповедуя царствие божие, и учя яже о Господе нашем Иисусе Христе, со всяким дерзновением невозбранно.

*Конец субботе.*

*Конец деяний святых апостол, ихже списа лука евангелист, [един сый от седмидесятих,] имущих в себе глав к~и: зачал церковных н~а: стихов #а~з: знаменаний черныхъ*
м~: *последующих же им червленых л~е.*

