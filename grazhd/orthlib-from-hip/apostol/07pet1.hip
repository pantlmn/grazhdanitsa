<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. кс~а)

*Знаменания петровы епистолии первыя.*

[а~] О пакибытии о Христе, и о терпении напасти, и о спасении, вере проповеданней пророки.

[в~] О уповании, и святыни, и о должном к сыноположению, и крепком жительстве.

[г~] О еже достойно сыновлению о Христе жительствовати, в славу Богу, и пользу внешних.

[д~] О еже к начальствующым повиновании, и о братолюбии, и благочестии.

*[а~]*
В немже о покорении раб, и незлоиметельне терпении Христа ради.

*[в~] О*
покорении жен, и сочетании к мужем, и спасении духовнем во образ саррин.

*[г~] О*
помогании мужей к женам.

*[д~] О*
послушании и незлобии ко всем, егоже образ человеколюбие божие, еже при нои, на нас же милость есть крещением Христовым.

[е~] О отложении злых деяний, и восприятии духовных плодов, по различию даров.

[з~] Яко сообщением еже во Христа, одолети подобает страстем.

*[а~]*
учение пресвитером, о блюдении стада.

*[в~]*
В немже о общении и смиреномудрии ко всякому, на победу диавола.

*[г~]*
Молитва о совершении верующих. (л. кс~а об.)

*Сказание перваго послания святаго апостола петра.*

Сие пишет блаженный петр послание учительно сущым в разсеянии иудеем, и бывшым христианом: понеже бо от иудей вероваша, утверждает их. И первее убо поведует и сказует, яко яже во Христа вера от пророк возвестися, и теми из\ъяснися, еже кровию его избавление: и яко теми и языком благовестишася вся, в няже желают ангели приникнути. Таже совещав достойно звавшему жительствовати, повелевает и царя почитати: женам же и мужем единомыслие завещавает. И о нравех наказав мало, поведует, яко и во аде бысть от Господа проповедь спасения и воскресения, да и прежде умершии воскреснут, и судятся убо с плотию: благодатию же воскресения пребудут, и яко кончина всех уже приближися: и подобает всем готовым быти, яко слово отдати судии. и тако скончавает послание. (л. кс~в)

*СОБОРНОЕ ПОСЛАНИЕ ПЕРВОЕ*

*СТ~АГО АПОСТОЛА ПЕТРА.*

*Глава первая.*

*(зачало н~и)*
стих а~ Петр апостолъ***
{*В пяток л~в-я недели:*
Петр апостолъ*} Иисус Христов, избранным пришельцем разсеяния, понта, галатии, каппадокии, асии и вифинии, в~ По прозрению Бога отца, во святыню духа, в послушание и кропление крове Иисус Христовы благодать вам и мир да умножится.

*Преступи пятку.*

*(зачало)*
[а~] г~ Благословен Богъ****
{*Паремиа первая на память святых апостол петра и павла:*
Братие, благословен Богъ****
} и отец Господа нашего Иисус Христа, иже по мнозей своей милости порождей нас во упование живо, воскреснием Иисус Христовым от мертвых, д~ В наследие нетленно, и нескверно, и неувядаемо, соблюдено на небесех вас ради: е~ Иже силою божиею соблюдени верою, во спасение готовое явитися во (л. кс~в об.) время последнее. з~ О немже радуйтеся, мало ныне, аще лепо есть, прискорбни бывше в различных напастех: з~ Да искушение вашея веры, многочестнейше злата гибнуща, огнем же искушена, обрящется в похвалу и честь и славу, во откровении Иисус Христове. и~ Егоже не видевше любите, и на негоже ныне не зряще, верующе же, радуетеся радостию неизглаголаиною и прославленною: ф~ Приемлюще кончину вере вашей, спасение душам.

*Конец паремии первыя. Чти пятку:*

и~ О немже спасении взыскаша и испыташа пророцы, иже о вашей благодати прорекоша: а~и Испытающе, в каково или в кое время являше в них дух Христов, прежде свидетельствуя о Христовых страстех, и яже по сих славах. в~и Имже открыся, яко не им самем, но нам служаху сия, яже ныне возвестишася вам благовествовавшими вам духом святым, посланным с небесе, в няже желают ангели приникнути.

*Преступи пятку.*

*(зачало)*
[в~] г~и Темже возлюбленнии препоясавше***
{*Паремиа в~-я:*
Возлюбленнии, препоясавше***
} чресла помышления вашего, трезвящеся, совершенне уповайте на приносимую вам благодать, откровением Иисус Христовым: д~и Яко чада послушания, не преобразующеся первыми неведения вашего похотении: е~и Но по звавшему вы святому, и сами святи во (л. кс~г) всем житии будите. з~и Зане писано есть: святи будите, яко аз свят есмь. з~и И аще отца называете нелицемерно судяща комуждо по делу, со страхом жития вашего время жительствуйте: и~и Ведяще, яко не истленным сребром, или златом избавистеся от суетнаго вашего жития отцы преданнаго: ф~и Но честною кровию, яко агнца непорочна, и пречиста Христа.

*Конец паремии вторыя.*

к~ Пред\ъуведена убо прежде сложения мира, явльшася же в последняя лета вас ради, к~а Иже его ради веруете в Бога, воздвигшаго его из\ мертвых, и славу ему давша, яко да вера ваша, и упование будет на Бога. к~в Душы вашя очистивше в послушание истины духом, в братолюбие нелицемерно, от чиста сердца другъдруга любите прилежно. к~г Порождени не от семене истленна, но неистленна, словом живаго Бога, и пребывающа во веки. к~д Зане всяка плоть яко трава, и всяка слава человеча яко цвет травный. изсше трава, и цвет ея отпаде: к~е Глагол же господень пребывает во веки: се же есть глагол благовествованный в вас.

*Глава вторая.*

[г~] стих а~ Отложше убо всяку злобу, и всяку лесть, и лицемерие, и зависть, и вся клеветы, в~ Яко новорождени младенцы, словесное и нелестное млеко возлюбите, яко да о нем возрастете во спасение. г~ Понеже вкусисте, яко благ (л. кс~г об.) Господь. д~ К немуже приходяще, камени живу, от человек убо уничижену, от Бога же избранну, честну: е~ И сами яко камение живо зиждитеся во храм духовен, святительство свято, возносити жертвы духовны, благоприятны Богови Иисус Христом.

*Чти пятку:*

з~ Зане писано есть в писании: се полагаю в сионе камень краеуголен, избран, честен: и веруяй вонь, не постыдится. з~ Вам убо честь верующым: а противящымся камень, егоже небрегоша зиждущии, сей бысть во главу угла, и камень претыкания, и камень соблазна: и~ О немже и претыкаются, слову противляющиися, на неже и положени быша. ф~ Вы же род избран, царское священие язык свят, людие обновления: яко да добродетели возвестите, из\ тмы вас призвавшаго в чудный его свет: и~ Иже иногда не людие, ныне же людие божии: иже не помиловани, ныне же помиловани бысте.

*Конец пятку.*

*(зачало)*
а~и Возлюбленнии, молю***
{*Паремиа г~-я:*
Возлюбленнии, молю***
} яко пришельцы и странники, огребатися от плотских похотей, яже воюют на душу: *(вто\р)*
в~и Житие ваше имуще добро бо языцех: да о немже клевещут вас, аки злодеев, от добрых дел видевше, прославят Бога (л. кс~д) в день посещения. [д~] г~и Повинитеся убо всякому человечу @созданию@{@начальству@}, Господа ради: аще царю, яко преобладающу: д~и Аще ли же князем, яко от него посланным, во отмщение убо злодеем, в похвалу же благотворцем. е~и Яко тако есть воля божия, благотворящым обуздовати безумных человек невежство: з~и Яко свободни, а не яко прикровение имуще злобы свободу, но яко раби божии. з~и Всех почитайте: братство возлюбите: Бога бойтеся: царя чтите. *[а~]*
и~и Раби, повинуйтеся во всяком страсе владыкам, не токмо благим и кротким, но и строптивым. ф~и Се бо есть угодно пред\ богом, аще совести ради божия терпит кто скорби, стражда без\ правды. к~ Кая бо похвала, аще согрешающе мучими терпите; но аще добро творяще, и страждуще терпите, сие угодно пред\ богом: к~в На сие бо и звани бысте.

*(зачало н~ф)*
Зане и Христосъ***
{*В понедельник л~г-я недели:*
Возлюбленнии, Христосъ***
} пострада по нас, нам оставль образ, да последуем стопам его. к~в Иже греха не сотвори, ни обретеся лесть во устех его: к~г Иже укоряемь, противу не укоряше: стражда не прещаше: предаяше же судящему праведно. к~д Иже грехи нашя сам вознесе на теле своем на древо: да от грех избывше, правдою поживем:

*Конец паремии г~-я.*
(л. кс~д об.)

егоже язвою исцелесте. к~е Бесте бо яко овцы заблуждшыя, не имущя пастыря: но возвратистеся ныне к пастырю и посетителю душ ваших.

*Глава третия.*

*[в~]*
стих а~ Такожде же и жены, повинующяся своим мужем, да и аще нецыи не повинуются слову, женским житием без\ слова пленени будут: в~ Видевше еже со страхом чисто житие ваше, г~ Имже да есть не внешняя плетения влас, и обложения злата, или одеяния риз лепота. д~ Но потаеный сердца человек, в неистлении кроткаго и молчаливаго духа, еже есть пред\ богом многоценно. е~ Тако бо иногда и святыя жены, уповающыя на Бога, украшаху себе, повинующяся своим мужем: з~ Якоже сарра послушаше авраама, господина того зовущи: еяже бысте чада, благотворящя, и не боящяся ни единаго страха. *[г~]*
з~ Мужие такожде, вкупе живуще с своими женами по разуму, яко немощнейшу сосуду женскому воздающе честь, яко и снаследницы благодатныя жизни, во еже не прекращатися молитвам вашым. *[д~]*
и~ Конец же, вси единомудрени будите, милостиви, братолюбцы, милосерди, благоутробни, мудролюбцы, смиреномудри: ф~ Не воздающе зла за зло, или досаждения за досаждение, сопротивное же благословяще: ведяще, яко на се звани бысте, да благословение наследите.

*Конец понедельнику.*
(л. кс~е)

*(зачало кс~)*
и~ Хотяй бо***
{*Во вторник л~г-я недели:*
Возлюбленнии, хотяй***
} живот любити, и видети дни благи, да удержит язык свой от зла, и устне свои еже не глаголати льсти: а~и Да уклонится от зла, и да сотворит благо, да взыщет мира, и да держится его: в~и Зане очи господни на праведныя, и уши его в молитву их: лице же господне на творящыя злая, еже потребити их от земли. г~и И кто озлобит вас, аще благому подобницы будете; д~и Но аще и страждете правды ради, блажени есте: страха же их не убойтеся, ниже смущайтеся. е~и Господа же Бога освятите в сердцах ваших: готови же присно ко ответу всякому вопрошающему вы слово о вашем уповании, з~и С кротостию и страхом, совесть имуще благу: да о немже клевещут вас аки злодеев, постыдятся злословящии ваше благое о Христе житие. з~и Лучше бо есть благое творящым, [аще хощет воля божия,] пострадати, нежели зло творящым. и~и Зане и Христос единою о гресех наших пострада, праведник за неправедники, да приведет ны Богови: умерщвлен убо быв плотию, ожив же духом: ф~и О немже и сущым в темнице духовом сошед проповеда, к~ Противльшымся иногда, егда ожидаше божие долготерпение, во дни ноевы делаему ковчегу, в немже мало, сиречь осмь душ, спасошася от воды. к~а Егоже воображение ныне и нас спасает крещение, (л. кс~е об.) не плотския отложение скверны, но совести благи вопрошение у Бога, воскреснием Иисус Христовым: к~в Иже есть одесную Бога, возшед на небо, покоршымся ему ангелом, и властем и силам.

*Конец вторнику.*

*Глава четвертая.*

*(зачало кс~а)*
[е~] стих а~ Христу***
{*В среду л~г-я недели:*
Возлюбленнии, Христу***
} убо пострадавшу за ны плотию, и вы в ту же мысль вооружитеся: зане пострадавый плотию, преста от греха, в~ Во еже не ктому в человеческия похоти, но в волю божию прочее во плоти жити время. г~ Довлеет бо вам мимошедшее время жития, волю языческую творившым, хождшым в нечистотах, в похотех, в скотоложстве, в помыслех, в пиянстве, в козлогласованиих, в лихоиманиих, и богомерзских идолослужениих. д~ О немже дивятся, не сходящымся вам в то же блуда разлияние, хуляще: е~ Иже воздадят слово готову сущему судити живым и мертвым. з~ На се бо и мертвым благовестися, да суд убо приимут по человеку плотию, поживут же по Бозе духом. и~ Всем же кончина приближися. уцеломудритеся убо, и трезвитеся в молитвах. и~ Прежде же всех друг ко другу любовь прилежну имейте: зане любовь покрывает множество грехов. ф~ Страннолюбцы (л. кс~з) друг ко другу, без\ роптаний. и~ Кождо якоже прият дарование, между себе сим служаще, яко добрии строителие различныя благодати божия. а~и Аще кто глаголет, яко словеса божия: аще кто служит, яко от крепости, юже подает Бог: да о всем славится Бог Иисус Христом, емуже есть слава и держава во веки веков, аминь.

*Конец среде.*

*(зачало кс~в)*
[з~] в~и Возлюбленнии, не дивитеся***
{*В четверток л~г-я недели:*
Возлюбленнии, не дивитеся***
} еже в вас раждежению, ко искушению вам бываему, яко чужду вам случающуся. г~и Но понеже приобщаетеся Христовым страстем, радуйтеся, яко да и в явление славы его возрадуетеся веселящеся. д~и Аще укоряеми бываете о имени Христове, блажени есте: яко славы, и божий дух на вас почивает: онеми убо хулится, а вами прославляется. е~и Да не кто убо от вас постраждет яко убийца, или яко тать, или яко злодей, или яко чуждь посетитель. з~и Аще ли же яко христианин, да не стыдится: да прославляет же Бога в части сей. з~и Яко время начати суд от дому божия: аще ли прежде от вас, кая кончина противящымся божию евангелию; и~и И аще праведник едва спасется, нечестивый и грешный где явится; ф~и Темже и страждущии по воли божией, яко верну зиждителю, да предадят душы своя во благотворение. (л. кс~з об.)

*Глава пятая.*

*[а~]*
стих а~ Старцы яже в вас молю, яко старец сый и свидетель Христовым страстем, иже и хотящей славе явитися общник: в~ Пасите еже в вас стадо божие, посещающе не нуждею, но волею, и по Бозе: ниже неправедными прибытки, но усердно: г~ Ни яко обладающе причту, но образи бывайте стаду. д~ И явльшуся пастыреначальнику, приимете неувядаемый славы венец. *[в~]*
е~ Такоже юнии повинитеся старцем: вси же другъдругу повинующеся, смиреномудрие стяжите: зане Бог гордым противится, смиренным же дает благодать.

*Конец четвертку.*

*(зачало кс~г) (ср\де)*
з~ Смиритеся убо***
{*Евангелисту марку:*
Братие, смиритеся***
} под\ крепкую руку божию, да вы вознесет во время: з~ Всю печаль вашу возвергше нань, яко той печется о вас. и~ Трезвитеся, бодрствуйте, зане супостат ваш диавол, яко лев рыкая ходит, иский кого поглотити: ф~ Емуже противитеся тверди верою ведуще, яко теже страсти случаются вашему братству, еже в мире. *[г~]*
и~ Бог же всякия благодати, призвавый вас в вечную свою славу о Христе Иисусе, мало пострадавшыя, той да совершит вы, да утвердит, да укрепит, да оснует. а~и Тому слава и держава, во веки веков, аминь. в~и Силуаном вам верным братом. (л. кс~з) яко непщую, вмале написах, моля и засвидетельствуя, сей быти истинней благодати божией, в нейже стоите. г~и Целует вы яже в вавилоне соизбранная, и марко сын мой. д~и Целуйте другъдруга лобзанием любве: мир вам всем о Христе Иисусе. аминь.

*Конец апостолу марку.*

*Конец соборнаго послания перваго святаго апостола петра, еже писа от рима: имущаго в себе глав е~: зачал церковных з~: стихов р~е: знаменаний черныхъ*
з~: *последующих же им червленых з~.*

