<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. п~ об.)

*Знаменания иоанновы епистолии г~-я.*

[а~] Молитва о совершении, и о похвале, и о исповедании, и о страннолюбии братии Христа ради.

*[а~]*
В немже о развращении льсти, и братоненавидении.

[в~] О димитрии, емуже свидетельствует о добродетели.

[г~] О пришествии к ним вскоре на пользу.

*Сказание иоаннова третияго послания.*

Есть послание сие о страннолюбии. И первее убо хвалит гаиа, свидетельствуема от всех о страннолюбии: и молит его в таковом изволении пребывати, и приимати и провождати братию. Паки же принос его хвалит. укоряет же диотрефиса, яко ни сам дает нищым, но и иным возбраняет, и много блудяща. Таковых же глаголет чуждих быти от истины, и не ведети Бога. Димитриа же приимати, свидетельствуя его добрая дела. (л. п~а)

*СОБОРНОЕ ПОСЛАНИЕ ТРЕТИЕ*

*СТ~АГО АПОСТОЛА ИОАННА БГ~ОСЛОВА.*

*Глава первая.*

*(зачало о~з)*
[а~] стих а~ Старецъ***
{*В понедельник сырный:*
Старецъ***
} гаиеви возлюбленному, егоже аз люблю воистинну. в~ Возлюбленне, паче всех молюся о тебе, спеятися тебе, здравствовати, якоже спеется ти душа. г~ Возрадовахся зело пришедшым братиям, и свидетельствующым твою истину, якоже ты во истине ходиши. д~ Больши сея не имам радости, да слышу моя чада во истине ходящя. е~ Возлюбленне, верно твориши, еже аще делаеши в братию, и в странныя: з~ Иже свидетельствоваша о твоей любви пред\ церковию, ихже предпослав достойно Богу, добре твориши. з~ О имени бо его изыдоша, ничтоже приемлюще от язык. и~ Мы убо должни есмы приимати таковых, да поспешницы будем истине. *[а~]*
ф~ Писах (л. п~а об.) церкви: но первстволюбец их диотрефис не приемлет нас. и~ Сего ради аще прииду, воспомяну ему дела, яже творит, словесы лукавыми укоряя нас: и недоволен бывая о сих, ни сам приемлет братию, и хотящым возбраняет, и от церкве изгонит. а~и Возлюбленне, не уподобляйся злому, но благому. благотворяй от Бога есть: а злотворяй, не виде Бога. [в~] в~и Димитриеви свидетельствовася от всех, и от самыя истины: и мы же свидетельствуем, и весте, яко свидетельство наше истинно есть. [г~] г~и Многа имех писати, но не хощу чернилом и тростию писати тебе. д~и уповаю же абие видети тя, и усты ко устом глаголати. е~и Мир тебе. целуют тя друзи: целуй други по имени. аминь.

*Конец понедельнику сырному.*

*Конец послания иоаннова третияго, имущаго в себе главу а~: церковное зачало а~: стихов е~и: знаменаний черныхъ*
г~: *последующее же им червленое а~.*
