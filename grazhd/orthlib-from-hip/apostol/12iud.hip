<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. п~в)

*Знаменания иудины епистолии*

[а~] О внимании веры Христовы, за наитие нечестивых, и любодейц муж.

*[а~]*
В немже о будущей муце их, по подобию древних им, грешников же и любодеев.

[в~] Окаяние их о льсти и нечестии, и нечистоте, и хуле, и сотворения лицемерия на лесть, дара мнение.

[г~] О утвержденых в вере, о милостыни же и щадении искренняго на спасение во святыню.

[д~] Молитва о них во святыню, и дерзновение чисто, со славословием божиим. (л. п~в об.)

*Сказание иудина соборнаго послания.*

Сие послание пишет веровавшым уже, иудеем же и языком. Вина же послания есть сия: Лестцем неким явльшымся, и учащым неповинну быти греху, и отметающымся Господа: нужду име писати и укрепити братию. и первее убо молит их подвизатися, и пребывати в преданней им вере. Таже обличает, и отгоняет их якоже лестцы, и повелевает верным, ни едино имети сообщение с таковыми. И да ведят, яко не довлеет ко спасению, еже призваным быти точию, аще недостойне званию ходим. Ибо и древния люди извед от египта Господь, и не пребывших в божественном законе, погуби: и аггелов же несохранших своего чина не пощаде. Подобает убо от таковых отлучатися: зане и михаил архангел не претерпе хулы диаволи: быти же глаголет погибели их, якоже и содомлян. Таже наказует о нравех: и помолився о них, утверждению в вере дароватися им от Господа, скончавает послание.

(л. п~г)

*СОБОРНОЕ ПОСЛАНИЕ*

*ИуДИНО.*

*Глава первая.*

*(зачало о~з)*
[а~] стих а~ Иуда Иисусу Христу***
{*Во вторник сырный:*
Иуда Иисусу Христу***
} раб, брат же иакову, сущым о Бозе отце освященным, Иисус Христом соблюденным званным: в~ Милость вам, и мир, и любы да умножится. г~ Возлюбленнии, всяко тщание творя писати вам о общем спасении вашем, нужда ми бысть писати вам, моля подвизатися о преданней вере святым единою. д~ Привнидоша бо нецыи человецы [древле пред\ъуставленнии на сие осуждение,] нечестивии, Бога нашего благодать прелагающии в скверну, и единаго Владыки Бога, и Господа нашего Иисуса Христа отметающиися. *[а~]*
е~ Воспомянути же вам хощу, ведущым и вам единою сие, яко Господь люди от земли египетския спасе, последи неверовавшыя погуби. з~ Аггелы же не соблюдшыя своего начальства, но оставльшыя свое жилище, на суд великаго дне, узами вечными под\ мраком соблюде. з~ Якоже содома и гоморра, и (л. п~г об.) окрестныя их грады, подобным их образом преблудившя, и ходившя в след плоти иныя, предлежат в показание, огня вечнаго суд под\ъемше. и~ Такожде убо и сии сония видяще, плоть убо сквернят, господьства же отметаются, славы же хуляще [не трепещут]. ф~ Михаил же архангел, егда со диаволом @разсуждая@{@препираяся@} глаголаше о моисеове телеси, не смеяше суда навести хульна, но рече: да запретит тебе Господь. и~ Сии же елика убо не ведят, хулят: елика же по естеству яко безсловесная животная ведят, в сих *сквернятся*{*растлеваются*}.

*Конец вторнику.*

*(зачало о~и)*
[в~] а~и Горе им,***
{*В четверток сырный:*
Горе им,***
} яко в путь каинов ходиша, и в лесть валаамовы мзды пролияшася, и в пререкании корреове погибоша. в~и Сии суть в любвах ваших сквернители, с вами ядуще, без\ боязни себе пасуще: облацы безводни, от ветр преносими: древеса есенна, безплодна, дважды умерша, искоренена: г~и Волны свирепыя моря, воспеняюще своя стыдения: звезды прелестныя, имже мрак тмы во веки блюдется. д~и Пророчествова же и о сих седмый от адама енох, глаголя: се приидет Господь во тмах святых [ангел] своих, е~и Сотворити суд о всех, и из\ъобличити всех нечестивых о всех делех нечестия их, имиже нечествоваша, и о всех жестоких словесех их, ихже глаголаша нань грешницы нечестивии. з~и Сии суть (л. п~д) ропотницы, укорители, часть порочна, в похотех своих ходяще, нечестием и законопреступлением: и уста их глаголют прегордая, чудящеся лицам пользы ради. з~и Вы же возлюбленнии, поминайте глаголы преждереченныя от апостол Господа нашего Иисуса Христа. и~и Зане глаголаху вам, яко в последнее время будут ругатели, по своих похотех ходяще и нечестиих. ф~и Сии суть отделяюще себе от единости веры, и суть @телесни@{@душевни@}, духа не имуще. к~ Вы же возлюбленнии, святою вашею верою назидающе себе, духом святым, и молящеся, к~а Сами себе в любви божией соблюдайте, ждуще милости Господа нашего Иисуса Христа, в жизнь вечную. к~в И овех убо милуйте разсуждающе: к~г овех же страхом спасайте, от огня восхищающе: обличайте же с боязнию, ненавидяще и яже от плоти оскверненую ризу. к~д Могущему же сохранити вы без\ греха, и без\ скверны, и поставити пред\ славою своею непорочны в радости, к~е Единому премудрому Богу и спасу нашему, [Иисусом Христом Господем нашим] слава и величие, держава и власть, прежде всего века, и ныне, и во вся веки. аминь.

*Конец четвертку сырному.*

*Конец послания иудина, имущаго в себе главу а~: зачал церковных в~: стихов к~е: знаменаний черныхъ*
д~: *последующее же им червленое а~.*

