<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. р~з)

*Знаменания перваго послания к коринфяном.*

[а~] О еже не быти распре другу со другом от славолюбия, еже о человечестей мудрости.

*[а~]*
В немже о божией премудрости.

*[в~] О*
служениих.

*[г~] О*
еже не достоит судити учителей.

*[д~] О*
еже не достоит гордитися.

[в~] О блудницех и о блуде, и о сообщающихся им.

[г~] О еже не подобает претися пред\ неверными.

*[а~]*
В немже, яко не подобает блуда творити.

[д~] О женитве, и вдовстве, и безбрачии.

*[а~]*
В немже, яко не подобает разлучатися мужем от жен, и женам от мужей, аще и неверни суть.

*[в~] О*
чистоте и двоебрачии.

[е~] О различии брашен, и о отступлении бесовскаго чтилища.

*[а~]*
В немже о схождении.

*[в~] О*
еже его многообразнем схождении.

*[г~] О*
еже не сообщатися демоном.

[з~] О благообразии мужей и жен в молитвах и пророчествах.

[з~] О сообщении боголепном.

[и~] О различии дарований и строений.

*[а~]*
В немже о любви великом даровании.

*[в~] О*
пророчестве.

[ф~] О соборнем воскресении телес.

*[а~]*
В немже о Христове исправлении и строении.

*[в~] О*
подобии востающих растущих семен.

*[г~] О*
изменении в славу и силу. (л. р~з об.)

*Сказание к коринфяном перваго послания святаго апостола павла.*

Сие посылает от ефеса асийскаго, видев уже их и научив, и воспоминает им посланием сим. Извет же послания сей есть: коринфяне от любопрения водими, разделяхуся разумы, и беша прочыя в них расколы: и сущым расколом, презираху поемшаго мачеху свою. Инии же хотяху оставляти жены своя, изветом воздержания. Нецыи же в требищах идольских ядяху, яко неповинным сущым идоложертвенным. Инии же иных убо уничижаху, а глаголющих различными языки хваляху, и конечне прельщахуся: и о таинстве воскресния, глаголюще не востати плоти сей. Сим всем в коринфе движимым, пишут людие ко апостолу, и прочее противу всех тех восписует. И первее убо свидетельствует им, яко и мудри и разумни суть, не хвалит же их творящих расколы, и советует не в слове, но в деле и силе добродетель мнети быти. Таже запретив поимшему мачеху, и поучив не имети тяжбы друг ко другу, отвещавает прочее о нихже писаша, о женитве убо учя, не распряжну быти спряжению, и на время точию воздержатися молитвы ради. А за еже любити им воздержание, пишет о девстве, яко не по нужди, но по изволению сему быти подобает. Таже о идоложертвенных завещавает, да не надымаются разумом, но любовию и смиреномудрием да жительствуют. Возбраняет же в требищах идольских пировати, да не соблазняются малии. Таже о (л. р~з) духовных дарованиих, да не разнствуют в дарованиих, ниже да предпочитают имущаго дарование сие, от имущаго оно: всем бо тогоже духа быти глаголет. И прочее о воскреснии учит, яко плоть востает: умирающи бо тленна, востающи же нетленна по благодати господни. Воскресние же составляет тем, яко и Христос воскресе. И конец, учительна словеса ко исправлению нравов пишет: и о милостыни еже ко святым завещавает, и сице скончавает послание. (л. р~з об.)

*КЪ КОРИНФЯНОМЪ ПЕРВОЕ*

*ПОСЛАНИЕ СТ~АГО АПОСТОЛА ПАВЛА.*

*Глава первая.*

*(зачало рк~в)*
стих а~ Павел званъ***
{*Во вторник з~ недели:*
Павел званъ***
} апостол Иисус Христов, волею божиею, и сосфен брат: в~ Церкви божией сущей в коринфе, освященным о Христе Иисусе, званным святым, со всеми призывающими имя Господа нашего Иисуса Христа, во всяком месте, тех же и нашем.

*(зачало рк~г)*
г~ Благодать вамъ****
{*Суббота а~и:*
Братие, благодать вамъ****
} и мир от Бога отца нашего, и Господа Иисуса Христа. д~ Благодарю Бога моего всегда о вас, о благодати божией данней вам о Христе Иисусе: е~ Яко во всем обогатистеся о нем, во всяком слове, и всяком разуме, з~ Якоже свидетельство Христово известися в вас: з~ Яко вам не лишитися ни во едином даровании, чающым откровения Господа нашего Иисуса Христа: и~ Иже и утвердит вас даже до конца неповинны, в день Господа нашего (л. р~и) Иисуса Христа. ф~ Верен Бог, имже звани бысте во общение сына его Иисуса Христа Господа нашего.

*Конец вторнику, и субботе.*

*(зачало рк~д)*
[а~] и~ Молю же вы братие, именемъ***
{*Неделя и~:*
Братие, молю вы именемъ***
} Господа нашего Иисуса Христа, да тожде глаголете вси, и да не суть в вас распри: да есте же утверждени в томже разумении, и в тойже мысли. а~и Возвестися бо ми о вас, братие моя, @посланными от хлоиса@{@от домашних хлоиса@}, яко рвения в вас суть. в~и Глаголю же се, яко койждо вас глаголет: аз убо есмь павлов, аз же аполлосов, аз же кифин, аз же Христов. г~и Еда разделися Христос; еда павел распятся по вас; или во имя павлово крестистеся; д~и Благодарю Бога, яко ни единаго от вас крестих, точию криспа и гаиа: е~и Да никтоже речет, яко в мое имя крестих. з~и Крестих же и стефанинов дом: прочее не вем, аще кого инаго крестих. з~и Не посла бо мене Христос крестити, но благовестити: не в премудрости слова, да не испразднится крест Христов.

*(зачало рк~е) [а~]*
и~и Слово бо крестное,****
{*В пяток великий:*
Братие, слово крестное,*** Сие же и на воздвижение креста.*
} погибающым убо юродство есть, а спасаемым нам сила божия есть.

*Конец недели.*

ф~и Писано бо есть: погублю премудрость премудрых, и разум разумных отвергу. к~ Где премудр; где (л. р~и об.) книжник; где совопросник века сего; не обуи ли Бог премудрость мира сего; к~а Понеже бо в премудрости божией не разуме мир премудростию Бога, благоизволил Бог буйством проповеди спасти верующих. к~в Понеже и иудее знамения просят и еллини премудрости ищут: к~г Мы же проповедуем Христа распята, иудеем убо соблазн, еллином же безумие: к~д Самем же званным, иудеем же и еллином, Христа, божию силу и божию премудрость.

*Конец кресту.*

к~е Зане буее божие, премудрее человек есть: и немощное божие, крепчае человек есть.

*(зачало)*
к~з Видите бо звание ваше братие,***
{*В субботу в~и:*
Братие, видите звание ваше,** Сие же и суббота по воздвижении.*
} яко не мнози ли премудри по плоти; не мнози ли сильни; не мнози ли благородни; *(суббота)*
к~з Но буяя мира избра Бог, да премудрыя посрамит: и немощная мира избра Бог, да посрамит крепкая: к~и И худородная мира, и уничиженная избра Бог, и не сущая, да сущая упразднит: к~ф Яко да не похвалится всяка плоть пред\ богом.

*Конец субботе.*

л~ Из\ негоже вы есте о Христе Иисусе, иже бысть нам премудрость от Бога, правда же и освящение, и избавление: л~а Да, якоже пишется, хваляйся, о Господе да хвалится. (л. р~ф)

*Глава вторая.*

стих а~ И аз пришед к вам братие, приидох не по превосходному словеси, или премудрости, возвещая вам свидетельство божие. в~ Не судих бо ведети что в вас, точию Иисуса Христа, и сего распята.

*Конец великому пятку.*

г~ И аз в немощи, и страсе, и трепете мнозе бых в вас: д~ И слово мое, и проповедь моя не в препретельных человеческия премудрости словесех, но в явлении духа и силы: е~ Да вера ваша не в мудрости человечестей, но в силе божией будет.

*(зачало рк~з)*
з~ Премудрость же***
{*В субботу г~и:*
Братие, премудрость** Сие же и суббота пред\ воздвижением.*
} глаголем в совершенных: премудрость же не века сего, ни князей века сего престающих: з~ Но глаголем премудрость божию в тайне сокровенную, иже пред\ъустави Бог прежде век в славу нашу: и~ Юже никтоже от князей века сего разуме. аще бо быша разумели, не быша Господа славы распяли. ф~ Но якоже есть писано:

*(зачало рк~з)*
Ихже око не виде,****
{*В среду з~ недели:*
Братие, ихже око не виде****
} и ухо не слыша, и на сердце, человеку не взыдоша, яже уготова Бог любящым его.

*Конец субботе.*

и~ Нам же Бог открыл есть духом своим: дух бо вся испытует, и глубины божия. а~и Кто бо весть от человек, яже в человеце, точию дух человека живущий в нем; такоже и божия никтоже весть, точию дух божий. в~и Мы же не дух мира сего прияхом, но дух иже от Бога, да вемы яже от Бога дарованная нам. г~и Яже и глаголем, не в наученых человеческия премудрости словесех, но в наученых духа святаго, духовная духовными сразсуждающе. д~и Душевен же человек не приемлет яже духа божия: юродство бо ему есть, и не может разумети, зане духовне востязуется. е~и Духовный же востязует убо вся, а сам той ни от единаго востязуется. з~и Кто бо разуме ум господень, иже из\ъяснит и; мы же ум Христов имамы.

*Глава третия.*

стих а~ И аз братие, не могох вам глаголати яко духовным, но яко плотяным, яко младенцем о Христе. в~ Млеком вы напоих, а не брашном: не убо можасте, но ни еще можете ныне: г~ Еще бо плотстии есте. идеже бо в вас зависти, и рвения, и распри, не плотстии ли есте, и по человеку ходите; д~ Егда бо глаголет кто: аз убо есмь павлов: другий же, аз аполлосов: не плотстии ли есте; *[в~]*
е~ Кто убо есть павел; кто же ли аполлос; но точию служителе, имиже веровасте, и комуждо якоже Господь даде. з~ Аз насадих, аполлос напои: Бог же возрасти. (л. р~и) з~ Темже ни насаждаяй есть что, ни напаяяй, но возращаяй Бог. и~ Насаждаяй же и напаяяй, едино еста, кийждо же свою мзду приимет по своему труду.

*Конец среде.*

*(зачало рк~и)*
ф~ Богу бо есмы***
{*Неделя ф~:*
Братие, Богу есмы***
} поспешницы: божие тяжание, божие здание есте. и~ По благодати божией данней мне, яко премудр архитектон основание положих, ин же назидает: кийждо же да блюдет, како назидает. а~и Основания бо инаго никтоже может положити паче лежащаго, еже есть Иисус Христос. в~и Аще ли кто назидает на основании сем, злато, сребро, камение честное: дрова, сено, тростие: г~и Когождо дело явлено будет, день бо явит, зане огнем открывается, и когождо дело яковоже есть, огнь искусит. д~и И егоже аще дело пребудет, егоже назда, мзду приимет. е~и А егоже дело сгорит, оттщетится: сам же спасется, такожде якоже огнем. з~и Не весте ли, яко храм божий есте, и дух божий живет в вас; з~и Аще кто божий храм растлит, растлит сего Бог: храм бо божий свят есть, иже есте вы.

*Конец недели.*

*(зачало рк~ф)*
и~и Никтоже себе****
{*В четверток з~-я недели:*
Братие, никтоже себе****
} да прельщает. аще кто мнится мудр быти в вас в веце сем, буй да (л. р~и об.) бывает, яко да премудр будет. ф~и Премудрость бо мира сего, буйство у Бога есть. писано бо есть: запинаяй премудрым в коварстве их. к~ И паки: Господь весть помышления @человеческа@{@мудрыхъ@}, яко суть суетна. к~а Темже никтоже да хвалится в человецех: вся бо ваша суть. к~в Аще павел, или аполлос, или кифа, или мир, или живот, или смерть, или настоящая, или будущая, вся ваша суть. к~г Вы же Христовы, Христос же божий.

*Конец четвертку.*

*Глава четвертая.*

*(зачало р~л) [г~]*
стих а~ Тако насъ***
{*В субботу д~и:*
Братие, тако насъ***
} да непщует человек, яко слуги Христовы, и строители тайнам божиим. в~ А еже прочее ищется в строителех, да верен кто обрящется. г~ Мне же не велико есть, да от вас истяжуся, или от человеческаго *дне*{*суда*}: но ни сам себе востязую. д~ Ничесоже бо себе свем: но ни о сем оправдаюся: востязуяй же мя Господь есть

*(зачало)*
е~ Темже прежде времене****
{*В пяток з~-я недели:*
Братие, прежде времене****
} ничтоже судите, дондеже приидет Господь, иже во свете приведет тайная тмы, и об\ъявит советы сердечныя: и тогда похвала будет комуждо от Бога.

*Конец субботе.*
(л. ра~и)

*[д~]*
з~ Сия же братие моя, преобразих на себе и аполлоса, вас ради: да от наю научитеся, не паче написанных мудрствовати, да не един по единому гордитеся на другаго. з~ Кто бо тя разсуждает; что же имаши, егоже неси приял; аще же и приял еси, что хвалишися яко не прием; и~ Се сыти есте, се обогатистеся, без\ нас царствовасте: и еще убо да воцаритеся, да и мы быхом с вами царствовали.

*Конец пятку.*

*(зачало рл~а)*
ф~ Мню бо, яко Бог ны***
{*Неделя и~:*
Братие, Бог ны** Сие же и апостолом.*
} посланники последния яви яко насмертники: зане позор быхом миру, и ангелом, и человеком. и~ Мы убо буи Христа ради, вы же мудри о Христе: мы немощни, вы же крепцы: вы славни, мы же безчестни. а~и До нынешняго часа и алчем, и жаждем, и наготуем, и страждем, и скитаемся, в~и И труждаемся, делающе своими руками: укоряеми, благословляем: гоними, терпим: г~и Хулими, @утешаемся@{@молимъ@}: якоже отреби миру быхом, всем попрание доселе. д~и Не срамляя вас сия пишу, но якоже чада моя возлюбленная наказую. е~и Аще бо и многи пестуны имате о Христе, но не многи отцы: о Христе бо Иисусе благовествованием аз вы родих. з~и Молю же вас: подобни мне бывайте, якоже аз Христу.

*Конец недели, и апостолом.*
(л. ра~и об.)

*(зачало рл~в)*
з~и Сего ради послахъ***
{*Суббота е~и:*
Братие, послахъ***
} к вам тимофеа, иже ми есть чадо возлюблено и верно о Господе: иже вам воспомянет пути моя, яже о Христе Иисусе, якоже везде и во всякой церкви учу. и~и Яко не грядущу ми к вам, разгордешася нецыи. ф~и Прииду же скоро к вам, аще Господь восхощет, и уразумею не слово разгордевшихся, но силу. к~ Не в словеси бо царство божие, но в силе. [в~] к~а Что хощете; с палицею ли прииду к вам, или с любовию, и духом кротости;

*Глава пятая.*

стих а~ Отнюд слышится в вас блужение: и таково блужение, яково же ни во языцех именуется, яко некоему имети жену отчую. в~ И вы разгордесте, и не паче плакасте, да измется от среды вас содеявый дело сие. г~ Аз убо яко не у вас сый телом, ту же живый духом, уже судих яко тамо сый, содеявшаго сице сие, д~ О имени Господа нашего Иисуса Христа, собравшымся вам и моему духу, с силою Господа нашего Иисуса Христа, е~ Предати таковаго сатане во измождение плоти, да дух спасется в день Господа нашего Иисуса Христа

*Конец субботе.*

з~ Не добра похвала ваша. (л. рв~и)

*(зачало рл~г)*
Не весте ли, яко мал квасъ***
{*Во святую и великую субботу на утрени:*
Братие, мал квасъ***
} все смешение квасит; з~ Очистите убо ветхий квас, да будете ново смешение, якоже есте безквасни: ибо пасха наша за ны пожрен бысть Христос. и~ Темже да празднуем, не в квасе ветсе, ни в квасе злобы и лукавства, но в безквасиих чистоты и истины.

*Преступи великой субботе, в зачала с~з:*
Христос ны искупи:

*(зачало рл~д)*
ф~ Писах вамъ****
{*В понедельник з~-я недели:*
Братие, писах вамъ****
} в послании, не примешатися блудником. и~ И не всяко блудником мира сего, или лихоимцем, или хищником, или идолослужителем: понеже убо должни есте от мира сего изыти. *(неделя)*
а~и Ныне же писах вам, не примешатися: аще некий брат именуемь будет блудник, или лихоимец, или идолослужитель, или досадитель, или пияница, или хищник: с таковым ниже ясти. в~и Что бо ми и внешних судити; не внутренним ли вы судите; Внешним же Бог судит: и измите злаго от вас самех.

*Глава шестая.*

[г~] стих а~ Смеет ли кто от вас, вещь имея ко иному, судитися от неправедных, а не от святых; в~ Не весте ли, яко святии мирови (л. рв~и об.) хотят судити; и аще вами суд приимет мир, недостойни есте судищем худым: г~ Не весте ли, яко аггелом судити хощем, а не точию житейским; д~ Житейская бо судища аще имате, уничиженых в церкви, сих посаждайте. е~ К сраму вам глаголю: тако ли несть в вас мудр ни един, иже может разсудити между братий своих; з~ Но брат с братом судится, и то пред\ неверными. з~ уже убо отнюд вам срам есть, яко тяжбы имате между собою. почто не паче обидими есте; почто не паче лишени бываете; и~ Но вы сами обидите, и лишаете, да еще братию. ф~ Или не весте, яко неправедницы царствия божия не наследят; не льстите себе, ни блудницы, ни идолослужители, ни прелюбодеи, ни сквернители, ни малакии, ни мужеложницы, и~ Ни лихоимцы, ни татие, ни пияницы, ни досадители, ни хищницы царствия божия не наследят. а~и И сими убо нецыи бесте: но омыстеся, но освятистеся, но оправдистеся именем Господа нашего Иисуса Христа, и духом Бога нашего.

*Конец понедельнику.*

*(зачало рл~е)*
в~и Вся ми***
{*Неделя л~д о блудном:*
Братие, вся ми***
} леть суть, но не вся на пользу: вся ми леть суть, но не аз обладан буду от кого. г~и Брашна чреву, и чрево брашном: Бог же и сие и сия да упразднит: тело же не блужению, (л. рг~и) но Господеви, и Господь телу. д~и Бог же и Господа воздвиже, и нас воздвигнет силою своею. е~и Не весте ли, яко телеса ваша удове Христовы суть; взем ли убо уды Христовы, сотворю уды блудничи; да не будет. *[а~]*
з~и Или не весте, яко прилепляяйся сквернодейце, едино тело есть [с блудодейцею]; будета бо, рече, оба в плоть едину. з~и Прилепляяйся же Господеви, един дух есть с Господем. и~и Бегайте блудодеяния: всяк бо грех, егоже аще сотворит человек, кроме тела есть: а блудяй, во свое тело согрешает. ф~и Или не весте, яко телеса ваша храм живущаго в вас святаго духа суть, егоже имате от Бога, и несте свои; к~ Куплени бо есте ценою.

*(зачало рл~з)*
Прославите убо бога***
{*Во вторник з~-я недели:*
Братие, прославите бога***
} в телесех ваших, и в душах ваших, яже суть божия.

*Конец недели.*

*Глава седмая.*

[д~] стих а~ А о нихже писасте ми, добро человеку жене не прикасатися. в~ Но блудодеяния ради, кийждо свою жену да имать, и каяждо жена своего мужа да имать. г~ Жене муж должную любовь да воздает, такожде и жена мужу. д~ Жена своим телом не владеет, но муж: такожде и муж своим телом не владеет, но жена. е~ Не лишайте себе другъдруга, точию по согласию ко (л. рг~и) времени, да пребываете в посте и молитве: и паки вкупе собирайтеся, да не искушает вас сатана невоздержанием вашим. з~ Сие же глаголю по совету, а не по повелению. з~ Хощу бо, да вси человецы будут якоже и аз: но кождо свое дарование имать от Бога, ов убо сице, ов же сице. и~ Глаголю же безбрачным и вдовицам: добро им есть, аще пребудут якоже и аз. ф~ Аще ли не удержатся, да посягают: лучше бо есть женитися, нежели разжизатися. *[а~]*
и~ А оженившымся завещаваю, не аз, но Господь: жене от мужа не разлучатися. а~и Аще ли же и разлучится, да пребывает безбрачна, или да смирится с мужем своим: и мужу жены не отпущати. в~и Прочым же аз глаголю, а не Господь:

*(зачало рл~з)*
Аще***
{*В среду з~-я недели:*
Братие, аще***
} который брат жену имать неверну, и та благоволит жити с ним, да не оставляет ея.

*Конец вторнику.*

г~и И жена аще имать мужа неверна, и той благоволит жити с нею, да не оставляет его. д~и Святится бо муж неверен, о жене верне, и святится жена неверна, о мужи верне: иначе бо чада ваша нечиста были бы, ныне же свята суть. е~и Аще ли неверный отлучается, да разлучится: не поработися бо брат или сестра в таковых: в мир бо призва нас Господь Бог. з~и Что бо веси, жено, (л. рд~и) аще мужа спасеши; или что веси, мужу, аще жену спасеши; з~и Точию коемуждо якоже разделил есть Бог, кийждо якоже призван бысть Господем, тако да ходит: и тако во всех церквах повелеваю. и~и Во обрезании ли кто призван бысть; @да не отторгнется@{@да не творит себе необрезания @}: в необрезании ли кто призван бысть; да не обрезуется. ф~и Обрезание ничтоже есть, и необрезание ничтоже есть: но соблюдение заповедей божиих. к~ Кийждо в звании, в немже призван бысть, в том да пребывает. к~а Раб ли призван был еси; *да не нерадиши*{*да не печалишися*}: но аще и можеши свободен быти, больши поработи себе. к~в Призванный бо о Господе раб, свободник господень есть: такожде и призванный свободник, раб есть Христов. к~г Ценою куплени есте: не будите раби человеком.

*(зачало рл~и) [в~]*
к~д Кийждо в немже призван бысть братие,***
{*В четверток з~-я недели:*
Братие, кийждо в немже призван бысть,***
} в том да пребывает пред\ богом.

*Конец среде.*

к~е О девах же повеления господня не имам: совет же даю, яко помилован от Господа верен быти. к~з Мню убо сие добро быти за настоящую нужду: яко добро человеку тако быти. к~з Привязал ли ся еси жене; не ищи разрешения: отрешил ли ся еси жены; не ищи жены. к~и Аще ли же и оженишися, не согрешил еси: и аще посягнет дева, не (л. рд~и об.) согрешила есть. скорбь же плоти имети будут таковии, аз же вы щажду. к~ф Сие же глаголю братие, яко время прекращено есть прочее, да и имущии жены, якоже не имущии будут. л~ И плачущиися, якоже не плачущии, и радующиися, якоже не радующеся: и купующии, яко не содержаще. л~а И требующии мира сего, яко не требующе: преходит бо образ мира сего. л~в Хощу же вас безпечальны быти. не оженивыйся печется о господних, како угодити Господеви: л~г А оженивыйся печется о мирских, како угодити жене. разделися жена и дева. л~д Не посягшая печется о господних, да есть свята и телом и духом: а посягшая печется о мирских, како угодити мужу.

*(зачало рл~ф)*
л~е Сие же на пользу***
{*В пяток з~ недели:*
Братие, к пользе***
} вам самем глаголю, не да сило вам наложу, но к благообразию и благоприступанию Господеви безмолвну.

*Конец четвертку.*

л~з Аще ли же кто без\ъобразити о деве своей непщует, аще есть превозрастна, и тако должна есть быти: еже хощет да творит, не согрешает, аще посягнет. л~з А иже стоит твердо сердцем, не имый нужды, власть же имать о своей воли, и се разсудил есть в сердце своем блюсти деву свою, добре творит. л~и Темже и вдаяй браку свою деву, добре творит: и не (л. ре~и) вдаяй, лучше творит. л~ф Жена привязана есть законом, в елико время живет муж ея. аще же умрет муж ея, свободна есть за негоже хощет посягнути, точию о Господе. м~ Блаженнейша же есть, аще тако пребудет, по моему совету: мню бо ся и аз духа божия имети.

*Глава осмая.*

[е~] стих а~ О идоложертвенных же вемы, яко вси разум имамы: разум убо кичит, а любы созидает. в~ Аще ли кто мнится ведети что, не у что разуме, якоже подобает разумети. г~ Аще же кто любит Бога, сей познан бысть от него. д~ О ядении же идоложертвенных вемы, яко идол ничтоже есть в мире, и яко никтоже Бог ин, токмо един. е~ Аще бо и суть глаголемии бози или на небеси, или на земли, [якоже суть бози мнози, и господие мнози:] з~ Но нам един Бог отец, из\ негоже вся, и мы у него: и един Господь Иисус Христос, имже вся, и мы тем. *(пн\де)*
з~ Но не во всех разум: нецыи же совестию идольскою, даже доселе якоже идоложертвенное ядят, и совесть их немощна сущи, сквернится.

*Конец пятку.*

*(зачало р~м)*
и~ Брашно же***
{*Неделя л~е, мясопустная:*
Братие, брашно***
} нас не поставит пред\ богом: ниже бо аще ямы, избыточествуем, ниже аще не (л. ре~и об.) ямы, лишаемся. ф~ Блюдите же, да не како власть ваша сия преткновение будет немощным. и~ Аще бо кто видит тя имуща разум, в требищи возлежаща, не совесть ли его немощна сущи созиждется идоложертвенная ясти; а~и И погибнет немощный брат в твоем разуме, егоже ради Христос умре. в~и Такоже согрешающе в братию, и биюще их совесть немощну сущу, во Христа согрешаете. г~и Темже аще брашно соблазняет брата моего, не имам ясти мяса во веки, да не соблазню брата моего.

*Глава девятая.*

стих а~ Несмь ли апостол; несмь ли свободь; не Иисуса Христа ли Господа нашего видех; не дело ли мое вы есте о Господе; в~ Аще убо иным несмь апостол, но убо вам есмь.

*(зачало рм~а)*
Печать бо моего***
{*Неделя а~и:*
Братие, печать моего***
} апостольства, вы есте о Господе.

*Конец недели мясопустной.*

*[а~]*
г~ Мой ответ востязующым мене, сей есть: д~ Еда не имамы власти, ясти и пити; е~ Еда не имамы власти, сестру жену водити, яко и прочии апостоли и братия господня, и кифа; з~ Или един аз и варнава не имамы власти еже не делати; з~ Кто воинствует своими оброки когда; или кто насаждает (л. рз~и) виноград, и от плода его не яст; или кто пасет стадо, и от млека стада не яст; и~ Еда по человеку сия глаголю; не и закон ли сия глаголет; ф~ В моисеове бо законе пишет: да не заградиши устну вола молотяща. еда о воловех радит Бог; и~ Или нас ради, всяко глаголет; нас бо ради вписася, яко о надежди должен есть оряй орати: и молотяй, с надеждею своего упования причащатися. а~и Аще мы духовная сеяхом вам: велико ли, аще мы ваша телесная пожнем; в~и Аще инии власти вашея причащаются, не паче ли мы; но не сотворихом по области сей, но вся терпим, да не прекращение кое дамы благовествованию Христову.

*Конец недели.*

*(зачало рм~в)*
г~и Не весте ли,***
{*В понедельник и~ недели:*
Братие, не весте ли,***
} яко делающии священная, от святилища ядят, и служащии олтарю, со олтарем сделяются; д~и Тако и Господь повеле проповедающым благовестие, от благовестия жити. е~и Аз же ни едино сотворих от сих: не писах же сия, да тако будет о мне: добрее бо мне паче умрети, нежели похвалу мою кто да испразднит. з~и Аще бо благовествую, несть ми похвалы: нужда бо ми належит. горе же мне есть, аще не благовествую. з~и Аще убо волею сие творю, мзду имам: аще ли неволею, строение ми есть предано. и~и Кая (л. рз~и об.) убо ми есть мзда; да благовествуяй без\ мзды положу благовестие Христово, во еже не творити ми по области моей в благовествовании.

*Конец понедельнику.*

*(зачало рм~г) [в~]*
ф~и Свободен бо сый от всех,***
{*В навечерии просвещения:*
Братие, свободен сый от всех,***
} всем себе поработих, да множайшыя приобрящу. к~ Бых иудеем, яко иудей, да иудеи приобрящу: подзаконным, яко подзаконен, да подзаконныя приобрящу. к~а Беззаконным, яко беззаконен, [не сый беззаконник Богу, но законник Христу,] да приобрящу беззаконныя. к~в Бых немощным яко немощен, да немощныя приобрящу: всем бых вся, да всяко некия спасу. к~г Сие же творю за благовестие, да сообщник ему буду. к~д Не весте ли, яко текущии в позорищи, вси убо текут, един же приемлет почесть; тако тецыте, да постигнете. к~е Всяк же подвизаяйся, от всех воздержится: и они убо да истленен венец приимут, мы же неистленен. к~з Аз убо тако теку, не яко безвестно: тако подвизаюся, не яко воздух бияй: к~з Но умерщвляю тело мое и порабощаю, да не како иным проповедуя, сам неключимь буду.

*Конец навечерию, егда пост есть.*
(л. рз~и)

*Глава десятая.*

*(зачало)*
стих а~ Не хощу же вас не ведети, братие,***
{*На освящение воды:*
Братие, не хощу вас не ведети,***
} яко отцы наши вси под\ облаком быша, и вси сквозе море проидоша: в~ И вси в моисеа крестишася во облаце и в мори: г~ И вси тожде брашно духовное ядоша: д~ И вси тожде пиво духовное пиша: пияху бо от духовнаго последующаго камене, камень же бе Христос.

*Конец навечерию, егда несть пост, и освящению воды.*

*(зачало рм~д)*
е~ Но не во множайшихъ****
{*Во вторник и~ недели:*
Братие, не во множайшихъ****
} их благоволи Бог: поражени бо быша в пустыни. з~ Сия же образы нам быша, яко не быти нам похотником злых, якоже и они похотеша. з~ Ни идолослужители бывайте, якоже нецыи от них, якоже есть писано: седоша людие ясти и пити, и восташа играти. и~ Ниже соблудим, якоже нецыи от них соблудиша, и падоша во един день двадесять три тысящи. ф~ Ни да искушаим Христа, якоже нецыи от них искусиша, и от змий погибоша. и~ Ни ропщите, якоже нецыи от них ропташа, и погибоша от всегубителя. а~и Сия же вся образи прилучахуся онем: писана же быша в научение наше, в нихже концы век достигоша. (л. рз~и об.)

*(зачало рм~е)*
в~и Темже мняйся***
{*В среду и~-я недели:*
Братие, мняйся***
} стояти, да блюдется, да не падет.

*Конец вторнику.*

г~и Искушение вас не достиже, точию человеческое: верен же Бог, иже не оставит вас искуситися паче, еже можете, но сотворит со искушением и избытие, яко возмощи вам понести. *[г~]*
д~ Темже братие моя возлюбленная, бегайте от идолослужения. е~и Яко мудрым глаголю: судите вы, еже глаголю. з~и Чаша благословения, юже благословляем, не общение ли крове Христовы есть; хлеб, егоже ломим, не общение ли тела Христова есть; з~и Яко един хлеб, едино тело есмы мнози: вси бо от единаго хлеба причащаемся. и~и Видите Исраиля по плоти: не ядущии ли жертвы, общницы олтареви суть; ф~и Что убо глаголю; яко идол что есть; или идоложертвенное что есть; к~ Но зане яже жрут языцы, бесом жрут, а не Богови: не хощу же вас общников быти бесом. к~а Не можете чашу господню пити, и чашу бесовскую: не можете трапезе господней причащатися, и трапезе бесовстей. к~в Или раздражаем Господа; еда крепчайши его есмы;

*Конец среде.*

*(зачало рм~з)*
к~г Вся ми****
{*Суббота з~и- я:*
Братие, вся ми*** Сие же и суббота мясопустная.*
} леть суть, но не вся на пользу: вся ми леть суть, но не вся назидают. к~д Никтоже (л. ри~и) своего си да ищет, но еже ближняго койждо. к~е Все, еже на торжищи продаемое, ядите, ничтоже сумнящеся за совесть. к~з Господня бо земля, и исполнение ея. к~з Аще ли кто от неверных призывает вы, и хощете ити, все предлагаемое вам ядите, ничтоже сумнящеся за совесть.

*(зачало рм~з)*
к~и Аще ли же кто вамъ***
{*В четверток и~-я недели:*
Братие, аще кто вамъ***
} речет: сие идоложертвенно есть: не ядите, за оного поведавшаго и совесть: господня бо земля, и исполнение ея.

*Конец субботе.*

к~ф Совесть же глаголю не свою, но другаго: вскую бо свобода моя судится от иныя совести; л~ Аще аз благодатию причащаюся, почто хулу приемлю, о немже аз благодарю; л~а Аще убо ясте, аще ли пиете, аще ли ино что творите, вся в славу божию творите. л~в Безпреткновени бывайте иудеем, и еллином, и церкви божией. л~г Якоже и аз во всем всем угождаю, не иский своея пользы, но многих, да спасутся.

*Глава перваянадесять.*

стих а~ Подражатели мне бывайте, якоже и аз Христу. [з~] в~ Хвалю же вы братие, яко вся моя помните, и якоже предах вам, предания держите. г~ Хощу же вас ведети, яко всякому мужу глава, Христос есть: глава же жене, муж: (л. ри~и об.) глава же Христу, Бог. д~ Всяк муж молитву деяй, или пророчествуяй покрытою главою, срамляет главу свою. е~ И всяка жена молитву деющая, или пророчествующая откровенною главою, срамляет главу свою: едино бо есть и тожде @ @{@еже быти@} остриженней. з~ Аще убо не покрывается жена, да стрижется: аще ли же срам жене стрищися или бритися, да покрывается. з~ Муж бо не должен есть покрывати главу, образ и слава божия сый: жена же слава мужу есть.

*Конец четвертку.*

*(зачало рм~и)*
и~ Несть бо мужъ***
{*В пяток и~-я недели:*
Братие, несть мужъ***
} от жены, но жена от мужа: ф~ Ибо не создан бысть муж жены ради, но жена мужа ради. и~ Сего ради должна есть жена власть имети на главе, ангел ради. а~и обаче ни муж без\ жены, ни жена без\ мужа о Господе. в~и Якоже бо жена от мужа, сице и муж женою: вся же от Бога. г~и В вас самех судите: лепо ли есть жене откровенне Богу молитися; д~и Или и не самое естество учит вы, яко муж убо аще власы растит, безчестие ему есть. е~и Жена же аще власы растит, слава ей есть: зане растение власов, вместо одеяния дано бысть ей. з~и Аще ли кто мнится спорлив быти, мы таковаго обычая не имамы, ниже церкви божия. [з~] з~и Сие же завещавая, не хвалю, яко не на лучшее, но на худшее сбираетеся. (л. рф~и) и~и Первое убо, сходящымся вам в церковь, слышу в вас распри сущя, и часть некую сих верую. ф~и Подобает бо и ересем в вас быти, да искуснии явлени бывают в вас. к~ Сходящымся убо вам вкупе, несть господскую вечерю ясти: к~а Кождо бо свою вечерю предваряет в снедение: и ов убо алчет, ов же упивается. *(вто\р)*
к~в Еда бо домов не имате, во еже ясти и пити; или о церкви божией нерадите, и срамляете не имущыя; что вам реку; похвалю ли вы о сем; не похвалю.

*Конец пятку.*

*(зачало рм~ф)*
к~г Аз бо прияхъ***
{*В четверток великий:*
Братие, аз прияхъ***
} от Господа, еже и предах вам: яко Господь Иисус, в нощь, в нюже предан бываше, прием хлеб, к~д И благодарив, преломи, и рече: приимите, ядите: сие есть тело мое, еже за вы ломимое: сие творите в мое воспоминание. к~е Такожде и чашу по вечери, глаголя: сия чаша новый завет есть в моей крови: сие творите, елижды аще пиете, в мое воспоминание. к~з Елижды бо аще ясте хлеб сей, и чашу сию пиете, смерть господню возвещаете, дондеже убо приидет. к~з Темже иже аще яст хлеб сей, или пиет чашу господню недостойне, повинен будет телу и крови господни. к~и Да искушает же человек себе, и тако от хлеба да яст, и от чаши да пиет. к~ф Ядый бо и пияй недостойне, суд себе яст и пиет, не разсуждая (л. рф~и об.) тела господня. л~ Сего ради в вас мнози немощни и недужливи и @спятъ@{@усыпаютъ@} довольни.

*(зачало р~н)*
л~а Аще бо быхомъ***
{*В понедельник ф~ недели:*
Братие, аще быхом сами***
} себе разсуждали, не быхом осуждени были. л~в Судими же от Господа, наказуемся, да не с миром осудимся.

*Конец великому четвертку.*

л~г Темже братие моя, сходящеся ясти, другъдруга ждите. л~д Аще ли кто алчет, в дому да яст, да не в грех сходитеся. о прочих же, егда прииду, устрою.

*Глава втораянадесять.*

[и~] стих а~ О духовных же братие, не хощу вас не ведети. в~ Весте, яко егда неверни бесте, ко идолом безгласным яко ведоми ведостеся. г~ Темже сказую вам, яко никтоже духом божиим глаголяй, речет анафема Иисуса: и никтоже может рещи Господа Иисуса, точию духом святым. д~ Разделения же дарований суть, а тойжде дух: е~ И разделения служений суть, а тойжде Господь: з~ И разделения действ суть, а тойжде есть Бог, действуяй вся во всех.

*Конец понедельнику.*

*(зачало рн~а)*
з~ Комуждо же****
{*Ноемвриа з~и, святому григорию:*
Братие, комуждо****
} дается явление духа на пользу. и~ овому бо духом дается слово премудрости: (л. р~к) иному же слово разума, о томже дусе: ф~ Другому же вера, темже духом: иному же дарования исцелений, о томже дусе. и~ Другому же действия сил, иному же пророчество, другому же разсуждения духовом, иному же роди языков, другому же сказания языков. а~и Вся же сия действует един и тойжде дух, разделяя властию коемуждо, якоже хощет.

*Конец святому.*

*(зачало рн~в)*
в~и Якоже бо тело***
{*Во вторник ф~ недели:*
Братие, якоже тело***
} едино есть, и уды имать многи: вси же уды единаго тела, мнози суще, едино суть тело, тако и Христос. г~и Ибо единем духом мы вси во едино тело крестихомся, аще иудеи, аще еллини, или раби, или свободни: и вси единем духом напоихомся. д~и Ибо тело несть един уд, но мнози. е~и Аще речет нога, яко несмь рука, несмь от тела: еда сего ради несть от тела; з~и И аще речет ухо, яко несмь око, несмь от тела: еда сего ради несть от тела; аще все тело око, где слух; з~и Аще же все слух, где ухание; и~и Ныне же положи Бог уды, единаго коегождо их в телеси, якоже изволи. ф~и Аще ли быша вси един уд, где тело; к~ Ныне же мнози убо удове, едино же тело. к~а Не может же око рещи руце: не требе ми еси. или паки глава ногама, не требе ми есте. к~в Но много (л. р~к об.) паче мнящиися уди тела немощнейши быти, нужнейши суть: к~г И ихже мним безчестнейших быти тела, сим честь множайшую прилагаем: к~д И неблагообразнии наши, благообразие множайше имут: а благообразнии наши, не требе имут. но Бог раствори тело, худейшему большу дав честь: к~е Да не будет распри в телеси. но @да тожде в себе@{@ да равно един о другомъ@} пекутся уди. к~з И аще страждет един уд, с ним страждут вси уди: аще ли же славится един уд, с ним радуются вси уди.

*Конец вторнику.*

*(зачало рн~г)*
к~з Вы же есте***
{*Святым безсребреником:*
Братие, вы есте***
} тело Христово, и уди от части. к~и И овы убо положи Бог в церкви, первее апостолы, второе пророки, третие учители: потомже силы, таже дарования исцелений, заступления, правления, роди языков: к~ф Еда вси апостоли; еда вси пророцы; еда вси учители; еда вси силы; л~ Еда вси дарования имут исцелений; еда вси языки глаголют; еда вси сказуют; л~а Ревнуйте же дарований больших: и еще по превосхождению путь вам показую.

*Глава третиянадесять.*

*[а~]*
стих а~ Аще языки человеческими глаголю и ангельскими, любве же не имам, бых [яко] медь звенящи, или кимвал звяцаяй. в~ И аще имам пророчество, и вем тайны вся, и (л. рк~а) весь разум: и аще имам всю веру, яко и горы преставляти, любве же не имам, ничтоже есмь. г~ И аще раздам вся имения моя, и аще предам тело мое во еже сжещи е, любве же не имам, никая польза ми есть.

*(зачало рн~д)*
д~ Любы***
{*В среду ф~-я недели:*
Братие, любы***
} долготерпит, милосердствует: любы не завидит: любы не превозносится, не гордится: е~ Ни безчинствует, не ищет своя си, не раздражается, не мыслит зла: з~ Не радуется о неправде, радуется же о истине: з~ Вся @любитъ@{@ покрывает @}, всему веру емлет, вся уповает, вся терпит: и~ Любы николиже отпадает,

*Конец святым.*

аще же пророчествия упразднятся, аще ли языцы умолкнут, аще разум испразднится. ф~ Отчасти бо разумеваем, и от части пророчествуем. и~ Егда же приидет совершенное, тогда еже от части, упразднится.

*(зачало)*
а~и Егда бехъ****
{*Кирику и иулитте:*
Братие, егда бехъ****
} младенец, яко младенец глаголах, яко младенец мудрствовах, яко младенец смышлях: егда же бых муж, отвергох младенческая. в~и Видим бо ныне якоже зерцалом в гадании тогда же лицем к лицу: ныне разумею от части тогда же познаю, якоже и познан бых. г~и Ныне же пребывают вера, надежда, любы, три сия: больши же сих, любы. (л. рк~а об.)

*Глава четвертаянадесять.*

стих а~ Держитеся любве: ревнуйте же духовным, паче же да пророчествуете. в~ Глаголяй бо языки, не человеком глаголет, но Богу: никтоже бо слышит, духом же глаголет тайны. г~ Пророчествуяй же, человеком глаголет созидание, и утешение, и утверждение. *[в~]*
д~ Глаголяй бо языки, себе зиждет: а пророчествуяй, церковь зиждет. е~ Хощу же всех вас глаголати языки, паче же да прорицаете: болий бо пророчествуяй, нежели глаголяй языки, разве аще кто сказует, да церковь созидание приемлет.

*Конец среде и кирику.*

*(зачало рн~е)*
з~ Ныне же братие, аще***
{*В четверток ф~-я недели:*
Братие, аще***
} прииду к вам языки глаголя, кую вам пользу сотворю, аще вам не глаголю или во откровении, или в разуме, или в пророчествии, или в научении; з~ обаче бездушная глас дающая, аще сопель, аще гусли, аще разнствия писканием не дадят, како разумно будет пискание, или гудение; и~ Ибо аще безвестен глас труба даст, кто уготовится на брань; ф~ Тако и вы аще неблагоразумно слово дадите языком, како уразумеется глаголемое, будете бо в воздух глаголюще. и~ Толики убо, аще ключится, роди гласов суть в мире, и ни един их (л. рк~в) безгласен. а~и Аще убо не увем силы гласа, буду глаголющему иноязычник: и глаголющий, мне иноязычник. в~и Тако и вы, понеже ревнители есте духовом, яже к созданию церкве @просите@{@ ищите @}, да избыточествуете. г~и Темже глаголяй языком, да молится, да сказует. д~и Аще бо молюся языком, дух мой молится, а ум мой без\ плода есть. е~и Что убо есть; помолюся духом, помолюся же и умом: воспою духом, воспою же и умом. з~и Понеже аще благословиши духом, исполняяй место невежды, како речет, аминь, по твоему благодарению: понеже не весть, что глаголеши. з~и Ты убо добре благодариши: но другий не созидается. и~и Благодарю Бога моего, паче всех вас языки глаголя: ф~и Но в церкви хощу пять словес умом моим глаголати, да и ины пользую, нежели тмы словес языком.

*Конец четвертку.*

*(зачало рн~з)*
к~ Братие, не дети***
{*В субботу з~и-ю:*
Братие, не дети***
} бывайте умы, но злобою младенствуйте, умы же совершени бывайте. к~а В законе пишет: яко иными языки, и устны иными возглаголю людем сим: и ни тако послушают мене, глаголет Господь. к~в Темже языцы в знамение суть, не верующым, но неверным: а пророчество, не неверным, но верующым. к~г Аще убо снидется церковь вся вкупе, и вси языки глаголют: внидут же и неразумивии, или (л. рк~в) невернии, не рекут ли, яко беснуетеся: к~д Аще же вси пророчествуют, внидет же некий неверен, или невежда: обличается всеми, и истязуется от всех. *(ср\де)*
к~е И сице тайная сердца его явлена бывают: и тако пад ниц, поклонится Богови, возвещая, яко воистинну Бог с вами есть.

*Конец субботе.*

*(зачало рн~з)*
к~з Что убо есть братие; егда сходитеся,***
{*В пяток ф~-я недели:*
Братие, егда сходитеся,***
} кождо вас псалом имать, учение имать, язык имать, откровение имать, сказание имать: вся же к созданию да бывают. к~з Аще языком кто глаголет, по двема, или множае по трием, и по части, и един да сказует. к~и Аще ли не будет сказатель, да молчит в церкви, себе же да глаголет и Богови. к~ф Пророцы же два или трие да глаголют, и друзии да разсуждают. л~ Аще ли иному открыется седящу, первый да молчит. л~а Можете бо вси по единому пророчествовати, да вси учатся, и вси утешаются. л~в И дуси пророчестии, пророком повинуются. л~г Несть бо нестроения Бог, но мира, яко во всех церквах святых. л~д Жены вашя в церквах да молчат, не повелеся бо им глаголати, но повиноватися, якоже и закон глаголет. л~е Аще ли чесому научитися хотят, в дому своих мужей да вопрошают: срамно бо есть жене в церкви глаголати. л~з Или от вас слово божие (л. рк~г) изыде; или в вас единых достиже; л~з Аще кто мнится пророк быти или духовен, да разумеет, яже пишу вам, зане господни суть заповеди. л~и Аще ли кто не разумеет, да не разумевает. л~ф Темже, братие моя, ревнуйте еже пророчествовати: и еже глаголати языки не возбраняйте. м~ Вся же благообразно и по чину да бывают.

*Конец пятку.*

*Глава пятаянадесять.*

*(зачало рн~и)*
[ф~] стих а~ Сказую же вам братие,***
{*Неделя в~и:*
Братие, сказую вамъ***
} благовествование, еже благовестих вам, еже и приясте, в немже и стоите: в~ Имже и спасаетеся, кацем словом благовестих вам, аще содержите, разве аще не всуе веровасте. г~ Предах бо вам исперва, еже и приях, яко Христос умре грех наших ради, по писанием, д~ И яко погребен бысть, и яко воста в третий день, по писанием. е~ И яко явися кифе, таже единонадесятим. з~ Потом же явися боле пяти сот братиям единою, от нихже множайшии пребывают доселе, нецыи же и почиша. з~ Потом же явися иакову: таже апостолом всем. и~ Последи же всех, яко некоему извергу, явися и мне. ф~ Аз бо есмь мний апостолов, иже несмь достоин нарещися апостол, зане гоних церковь божию. и~ Благодатию же (л. рк~г об.) божиею есмь, еже есмь, и благодать его, яже во мне, не тща бысть, но паче всех их потрудихся: не аз же, но благодать божия, яже со мною. а~и Аще убо аз, аще ли они, тако проповедуем, и тако веровасте.

*Конец недели.*

*(зачало рн~ф) [а~]*
в~и Аще же Христосъ***
{*В понедельник и~-я недели:*
Братие, аще Христосъ***
} проповедуется, яко из\ мертвых воста, како глаголют нецыи в вас, яко воскресния мертвых несть; г~и И аще воскресния мертвых несть, то ни Христос воста. д~и Аще же Христос не воста, тще убо проповедание наше, тща же и вера ваша. е~и Обретаемся же и лжесвидетеле божии, яко послушествовахом на Бога, яко воскреси Христа, егоже не воскреси, аще убо мертвии не востают: з~и Аще бо мертвии не востают, то ни Христос воста. з~и Аще же Христос не воста, суетна вера ваша, еще есте во гресех ваших. и~и убо и умершии о Христе, погибоша. ф~и И аще в животе сем уповающе есмы во Христа точию, окаяннейши всех человек есмы.

*Конец понедельнику.*

*(зачало р~кс)*
к~ Ныне же Христосъ****
{*В память умерших:*
Братие, Христосъ****
} воста от мертвых, начаток умершым бысть: к~а Понеже бо человеком смерть бысть, и человеком воскресние мертвых. к~в Якоже бо о адаме вси умирают, такожде и о Христе вси оживут. к~г Кождо же во своем чину: (л. рк~д) начаток Христос, потом же Христу веровавшии, в пришествии его. к~д Таже кончина, егда предаст царство Богу и отцу: егда испразднит всяко начальство, и всяку власть и силу. к~е Подобает бо ему царствовати, дондеже положит вся враги под\ ногама своима. к~з Последний же враг испразднится смерть: к~з Вся бо покори под\ нозе его, внегда же рещи, яко вся покорена суть ему, яве яко разве покоршаго ему вся. к~и Егда же покорит ему всяческая, тогда и сам сын покорится покоршему ему всяческая, да будет Бог всяческая во всех.

*Конец мертвым.*

к~ф Понеже

*(зачало ркс~а)*
Что сотворятъ***
{*Во вторник и~-я недели:*
Братие, что сотворятъ***
} крестящиися мертвых ради; аще отнюд мертвии не востают, что и крещаются мертвых ради; л~ Почто же и мы беды приемлем на всяк час; л~а По вся дни умираю, тако ми ваша похвала братие, юже имам о Христе Иисусе Господе нашем. л~в Аще бо по человеку со зверем боряхся в ефесе, кая ми польза, аще мертвии не востают; да ямы и пием, утре бо умрем. л~г Не льститеся: тлят обычаи благи беседы злы. л~д Истрезвитеся праведно, и не согрешайте: неведение бо божие нецыи имут: к сраму вам глаголю. *[в~]*
л~е Но речет некто: како востанут мертвии; коим же телом приидут; л~з Безумне, (л. рк~д об.) ты еже сееши, не оживет, аще не умрет. л~з И еже сееши, не тело будущее сееши, но голо зерно, аще случится, пшеницы или иного от прочих: л~и Бог же дает ему тело, якоже восхощет, и коемуждо семени свое тело.

*Конец вторнику.*

*(зачало ркс~в)*
л~ф Не всяка плоть,***
{*В субботу и~и-ю:*
Братие, не всяка плоть***
} та же плоть: но ина убо плоть человеком, ина же плоть скотом, ина же рыбам, ина же птицам. м~ И телеса небесная, и телеса земная: но ина убо небесным слава, и ина земным. м~а Ина слава солнцу, и ина слава луне, и ина слава звездам: звезда бо от звезды разнствует во славе. м~в Такожде и воскресние мертвых: сеется в тление, востает в нетлении: м~г Сеется не в честь, востает в славе: сеется в немощи, востает в силе: м~д Сеется тело душевное, востает тело духовное: есть тело душевное, и есть тело духовное. м~е Тако и писано есть: бысть первый человек адам в душу живу, последний адам, в дух животворящ.

*Конец субботе.*

м~з Но не прежде духовный, но душевный: потом же духовный.

*(зачало ркс~г)*
м~з Первый****
{*В память умерших:*
Братие, первый****
} человек от земли перстен, вторый человек Господь с небесе. м~и Яков перстный, такови и перстнии: и яков небесный, тацы же и небеснии. (л. рк~е) м~ф И якоже облекохомся во образ перстнаго, да облечемся и во образ небеснаго. н~ Сие же глаголю, братие, яко плоть и кровь царствия божия наследити не могут, ниже тление нетления наследствует. *[г~]*
н~а Се тайну вам глаголю: вси бо не успнем, вси же изменимся, н~в Вскоре, во мгновении ока, в последней трубе: вострубит бо, и мертвии востанут нетленни, и мы изменимся. н~г Подобает бо тленному сему облещися в нетление, и мертвенному сему облещися в безсмертие. н~д Егда же тленное сие облечется в нетление, и смертное сие облечется в безсмертие, тогда будет слово написанное: пожерта бысть смерть победою. *(человек)*
н~е Где ти смерте, жало; где ти аде, победа; н~з Жало же смерти, грех: сила же греха, закон. н~з Богу же благодарение, давшему нам победу Господем нашим Иисус Христом.

*Конец мертвым.*

*(зачало ркс~д)*
н~и Темже, братие моя возлюбленная, тверди бывайте,***
{*В субботу ф~и- ю:*
Братие, тверди бывайте,***
} непоступни, избыточествующе в деле господни всегда: ведяще, яко труд ваш несть тощ пред\ Господем.

*Глава шестаянадесять.*

стих а~ О милостыни же, яже ко святым, якоже устроих церквам галатийским, тако и вы сотворяйте. в~ По единей от суббот (л. рк~е об.) кождо вас да полагает у себе, сохраняя еже аще что благо поспешится: да не егда прииду, тогда собрания бывают. г~ Егда же прииду, ихже аще искусите посланьми, сих послю отнести благодать вашу во иерусалим.

*Конец субботе.*

*(зачало ркс~е)*
д~ Аще же***
{*В среду и~- я недели:*
Братие, аще***
} достойно будет и мне ити, со мною пойдут. е~ Прииду же к вам, егда македонию прейду: [македонию бо прохожду.] з~ у вас же, аще случится мне, пребуду, или и озимею, да вы мя проводите, аможе аще поиду. з~ Не хощу бо вас ныне в мимохождении видети: уповаю же время некое пребыти у вас, аще Господь повелит. и~ Пребуду же во ефесе до пентикостии: ф~ Дверь бо ми отверзеся велика и поспешна, и сопротивнии мнози. и~ Аще же приидет тимофей, блюдите, да без\ страха будет у вас: дело бо господне делает, якоже и аз. а~и Да никтоже убо его уничижит: проводите же его с миром, да приидет ко мне: жду бо его с братиею. в~и О аполлосе же брате, много молих его, да приидет к вам с братиею: и всяко не бе воля, да ныне приидет: приидет же, егда упразднится.

*Конец среде.*

*(зачало ркс~з)*
г~и Бодрствуйте,****
{*Неделя г~и:*
Братие, бодрствуйте,****
} стойте в вере, мужайтеся утверждайтеся. д~и Вся вам любовию да бывают. (л. рк~з) е~и Молю же вы братие: весте дом стефанинов, яко есть начаток ахаии, и в служение святым учиниша себе: з~и Да и вы повинуйтеся таковым, и всякому споспешствующу и труждающуся. з~и Возрадовахся же о пришествии стефанинове, и фуртунатове, и ахаикове, яко ваше лишение сии исполниша. и~и Покоиша бо мой дух и ваш: познавайте убо таковыя. ф~и Целуют вы церкви асийския. целуют вы о Господе много акила и прискилла, с домашнею их церковию. к~ Целуют вы братия вся. целуйте другъдруга лобзанием святым. к~а Целование моею рукою павлею. к~в Аще кто не любит Господа Иисуса Христа, да будет проклят: @маран афа@{@Господь наш прииде@ [сирский глас].}. к~г Благодать Господа нашего Иисуса Христа с вами: к~д И любы моя со всеми вами, о Христе Иисусе, аминь.

*Конец недели.*

*Конец перваго послания к коринфяном, еже написася от филипп, стефанином, и фуртунатом, и ахаиком, и тимофеем: имать в себе глав, з~и: зачал церковных м~з: стихов ул~з: знаменаний черных,*
ф~: *последующих же им червленых, е~и.*

