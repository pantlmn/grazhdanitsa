<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. рк~з об.)

*Знаменания к коринфяном втораго послания.*

[а~] Благодарение о божией помощи, на нюже уповати.

[в~] О любви яже к ним, и о пощадении.

[г~] О еже им божественней пользе.

[д~] О яже по Бозе божественней службе.

[е~] О божественней славе.

[з~] О телесном неможении.

[з~] О его боголюбии.

[и~] О похвалении коринфян послушания.

[ф~] Подвижение к поданию имений святым.

*[а~]*
В немже о апостольстве титове.

[и~] Поведание своих трудов, и сущей на нем благодати, да не приложатся коринфяне лестцем.

*[а~]*
В немже противостязание его к ним.

*[в~] О*
обличении их.

*[г~]*
Сего ради болезненно, еже от Бога честно, полезно, самопытно.

*[д~] О*
уготовании к его пришествию. (л. рк~з)

*Сказание к коринфяном втораго послания святаго апостола павла.*

Сие посылает от македонии, вина же посланию сия есть: Приемше коринфяне первое послание, умилишася о гресе приимшаго мачеху свою, и оскорбишася, яко презреша сицевое прегрешение. Такожде прельщахуся от неких творящих изветы, якоже приседети писмени законному, и неполезну мнети яже от Христа благодать: и паче внимаху в лице хвалящымся. беяху же и о яже ко святым милостыни добре пекущеся. К сим убо пишет, и первее убо хвалит их отринувших беззаконновавшаго. Таже утешив их, и учит раскаявшагося онаго приимати. учит же и о законе, разделяя писмя, и сказует, яко не подобает приимати точию писмя законное: но в самом писмени скрытый испытовати разум. не точию бо глаголы есть закон, но в глаголемых и ум духа есть. Таже учит, яко Христу пришедшу, нов закон бысть: и не подобает по ветхому жити, но якоже в новей твари по всему обновлятися, и праздну прочее быти обрезанию. хвалит же их и о служении ко святым, и повелевает им наипаче умножити е. укоряя же в лице хвалящихся, исчитает вся, елика пострада Христа ради: и видения же сказует, яже виде, и еже в рай и до третияго небесе восхищение. Таже завещавает не согрешати, и согрешающым клятися. И сице со благодарением скончавает послание. (л. рк~з об.)

*Иное сказание.*

Все слово есть в послании сем о себе, и о коринфянех, и о лживых апостолех. И от сея вины преходит в яже о благодати божией, и о добром жительстве, по добрей совести, и о подвизех духовных: и о несребролюбии, и о подательней добродетели, и о лукавстве и гордости лживых апостолов. (л. рк~и)

*КЪ КОРИНФЯНОМЪ ВТОРОЕ ПОСЛАНИЕ*

*СТ~АГО АПОСТОЛА ПАВЛА.*

*Глава первая.*

*(зачало ркс~з)*
стих а~ Павелъ***
{*В четверток и~-я недели:*
Павелъ***
} посланник Иисус Христов, волею божиею: и тимофей брат, церкви божией сущей в коринфе, со святыми всеми сущими во всей ахаии: в~ Благодать вам и мир от Бога отца нашего, и Господа Иисуса Христа.

*(зачало)*
[а~] г~ Благословенъ****
{*Великим мучеником:*
Братие, благословенъ****
} Бог, и отец Господа нашего Иисуса Христа, отец щедрот и Бог всякия утехи: д~ утешаяй нас о всякой скорби нашей, яко возмощи нам утешити сущыя во всякой скорби, утешением, имже утешаемся сами от Бога. е~ Зане якоже избыточествуют страдания Христова в нас, тако Христом избыточествует и утешение наше. з~ Аще ли же скорбим, о вашем утешении, и спасении, действующемся в терпении техже страданий, яже и мы страждем: з~ И упование наше (л. рк~и об.) известно о вас. аще ли утешаемся, о вашем утешении и спасении: ведяще, зане якоже общницы есте страстем нашым, такожде и утешению.

*Конец четвертку, и мучеником.*

*(зачало ркс~и)*
и~ Не бо хощем вас, братие,***
{*В субботу к~-ю:*
Братие, не хощу васъ***
} не ведети о скорби нашей бывшей нам во асии, яко по премногу и паче силы отяготихомся, яко не надеятися нам и жити. ф~ Но сами в себе осуждение смерти имехом, да не надеющеся будем на ся, но на Бога возставляющаго мертвыя: и~ Иже от толикия смерти избавил ны есть, и избавляет: наньже и уповахом, яко и еще избавит. а~и Поспешающым и вам по нас молитвою: да от мног лиц еже в нас дарование, многими благодарится @о васъ@{в некоторых @о насъ@}.

*Конец субботе.*

*(зачало ркс~ф)*
в~и Похваление бо наше****
{*В пяток и~-я недели:*
Братие, похваление наше****
} сие есть, свидетельство совести нашея, яко в простоте и чистоте божией, а не в мудрости плоти, но благодатию божиею жихом в мире, множае же у вас. г~и Не иная бо пишем вам, но яже чтете, и разумеваете: уповаю же, яко и до конца уразумеете: д~и Якоже и разуместе нас от части, яко похваление вам есмы, якоже и вы нам, в день Господа нашего Иисуса Христа. [в~] е~и И сим упованием хотех к вам приити прежде, да вторую благодать имате: (л. рк~ф) з~и И вами проити в македонию, и паки от македонии приити к вам, и вами проводитися во иудею. з~и Сие же хотя, еда что убо легкотою деях; или яже совещаваю, по плоти совещаваю; да будет у мене еже ей, ей: и еже ни, ни. и~и Верен же Бог, яко слово наше, еже к вам, не бысть ей и ни. ф~и Ибо божий сын Иисус Христос, иже у вас нами проповеданный, мною и силуаном и тимофеем, не бысть ей и ни: но в нем самом ей бысть. к~ Елика бо обетования божия, в том ей, и в том аминь, Богу к славе нами.

*Конец пятку.*

*(зачало р~о)*
к~а Извествуяй же насъ***
{*Неделя д~и:*
Братие, извествуяй насъ***
} с вами во Христа, и помазавый нас, Бог: к~в Иже и запечатлевый нас, и давый обручение духа в сердца наша. к~г Аз же свидетеля Бога призываю на мою душу, яко щадя вас ктому не приидох в коринф: к~д Не яко обладаем вере вашей, но яко споспешницы есмы вашей радости: верою бо стоите.

*Глава вторая.*

стих а~ Судих же в себе сие, не паки скорбию к вам приити. в~ Аще бо аз скорбь творю вам: то кто есть веселяяй мя, точию приемляй скорбь от мене; г~ Ибо писах вам сие истое, да не пришед скорбь на скорбь прииму, о (л. рк~ф об.) нихже подобаше ми радоватися, надеяся на вся вы: яко

*(зачало ро~а)*
Моя радость***
{*В понедельник а~и-я недели:*
Братие, моя радость***
} всех вас есть. д~ От печали бо многия и туги сердца написах вам многими слезами, не яко да .оскорбитеся, но любовь да познаете, юже имам из\ъобильно к вам.

*Конец недели.*

е~ Аще ли кто оскорбил мене, не мене оскорби, но от части, да не отягчу, всех вас. з~ Довольно бо таковому запрещение сие, еже от многих. з~ Темже сопротивное паче вам даровати и утешити, да не како многою скорбию пожерт будет таковый. и~ Темже молю вы, утвердите к нему любовь. ф~ На сие бо и писах, да разумею искусство ваше, аще во всем послушливи есте. и~ Емуже аще что даруете, и аз ибо аз аще что даровах, емуже даровах, вас ради о лице Иисус Христове. [г~] а~и Да не обидими будем от сатаны: не не разумеваем бо умышлений его. *(пяток)*
в~и Пришед же в троаду во благовестие Христово, и двери отверзене ми бывшей о Господе, г~и Не имех покоя духу моему, не обретшу ми тита брата моего: @но отрекся имъ@{@но целовав ихъ@}, изыдох в македонию.

*(зачало ро~в)*
д~и Богу же****
{*Во вторник а~и-я недели:*
Братие, богу****
} благодарение, всегда победители нас творящему о Христе Иисусе, и воню разума его (л. р~л) являющу нами во всяком месте. е~и Яко Христово благоухание есмы Богови,

*Конец понедельнику.*

в спасаемых, и в погибающих. з~и овем убо воня смертная в смерть: овем же воня животная в живот. и к сим кто доволен; з~и Несмы бо, якоже мнози, нечисто проповедающии слово божие: но яко от чистоты, но яко от Бога, пред\ богом во Христе глаголем.

*Глава третия.*

стих а~ Зачинаем ли паки яже нас самех извещавати вам; или требуем, якоже нецыи, извещавательных посланий к вам, или от вас известительных; в~ Послание бо наше вы есте, написаное в сердцах наших, знаемое и прочитаемое от всех человек. г~ Являеми, яко есте послание Христово, служеное нами, написано не чернилом, но духом Бога жива: не на скрижалех каменных, но на скрижалех сердца плотяных.

*Конец вторнику.*

*(зачало ро~г)*
д~ Надеяние же таково***
{*В среду а~и-я недели:*
Братие, надеяние таково** Сие же и святому убрусу.*
} имамы Христом к Богу: е~ Не яко довольни есмы от себе помыслити что, яко от себе, но довольство наше от Бога. з~ Иже и удоволи нас служители быти нову завету, не писмене, но духу: писмя бо убивает, а дух (л. р~л об.) животворит. [д~] з~ Аще ли служение смерти писмены образовано в каменех, бысть в славу, яко не мощи взирати сыном Исраилевым на лице моисеово славы ради лица его престающия: и~ Како не множае паче служение духа будет в славе; ф~ Аще бо служение осуждения, слава: много паче избыточествует служение правды в славе. и~ Ибо не прославися прославленное в части сей, за превосходящую славу. а~и Аще бо престающее, славою: много паче пребывающее, в славе.

*Конец среде, и убрусу.*

*(зачало ро~д)*
в~и Имуще убо***
{*В субботу к~а-ю:*
Братие, имуще***
} таково упование, многим дерзновением действуем: г~и И не якоже моисей полагаше покрывало на лице своем, за еже не мощи взирати сыном Исраилевым на конец престающаго: д~и Но ослепишася помышления их: даже бо до сего дне, тожде покрывало во чтении ветхаго завета пребывает неоткровено, зане о Христе престает. е~и Но даже до днесь, внегда чтется моисей, покрывало на сердце их лежит: з~и Внегда же обратятся ко Господу, взимается покрывало. з~и Господь же дух есть: а идеже дух господень, ту свобода. и~и Мы же вси откровенным лицем славу господню взирающе, в тойже образ преобразуемся от славы в славу, якоже от господня духа.

*Конец субботе.*
(л. рл~а)

*Глава четвертая.*

*(зачало ро~е)*
[е~] стих а~ Сего ради имуще***
{*В четверток а~и-я недели:*
Братие, имуще***
} служение сие, якоже помиловани быхом, не стужаем си. в~ Но отрекохомся тайных срама, не в лукавствии ходяще, ни льстяще словесе божия, но явлением истины, представляюще себе ко всякой совести человечестей, пред\ богом. г~ Аще ли же есть покровено благовествование наше, в гибнущих есть покровено: д~ В нихже бог века сего ослепи разумы неверных, во еже не возсияти им свету благовествования славы Христовы, иже есть образ Бога невидимаго. е~ Не себе бо проповедаем, но Христа Иисуса, Господа: себе же самех, рабы вам Иисуса [Господа] ради.

*(зачало ро~з)*
з~ Яко Богъ****
{*Неделя е~и:*
Братие, Богъ*** Сие же и преподобным.*
} рекий из\ тмы свету возсияти, иже возсия в сердцах наших, к просвещению разума славы божия, о лице Иисус Христове.

*Конец четвертку.*

[з~] з~ Имамы же сокровище сие в скудельных сосудех, да премножество силы будет божия, а не от нас. и~ Во всем скорбяще, но не стужающе си: не чаеми, но не отчаяваеми: ф~ Гоними, но не оставляеми: низлагаеми, но не погибающе. и~ Всегда мертвость Господа Иисуса в теле носяще, да и живот Иисусов в теле нашем явится. а~и Присно бо мы живии в (л. рл~а об.) смерть предаемся Иисуса ради, да и живот Иисусов явится в мертвенней плоти нашей. в~и Темже смерть убо в нас действует, а живот в вас.

*(зачало ро~з)*
г~и Имуще же***
{*В пяток а~и-я недели:*
Братие, имуще***
} тойже дух веры, по писанному: веровах, темже возглаголах, и мы веруем, темже и глаголем: д~и Ведяще, яко воздвигий Господа Иисуса, и нас со Иисусом воздвигнет, и предпоставит с вами. е~и Вся бо вас ради, да благодать умножившаяся, множайшими благодарении избыточествит в славу божию.

*Конец недели, и преподобным.*

з~и Темже не стужаем си: но аще и внешний наш человек тлеет, но внутренний обновляется по вся дни. з~и Еже бо ныне легкое печали нашея, по преумножению в преспеяние, тяготу вечныя славы соделовает нам. и~и Не смотряющым нам видимых, но невидимых: видимая бо временна, невидимая же вечна.

*Конец пятку.*

*Глава пятая.*

*(зачало ро~и)*
стих а~ Вемы бо,****
{*В субботу к~в-ю:*
Братие, вемы*** Сие же в среду усопшым.*
} яко аще земная наша храмина тела разорится, создание от Бога имамы храмину нерукотворену, вечну на небесех. в~ Ибо о сем воздыхаем, в жилище наше небесное (л. рл~в) облещися желающе: г~ Аще и облекшеся, не нази обрящемся. д~ Ибо сущии в теле сем, воздыхаем отягчаеми: понеже не хощем совлещися, но пооблещися: да пожерто будет мертвенное животом. е~ Сотворивый же нас в сие истое Бог, иже и даде нам обручение духа. з~ Дерзающе убо всегда, и ведяще, яко живуще в теле, отходим от Господа: з~ [Верою бо ходим, а не видением.] и~ Дерзаем же, и благоволим паче отити от тела, и внити ко Господу. ф~ Темже и тщимся, аще входяще, аще отходяще, благоугодни ему быти.

*(зачало ро~ф)*
и~ Всем бо явитися намъ***
{*В понедельник в~и-я недели:*
Братие, всем нам явитися***
} подобает пред\ судищем Христовым

*Конец субботе, и мертвым.*

да приимет кождо яже с телом содела, или блага, или зла. а~и Ведуще убо страх господень, человеки увещаваем, Богови же явлени быхом: уповаем же, яко и в совестех ваших явлени есмы. в~и Не паки бо себе хвалим пред\ вами, но вину даем вам похвалению по нас, да имате к хвалящымся в лице, а не в сердцы. г~и Аще бо изумихомся, Богови: аще ли целомудрствуем, вам. д~и Ибо любы божия содержит нас суждьших сие: яко аще един за всех умре, то убо вси умроша. (л. рл~в об.)

*(зачало р~п)*
е~и Христос же***
{*Во вторник в~и недели:*
Братие, Христосъ***
} за вся умре, да живущии не ктому себе живут: но умершему за них и воскресшему.

*Конец понедельнику.*

з~и Темже и мы от ныне ни единаго вемы по плоти: аще же и разумехом по плоти Христа, но ныне ктому не разумеем. з~и Темже аще кая о Христе, нова тварь: древняя мимоидоша, се быша вся нова. и~и Всяческая же от Бога, примирившаго нас себе Иисус Христом, и давшаго нам служение примирения. ф~и Зане Бог бе во Христе мир примиряя себе, не вменяя им согрешений их: и положив в нас слово примирения. к~ По Христе убо @молимъ@{@посольствуемъ@}, яко Богу молящу нами: молимся убо по Христе, примиритеся с богом. к~а Не ведевшаго бо греха, по нас грех сотвори, да мы будем правда божия о нем.

*Конец вторнику.*

*Глава шестая.*

*(зачало рп~а)*
стих а~ Поспешствующе же и молим,****
{*Неделя з~и:*
Братие, поспешствующе молим,*** Сие же и мученицам.*
} не вотще благодать божию прияти вам. в~ Глаголет бо: во время приятно послушах тебе, и в день спасения помогох ти. се ныне время благоприятно, се ныне день спасения: г~ Ни едино ни в чемже дающе претыкание, да служение безпорочно будет. д~ Но во (л. рл~г) всем представляюще себе якоже божия слуги, в терпении мнозе, в скорбех, в бедах, в теснотах, е~ В ранах, в темницах, в нестроениих, в трудех, во бдениих, в пощениих, з~ Во очищении, в разуме, в долготерпении, в благости, в дусе святе, в любви нелицемерне, з~ В словеси истины, в силе божией: оружии правды, десными и шуими. и~ Славою, и безчестием: гаждением, и благохвалением: яко лестцы, и истинни: ф~ Яко незнаеми, и познаваеми: яко умирающе, и се живи есмы: яко наказуеми, а не умерщвляеми: и~ Яко скорбяще, присно же радующеся: яко нищи, а многих богатяще: яко ничтоже имуще, а вся содержаще.

*Конец недели, и мученицам.*

*(зачало рп~в)*
а~и уста наша***
{*В среду в~и недели:*
Братие, уста наша***
} отверзошася к вам коринфяне, сердце наше распространися. в~и Не тесно вмещаетеся в нас, утесняетеся же во утробах ваших. г~и Тожде возмездие [якоже чадом глаголю,] распространитеся и вы. д~и @Не бывайте удобь преложни ко иному ярму, якоже невернии@{@не бывайте преложни ко иному ярму неверныхъ@}: кое бо причастие правде к беззаконию; или кое общение свету ко тме; е~и Кое же согласие Христови с велиаром; или кая часть верну с неверным; з~и Или кое сложение церкви божией со идолы;

*(зачало)*
Вы бо есте****
{*Неделя з~и:*
Братие, вы есте****
} церкви Бога жива, якоже рече Бог:

*Конец среде.*
(л. рл~г об.)

яко вселюся в них и похожду, и буду им Бог, и тии будут мне людие. з~и Темже изыдите от среды их, и отлучитеся, глаголет Господь, и нечистоте не прикасайтеся: и аз прииму вы. и~и И буду вам во отца, и вы будете мне в сыны и дщери, глаголет Господь вседержитель.

*Глава седмая.*

стих а~ Сицева убо имуще обетования, о возлюбленнии,

*(зачало рп~г)*
Очистимъ*{*Четверток в~и недели:*
Братие, очистимъ***
} себе от всякия скверны плоти и духа, творяще святыню в страсе божии.

*Конец недели.*

[и~] в~ Вместите ны: ни единаго обидехом, ни единаго истлихом, ни единаго лихоимствовахом. *(суббота)*
г~ Не на осуждение глаголю: прежде бо рех, яко в сердцах наших есте, во еже умрети с вами и сожити. д~ Много ми дерзновение к вам, многа ми похвала по вас: исполнихся утехи, преизбыточествую радостию о всякой печали нашей. е~ Ибо пришедшым нам в македонию, ни единаго име покоя плоть наша, но во всем скорбяще: внеуду брани, внутрьуду боязни. з~ Но утешаяй смиренныя, утеши нас Бог пришествием титовым. з~ Не токмо же пришествием его, но и утешением, имже утешися о вас, поведая нам ваше желание, ваше рыдание, вашу ревность по мне: яко (л. рл~д) ми паче возрадоватися. и~ Яко аще и оскорбих вас посланием, не раскаюся, аще и раскаял бых ся. вижу бо, яко послание оно, аще и в час, оскорби вас. ф~ Ныне радуюся, не яко скорбни бысте, но яко оскорбистеся в покаяние: оскорбесте бо по Бозе, да ни о едином оттщетитеся от нас.

*(зачало рп~д)*
и~ Печаль бо, яже***
{*Пяток в~и недели:*
Братие, печаль яже***
} по Бозе, покаяние нераскаянно во спасение соделовает:

*Конец четвертку.*

а сего мира печаль, смерть соделовает. а~и Се бо сие самое, еже по Бозе оскорбитися вам, колико содела в вас тщание, но ответ, но негодование, но страх, но вожделение, но ревность, но отмщение: во всем представисте себе чисты быти в вещи. в~и Аще бо и писах вам, не обидевшаго ради ниже обидимаго ради: но за еже явитися в вас тщанию нашему, еже о вас пред\ богом. г~и Сего ради утешихомся о утешении вашем: лишше же паче возрадовахомся о радости титове, яко покоися дух его от всех вас. д~и Яко аще что ему о вас похвалихся, не посрамихся: но яко вся воистинну глаголахом вам, тако и похваление наше еже к титу, истинно бысть. е~и И утроба его излиха в вас есть, воспоминающу всех вас послушание, яко со страхом и трепетом приясте его. з~и Радуюся убо, яко во всем дерзаю в вас.

*Конец пятку.*
(л. рл~д об.)

*Глава осмая.*

*(зачало рп~е)*
[ф~] стих а~ Сказуем же вам, братие, благодать божию,***
{*Суббота к~г:*
Братие, сказую вам благодать божию,***
} данную в церквах македонских: в~ Яко во мнозем искушении скорбей, избыток радости их, и яже во глубине нищета их, избыточествова в богатство простоты их. г~ Яко по силе их [свидетельствую,] и паче силы, доброхотни: д~ Со многим молением моляще нас, благодать и общение служения, еже во святых, прияти нам. е~ И не якоже надеяхомся, но себе вдаша первее Господеви, и нам волею божиею.

*Конец субботе.*

з~ Во еже умолити нам тита, да якоже прежде начат, такожде и скончает в вас и благодать сию.

*(зачало рп~з)*
з~ Но якоже во всемъ****
{*Понедельник г~и-я недели:*
Братие, яко во всемъ****
} избыточествуете верою, и словом, и разумом, и всяцем тщанием, и любовию яже от вас к нам, да и в сей благодати избыточествуете. и~ Не по повелению глаголю, но за иных тщание, и вашея любве истинное искушая. ф~ Весте бо благодать Господа нашего Иисуса Христа, яко вас ради обнища богат сый, да вы нищетою его обогатитеся. и~ И совет даю о сем: се бо вам есть на пользу, иже не точию еже творити, (л. рл~е) но и еже хотети прежде начасте от прешедшаго лета. а~и Ныне же и еже творити скончайте: да якоже бысть усердие хотети, тако да будет и исполнити, от еже имети. в~и Аще бо усердие предлежит, по елику аще кто имать, благоприятен есть, а не по елику не имать. г~и Не бо да иным убо отрада, вам же скорбь: но от изравнения. д~и В нынешнее время, ваше избыточествие, во онех лишение, да и онех избыток будет в ваше лишение: яко да будет равенство. е~и Якоже есть писано: @иже многое, не преумножил есть, и иже малое, не умалилъ@{@не преизбыточествова иже много: и иже мало не мнее приятъ@}.

*Конец понедельнику.*

*(зачало рп~з) [а~]*
з~и Благодарение же***
{*Вторник г~и-я недели:*
Братие, благодарение***
} Богови, давшему тожде тщание о вас в сердце титово: з~и Яко моление убо прият, тщаливейший же сый, своею волею изыде к вам. и~и Послахом же с ним и брата, егоже похвала во евангелии по всем церквам. ф~и Не точию же, но и освящся от церквей с нами ходити, со благодатию сею служимою нами, к самого Господа славе, и усердию вашему: к~ Блюдущеся того да не кто нас поречет во обилии сем, служимем нами: к~а Промышляюще добрая, не токмо пред\ богом, но и пред\ человеки. к~в Послахом же с ними и брата нашего, егоже искусихом во многих *многащи встанлива*{*многажды тщательна*} суща, ныне же **зело (л. рл~е об.) встанливейша**{**множае тщательнейша**}, надеянием многим еже в вас. к~г Аще ли же о тите, общник мне, и в вас поспешник: аще ли братия нашя, и посланницы церквей, слава Христова. к~д Показание убо любве вашея, и нашего хваления о вас, в них покажите, в лице церквей.

*Глава девятая.*

стих а~ О службе бо яже ко святым, лишше ми есть писати вам. в~ Вем бо усердие ваше, имже о вас хвалюся македоняном, яко ахаиа приготовися от мимошедшаго лета, и яже от вас ревность, раздражи множайших. г~ Послах же братию, да не похваление наше, еже о вас, испразднится в части сей: но да [якоже глаголах] приготовани будете. д~ Да не како аще приидут со мною македоняне, и обрящут вы не приготованых, постыдимся мы, [да не глаголем вы] в части сей похваления. е~ Потребно убо умыслих умолити братию, да прежде приидут к вам, и пред\ъуготовят прежде возвещенное благословение ваше, сие готово быти, тако якоже благословение, а не яко лихоимство.

*Конец вторнику.*

*(зачало рп~и)*
з~ Се же глаголю: сеяй скудостию,***
{*Неделя и~и:*
Братие, сеяй скудостию,***
} скудостию и пожнет: а сеяй о благословении, о (л. рл~з) благословении и пожнет. з~ Кождо якоже изволение имать сердцем не от скорби, ни от нужды: доброхотна бо дателя любит Бог. и~ Силен же Бог всяку благодать из\ъобиловати в вас, да о всем всегда всяко довольство имуще, избыточествуете во всяко дело благо. ф~ Якоже есть писано: расточи, даде убогим: правда его пребывает во веки. и~ Даяй же семя сеющему, и хлеб в снедь да подаст, и умножит семя ваше, и да возрастит жита правды вашея. а~и Да о всем богатящеся во всяку простоту, яже содевает нами благодарение Богу.

*Конец недели.*

*(зачало рп~ф)*
в~и Яко работа***
{*Среда г~и-я недели:*
Братие, работа***
} сего служения, не токмо есть исполняющая лишения святых, но и избыточествующая многими благодареньми Богови. г~и Искушением служения сего, славяще Бога в покорении исповедания вашего, в благовествование Христово, и простоте сообщения к ним, и ко всем. д~и И тех молитвою по вас, возжелеющым вас, за премногую благодать божию на вас. е~и Благодарение же Богови о неисповедимем его даре.

*Глава десятая.*

[и~] стих а~ Сам же аз павел молю вы кротостию и тихостию Христовою, иже на лице убо смирен в вас, не сый же у вас дерзаю в (л. рл~з об.) вас. в~ Молю же еже не сый ту дерзати надеянием, имже помышляю смети на некия непщующыя нас, яко по плоти ходящих. г~ Во плоти бо ходяще, не по плоти воинствуем: д~ оружия бо воинства нашего не плотская, но сильна Богови, на разорение твердем, помышления низлагающе, е~ И всяко возношение вз\ъимающееся на разум божий, и пленяюще всяк разум в послушание Христово. з~ И готово имуще отмстити всяко преслушание, егда исполнится ваше послушание. з~ Яже ли пред\ лицем, зрите;

*(зачало р~ч)*
Аще кто***
{*Четверток г~и-я недели:*
Братие, аще кто***
} надеется себе Христова быти, да помышляет паки от себе, зане якоже он Христов, такожде и мы Христовы.

*Конец среде.*

и~ Аще бо и лишше что похвалюся о власти нашей, юже даде нам Господь в создание, а не на разорение ваше, не постыжуся. *[а~]*
ф~ Но да не явлюся яко страшя вас посланьми. и~ Яко послания убо, рече, тяжки и крепки, а пришествие тела немощно, и слово уничиженно. *(неделя)*
а~и Сие да помышляет таковый, яко яцы же есмы словом посланий, отстояще: таковии и ту суще есмы делом. в~и Не смеем бо @судити@{@присовокупляти@}, или прикладовати себе иным, хвалящым себе самех: но сами в себе себе измеряюще, и прилагающе себе, себе не разумевают. г~и Мы же не (л. рл~з) в безмерная похвалимся: но по мере правила, егоже раздели нам Бог меру, достизати даже и до вас. д~и Не яко бо не досяжуще до вас, паче простираем себе: даже бо и до вас достигохом благовестием Христовым. е~и Не в безмерная хвалящеся, ниже в чуждих трудех, упование же имуще, растущей вере вашей, в вас величатися по правилу нашему из\ъобильно. з~и Во еже и в дальших вас [странах] благовестити, не чужим правилом в готовая похвалитися. з~и Хваляйся же, о Господе да хвалится. и~и Не хваляй бо себе сей искусен: но егоже Бог восхваляет.

*Конец четвертку.*

*Глава перваянадесять.*

*(зачало рч~а) [в~]*
стих а~ О да бысте мало***
{*Суббота к~д:*
Братие, о да бысте мало***
} потерпели безумию моему, но и потерпите мя. в~ Ревную бо о вас божиею ревностию: обручих бо вас единому мужу, Деву чисту представити, Христови. г~ Боюся же, да не како якоже змия еву прельсти лукавством своим, тако истлеют и разумы вашя от простоты яже о Христе. д~ Аще бо грядый инаго Иисуса проповедает, егоже не проповедахом, или духа инаго приемлете, егоже не приясте, или благовествование ино, еже не приясте, добре бысте потерпели. (л. рл~з об.)

*(зачало рч~в)*
е~ Непщую бо***
{*Пяток г~и недели:*
Братие, непщую***
} ничимже лишитися предних апостол. з~ Аще бо и невежда словом, но не разумом, @но везде явльшеся о всем в васъ@{@но во всем явленны есмы во всех к вамъ@}.

*Конец субботе.*

з~ Или грех сотворих, себе смиряя, да вы вознесетеся, яко туне божие благовествование благовестих вам; и~ От иных церквей уим, приим оброк к вашему служению, и пришед к вам, и в скудости быв, не стужих ни единому. ф~ Скудость бо мою исполниша братия пришедше от македонии: и во всем без\ стужения вам себе соблюдох, и соблюду. и~ Есть истина Христова во мне, яко похваление сие не заградится о мне в странах ахайстех. а~и Почто; зане не люблю ли вас; Бог весть. а еже творю, и сотворю, в~и Да отсеку вину, хотящым вины: да, о немже хвалятся, обрящутся якоже и мы. г~и Таковии бо лживи апостоли, делатели льстивии, преобразующеся во апостолы Христовы. д~и И не дивно: сам бо сатана преобразуется во ангела светла. е~и Не велие убо, аще и служителие его преобразуются яко служители правды, имже кончина будет по делом их. з~и Паки глаголю, да никтоже мнит мя безумна быти: аще ли ни, поне яко безумна приимите мя, да и аз мало что похвалюся. з~и А еже глаголю, не глаголю по Господе, но яко в безумии, в сей части похвалы. и~и Понеже (л. рл~и) мнози хвалятся по плоти, и аз похвалюся: ф~и Любезно бо приемлете безумныя, мудри суще. к~ Приемлете бо, аще кто вас порабощает, аще кто поядает, аще кто не влепоту @проторитъ@{@отемлетъ@}, аще кто по лицу биет вы, аще кто величается. к~в По досаждению, глаголю, зане яко мы изнемогохом.

*Конец пятку.*

*(зачало рч~г) [г~] О*
немже***
{*Иуниа к~ф, святым апостолом:*
Братие, о немже***
} аще дерзает кто, [несмысленно глаголю:] дерзаю и аз: к~в Евреи ли суть; и аз: Исраильте ли суть; и аз: семя авраамле ли суть; и аз: к~г Служителие ли Христовы суть; [не в мудрости глаголю,] паче аз: в трудех множае, в ранах преболе, в темницах излиха, в смертех многащи. к~д От иудей пятькраты четыридесять, разве единыя, приях. к~е Трищи палицами биен бых, единою каменьми наметан бых, трикраты корабль опровержеся со мною: нощь и день во глубине сотворих. к~з В путных шествиих множицею: беды в реках, беды от разбойник, беды от сродник, беды от язык, беды во градех, беды в пустыни, беды в мори, беды во лжебратии. к~з В труде и подвизе, во бдениих множицею, во алчбе и жажди, и в пощениих многащи, в зиме и наготе. к~и Кроме внешних, нападение еже по вся дни, и попечение всех церквей. к~ф Кто изнемогает, и не изнемогаю; кто соблазняется, и аз не (л. рл~и об.) разжизаюся; л~ Аще хвалитися ми подобает, яже о немощи моей похвалюся.

*(зачало рч~д)*
л~а Богъ***
{*Неделя ф~и:*
Братие, Богъ***
} и отец Господа нашего Иисуса Христа весть, сый благословен во веки, яко не лгу. л~в В дамасце языческий князь арефы царя стрежаше дамаск град, яти мя хотя: и оконцем в кошнице свешен бых по стене, и избегох из\ руку его.

*Глава втораянадесять.*

стих а~ Похвалитися же не пользует ми: прииду бо в видения и откровения господня. в~ Вем человека о Христе, прежде лет четыринадесяти: [аще в теле, не вем, аще ли кроме тела, не вем: Бог весть:] восхищена бывша таковаго до третияго небесе. г~ И вем такова человека, [аще в теле, или кроме тела, не вем: Бог весть:] д~ Яко восхищен бысть в рай, и слыша неизреченны глаголы, ихже не леть есть человеку глаголати. е~ О таковем похвалюся, о себе же не похвалюся, токмо о немощех моих. з~ Аще бо восхощу похвалитися, не буду безумен, истину бо реку: щажду же, да не како кто вознепщует о мне паче, еже видит мя, или слышит что от мене. з~ И за премногая откровения да не превозношуся, дадеся ми пакостник плоти аггел сатанин, да ми пакости деет, да не превозношуся. и~ О сем трикраты Господа молих, да и (л. рл~ф) отступит от мене. ф~ И рече ми: довлеет ти благодать моя: сила бо моя в немощи совершается. сладце убо похвалюся паче в немощех моих, да вселится в мя сила Христова.

*Конец недели, и апостолом.*

*(зачало рч~е)*
и~ Темже благоволю***
{*Понедельник д~и недели:*
Братие, благоволю***
} в немощех, в досаждениих, в бедах, во изгнаниих, в теснотах по Христе: егда бо немощствую, тогда силен есмь. а~и Бых несмыслен хваляся: вы мя понудисте. аз бо должен бех от вас хвалимь бывати: ничимже бо лишихся первейших апостол, аще и ничтоже есмь. в~и Знамения бо апостолова содеяшася в вас во всяком терпении, в знамениих и чудесех и силах. г~и Что бо есть, егоже лишистеся паче прочих церквей, аще точию яко аз сам не стужих вам; дадите ми неправду сию. д~и Се третие готов есмь приити к вам, и не стужу вам: не ищу бо ваших, но вас. не должна бо суть чада родителем снискати имения но родители чадом. е~и Аз же в сладость иждиву и иждивен буду по душах ваших: аще и излишше вас любя, меньши любимь есмь. з~и Буди же аз не отягчих вас: но коварен сый, лестию вас приях. з~и Еда коим от посланных к вам лихоимствовах вас; и~и умолих тита, и с ним послах брата: еда лихоимствова чим вас тит; (л. рл~ф об.) не темже ли духом ходихом; не теми же ли стопами; ф~и Паки ли мните, яко ответ вам творим; пред\ богом о Христе глаголем: вся же возлюбленнии, о вашем создании [и утверждении].

*Конец понедельнику.*

*(зачало рч~з) [д~]*
к~ Боюся же, еда***
{*Во вторник д~и недели:*
Братие, боюся, еда***
} како пришед не яцех же хощу, обрящу вас: и аз обрящуся вам, якова же не хощете: да не како [будут] рвения, зависти, ярости, рети, клеветы, шептания, кичения, нестроения. к~а Да не паки пришедша мя смирит Бог мой у вас, и восплачуся многих прежде согрешших, и не покаявшихся о нечистоте, и блужении, и студоложствии, яже содеяша.

*Глава третиянадесять.*

стих а~ Третицею се гряду к вам: при устех двою или триех свидетелей станет всяк глагол. *(пн\де)*
в~ Прежде рех, и предглаголю, яко у вас быв второе, и не сый ныне пишу, прежде согрешшым и прочым всем: яко аще прииду паки, не пощажу.

*Конец вторнику.*

*(зачало рч~з)*
г~ Понеже****
{*В среду д~и недели:*
Братие, понеже****
} искушения ищете глаголющаго во мне Христа, иже в вас не изнемогает, но может в вас. д~ Ибо аще и распят бысть от немощи, но жив есть от силы божия: ибо и мы (л. р~м) немощствуем в нем, но живи будем с ним от силы божия в вас. е~ Себе искушайте, аще есте в вере, себе искушайте: или не знаете себе, яко Иисус Христос в вас есть, аще точию чим неискусни есте; з~ уповаю же, яко разумети имате, яко мы несмы неискусни. з~ Молимся же к Богу, не сотворити вам ни единаго зла: не яко да мы искусни явимся, но да вы доброе сотворите, мы же яко неискусни будем. и~ Ничтоже бо можем на истину, но по истине. ф~ Радуемся же, егда мы немощствуем, вы же сильни бываете: се бо и молимся о вашем совершении. и~ Сего ради не сый у вас сия пишу, да пришед, не безщадно сотворю по власти, юже Господь дал ми есть в создание, а не на разорение. а~и Прочее же братие, радуйтеся, совершайтеся, утешайтеся, тожде мудрствуйте, мир имейте: и Бог любве и мира будет с вами. в~и Целуйте другъдруга лобзанием святым: целуют вы святии вси. г~и Благодать Господа нашего Иисуса Христа, и любы Бога [и отца] и общение святаго духа со всеми вами. аминь.

*Конец среде.*

*Конец втораго послания к коринфяном, еже написася от филипписии, титом и лукою: имать в себе глав г~и: зачал церковных, л~в: стихов, сн~з: знаменаний черных,*
и~: *последующих же им червленых, е~.*

