<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. р~м об.)

*Знаменания к галатом послания.*

[а~] По предписанию повесть, о своем преложении от жидовства по явлению.

[в~] О свидетельстве апостолов, и о житии верне.

[г~] О еже к кифе противоречии.

[д~] Яко верою освящение, а не законом.

[е~] Яко и авраам от веры оправдася, во образ нам.

[з~] Яко закон не оправдает, но обличает, и клятву возлагает, юже разрешает Христос.

[з~] Яко не от закона, но от обетования благая.

[и~] Яко под\ судом быша иже в законе.

[ф~] Яко свободною женою авраамлею, и искренним детищем пред\ъобразившымся, не подобает нам порабощеным быти закону.

[и~] Яко звание наше не подлежит обрезанию и закону, за Христову страсть.

[а~и] Подписание свободы, яже по духу святому.

[в~и] Отведение от привлачающих ко обрезанию. и подвижение к новому животу духовному. (л. рм~а)

*Сказание к галатом послания святаго апостола павла.*

Сие посылает от рима, видев их уже и научив. Вина же послания сия: Научени бывше добре галате от апостола, и веровавше искренно во Христа, по отшествии апостолове прельстишася от неких, яко обрезатися. Сия убо уведав апостол, пишет к ним. И первее убо свидетельствует им, о нейже имеяху вере, и искреннем о Христе изволении: укоряет же, яко несмысленно содеявшым, и преложившымся. Таже повествует о законе и вере, яже по аврааму, и показует от закона же, и жен авраамовых, иносказательне толкуя их, до времене даным бывшым и сени и обрезанию, и испразднитися им прочее Христовым пришествием. И сице из\ъяснив, завещавает прочее им ктому не внимати прельщающым я, но паче держатися веры, яже во Христа, и ведети, яко яже о Христе благодать, упраждняет еже по плоти обрезание, и сице паки о обычаех научив и наказав, скончавает послание. (л. рм~а об.)

*Ино предведение иоанна златоустаго*

Иже от иудей веровавшии, вкупе убо о предприятии иудейства хвалящеся, вкупе же и тщеславием пиянствующе, и хотяще сан учительный себе приложити, пришедше в язык галатский учаху их, яко подобает обрезатися, и субботы хранити и новомесячия, и не внимати павлу отемлющу их. Иже бо о петре, и иакове, и иоанне, не возбраняет, первии апостолом суще, и со Христом бывше, и воистинну не возбраняху: но не узаконяюще сие творяху, но немощи сходяще веровавших иудей. Павел же в языцех проповедуя, не требоваше таковаго схождения. Егда же во иудейстей стране бысть, тогда и той потребова схождения сего. Но прельстящии не глаголюще вины, ихже ради и сей и они схождаху, прельщаху простейших, глаголюще: яко не подобает внимати павлу: сей бо вчера и днесь явися, они же первии, и о петре: и сей убо ученик апостолов бысть, они же Христовы: и сей един, они же мнози, и столпи церкве. и лицемерием еще оклеветаху его, глаголюще, яко той сам отемляй обрезание, является потребовав сих инде: и инако убо вам, инако же иным проповедуя. Елма убо возжжен виде язык весь, и пожар лют возгореся в церкви галатийстей, и создание колеблемо беду приемлюще пасти. ово убо от ярости праведныя, ово же от печали содержимь, ибо и сие явил есть рек: яко убо хотел бы приити к вам ныне, и пременити глас мой, пишет послание сие ко всем сим отвещавая. И абие от предисловия противу оному (л. рм~в) простирается, имже прокоповающе его учительский сан, глаголаху: яко прочии убо Христовы, сей же апостолов бысть ученик. темже и сице начинает послание: Павел апостол, не от человек, ни человеком, но Иисусом Христом, и богом и отцем. Сие чести ради яже ко отцу рекл есть, и слабости ради слышателей. Чесо же ради сие нигдеже инде приложил ко иным посылая: и овогда свое имя точию полагает, или двоих, или триех иных имена. Зде же множество цело положил: чесо ли убо ради, клеветаху бо его, яко един сия проповедует, и ново учение вводит в догматех: хотя же отяти сие злое мнение их, и показати, яко многи имать общники учению сему, счинил есть себе братию, сказуя, яко яже пишет, и от разума их пишет. (л. рм~в об.)

*КЪ ГАЛАТОМЪ ПОСЛАНИЕ*

*СТ~АГО АПОСТОЛА ПАВЛА.*

*Глава первая.*

*(зачало рч~и)*
стих а~ Павел апостол,***
{*В четверток д~и-я недели:*
Павел апостолъ***
} [ни от человек, ни человеком, но Иисус Христом и богом отцем, воскресившим его из\ мертвых:] в~ И иже со мною вся братия, церквам галатийским.

*(зачало рч~ф)*
г~ Благодать вамъ****
{*В субботу к~е:*
Братие, благодать вамъ****
} и мир от Бога отца, и Господа нашего Иисуса Христа: д~ Давшаго себе по гресех наших, яко да избавит ны от настоящаго века лукаваго по воли Бога и отца нашего: е~ Емуже слава во веки веков, аминь. з~ Чуждуся, яко тако скоро прелагаетеся, от звавшаго вы благодатию Христовою, во ино благовествование: з~ Еже несть ино, точию нецыи суть смущающии вы, и хотящии превратити благовествование Христово. и~ Но и аще мы, или ангел с небесе благовестит вам паче, (л. рм~г) еже благовестихом вам, анафема да будет. ф~ Якоже предрекохом, и ныне паки глаголю: аще кто вам благовестит паче еже приясте, анафема да будет. и~ Ныне бо человеки препираю или Бога; или ищу человеком угождати; аще бо бых еще человеком угождал, Христов раб не бых убо был.

*Преступи четвертку. Конец субботе.*

*(зачало с~)*
[а~] а~и Сказую же вам братие,***
{*Неделя к~:*
Братие, сказую вамъ** Сие же и неделя по рождестве Христове*
} благовествование благовещенное от мене, яко несть по человеку. в~и Ни бо аз от человека приях е, ниже научихся: но явлением Иисус Христовым. г~и Слышасте бо мое житие иногда в жидовстве, яко попремногу гоних церковь божию, и разрушах ю: д~и И преспевах в жидовстве паче многих сверстник моих в роде моем, излиха ревнитель сый отеческих моих преданий. е~и Егда же благоволи Бог, избравый мя от чрева матере моея, и призвавый благодатию своею, з~и Явити сына своего во мне, да благовествую его во языцех: абие не приложихся плоти и крови, з~и Ни взыдох во иерусалим к предним мене апостолом: но идох во аравию, и паки возвратихся в дамаск. и~и Потом же по триех летех взыдох во иерусалим соглядати петра, и пребых у него дний пятьнадесять. (л. рм~г об.) ф~и Иного же от апостол не видех, токмо иакова брата господня.

*Конец недели. Чти четвертку.*

к~ А яже пишу вам, се пред\ богом, яко не лгу. к~а Потом же приидох в страны сирския, и киликийския. к~в Бех же не знаемь лицем церквам иудейским, яже о Христе: к~г Точию же слышаще бяху, яко гоняй нас иногда, ныне благовествует веру, юже иногда разрушаше. к~д И славляху о мне Бога.

*Глава вторая.*

[в~] стих а~ Потом же по четыренадесяти летех, паки взыдох во иерусалим с варнавою, поем с собою и тита. в~ Взыдох же по откровению, и возложих им благовествование, еже проповедую во языцех, наедине же мнимым, да не како вотще теку, или текох. г~ Но ни тит иже со мною, еллин сый, нужден бысть обрезатися: д~ И за прившедшую лжебратию, иже привнидоша соглядати свободы нашея, юже имамы о Христе Иисусе, да нас поработят. е~ Имже ни к часу повинухомся в покорение, да истина благовестия пребудет в вас.

*Конец четвертку.*

*(зачало с~а)*
з~ *От*
мнящихся же***
{*В пяток д~и-я недели:*
Братие, от мнящихся***
} быти что, [якови некогда беша, ничтоже ми разнствует: лица Бог (л. рм~д) человеча не приемлет.] мне бо мнимии ничтоже привозложиша: з~ Но сопротивное, уразумевше, яко уверено ми бысть благовестие необрезания, якоже петру обрезания. и~ [Ибо споспешествовавый петру в послание обрезания, поспешествова и мне во языки.] ф~ И познавше благодать данную ми, иаков, и кифа, и иоанн, мнимии столпи быти, десная даша мне и варнаве общения, да мы во языки, они же во обрезание: и~ Точию нищих да помнима, еже и потщахся сие истое сотворити.

*Конец пятку.*

*(зачало с~в)*
[г~] а~и Егда же прииде***
{*В понедельник е~и-я недели:*
Братие, егда прииде***
} петр во антиохию, в лице ему противу стах, яко зазорен бе. в~и Прежде бо даже не приити неким от иакова, с языки ядяше: егда же приидоша, опряташеся и отлучашеся, бояся сущих от обрезания. г~и И лицемеришася с ним и прочии иудеи, яко и варнаве пристати лицемерству их. д~и Но егда видех, яко не право ходят ко истине благовествования, рекох петру пред\ всеми: аще ты иудей сый, язычески а не иудейски живеши, почто языки нудиши иудейски жительствовати; е~и Мы естеством иудеи, а не от язык грешницы.

*(зачало с~г)*
з~и уведевше же,****
{*Неделя к~а:*
Братие, уведевше*** Сие же и по воздвижении неделя.*
} яко не оправдится человек от дел закона, но токмо верою Иисус Христовою, (л. рм~д об.) и мы во Христа Иисуса веровахом, да оправдимся от веры Христовы, а не от дел закона: зане не оправдится от дел закона всяка плоть.

*Конец понедельнику.*

з~и Аще ли ищуще оправдитися о Христе, обретохомся и сами грешницы: Христос убо греху ли служитель; да не будет. и~и Аще бо яже разорих, сия паки созидаю, преступника себе представляю. ф~и Аз бо законом закону умрох, да Богови жив буду: Христови сраспяхся. *(вто\р)*
к~ Живу же не ктому аз, но живет во мне Христос: а еже ныне живу во плоти, верою живу сына божия, возлюбившаго мене, и предавшаго себе по мне.

*Конец недели.*

*(зачало с~д)*
к~а Не отметаю***
{*Во вторник е~и-я недели:*
Братие, не отметаю***
} благодати божия: аще бо законом правда, убо Христос туне умре.

*Глава третия.*

[д~] стих а~ О несмысленнии галате, кто вы прельстил есть не покоритися истине, имже пред\ очима Иисус Христос преднаписан бысть, в вас распят; в~ Сие едино хощу уведети от вас, от дел ли закона духа приясте, или от слуха веры; г~ Тако ли несмысленни есте: наченше духом, ныне плотию скончаваете; д~ Толика пострадасте туне, аще же и туне. е~ Подаяй убо вам духа, и (л. рм~е) действуяй силы в вас, от дел ли закона, или от слуха веры; з~ Якоже авраам верова Богу, и вменися ему в правду. з~ Разумейте убо, яко сущии от веры, сии суть сынове авраамли.

*Конец вторнику.*

*(зачало с~е)*
и~ Пред\ъувидевше бо***
{*В субботу к~з: и в субботу пред\ рождеством Христовым:*
Братие, пред\ъувидевше***
} писание, яко от веры оправдает языки Бог, прежде благовествова аврааму: яко благословятся о тебе вси языцы. ф~ Темже сущии от веры благословятся с верным авраамом. [з~] и~ Елицы бо от дел закона суть, под\ клятвою суть: писано бо есть: проклят всяк, иже не пребудет во всех писанных в книзе законней, яко творити я. а~и А яко в законе никтоже оправдается от Бога, яве, яко праведный от веры жив будет. в~и Закон же несть от веры: но сотворивый та человек жив будет в них.

*Конец субботе пред\ рождеством Христовым.*

*Чти субботе великой, на утрени:*

*(зачало с~з)*
г~и Христос ны искупил есть от клятвы законныя, быв по нас клятва: писано бо есть: проклят всяк висяй на древе. д~и Да в языцех благословение авраамле будет о Христе Иисусе, да обетование духа приимем верою.

*Конец субботе великой, на утрени.*

*(зачало с~з)*
е~и Братие, [по человеку глаголю,]****
{*В среду е~и-я недели:*
Братие, по человеку глаголю****
} обаче человеку пред\ъутвержденна завета никтоже отметает, или (л. рм~е об.) приповелевает. [з~] з~и Аврааму же речени быша обеты, и семени его: не глаголет же, и семенем, яко о мнозех, но яко о едином, и семени твоему, иже есть Христос. з~и Сие же глаголю, завета пред\ъутвержденна от Бога во Христа, иже по летех четыриста и тридесятих бывый закон не отметает, во еже разорити обетование. и~и Аще бо от закона наследие, не ктому уже от обетования: аврааму же обетованием дарова Бог. ф~и Что убо закон; преступления ради приложися, дондеже приидет семя, емуже обетовася, вчинен ангелы рукою ходатая. к~ Ходатай же единаго несть: Бог же един есть. к~а Закон ли убо противу обетованием божиим; да не будет: аще бо дан бысть закон могий оживити, воистинну от закона бы была правда. к~в Но затвори писание вся под\ грехом, да обетование от веры Иисус Христовы дастся верующым.

*Конец среде.*

*(зачало с~и)*
к~г Прежде же***
{*В четверток е~и недели:*
Братие, прежде** Сие же и преподобным женам.*
} пришествия веры, под\ законом стрегоми бехом, затворени в хотящую веру открытися. к~д Темже закон пестун нам бысть во Христа, да от веры оправдимся. к~е Пришедши же вере, уже не под\ пестуном есмы. к~з Вси бо вы сынове божии есте верою о Христе Иисусе: к~з Елицы бо во Христа крестистеся, во Христа облекостеся. к~и Несть (л. рм~з) иудей, ни еллин: несть раб, ни свободь: несть мужеский пол, ни женский: вси бо вы едино есте о Христе Иисусе. к~ф Аще ли вы Христовы: убо авраамле семя есте, и по обетованию наследницы.

*Конец святым женам.*

*Глава четвертая.*

[и~] стих а~ Глаголю же, в нелико время наследник млад есть, ничимже лучший есть раба, Господь сый всех: в~ Но под\ повелители и приставники есть, даже до нарока отча. г~ Такоже и мы, егда бехом млади, под\ стихиами бехом мира порабощени.

*(зачало с~ф)*
д~ Егда же***
{*На рождество Христово:*
Братие, егда***
} прииде кончина лета, посла Бог сына своего единороднаго, раждаемаго от жены, бываема под\ законом: е~ Да подзаконныя искупит, да всыновление восприимем.

*Конец четвертку.*

з~ Да яко есте сынове, посла Бог духа сына своего в сердца ваша, вопиюща: авва, отче. з~ Темже уже неси раб, но сын: аще ли же сын, и наследник божий Иисус Христом.

*Конец празднику.*
(л. рм~з об.)

*(зачало с~и)*
и~ Но тогда убо не ведуще Бога,***
{*В пяток е~и недели:*
Братие, неведуще бога** Сие же и о болящих.*
} служисте не по естеству сущым богом: ф~ Ныне же познавше Бога, паче же познани бывше от Бога, како возвращаетеся паки на немощныя и худыя стихии, имже @свыше@{вспять} паки служити хощете; и~ Дни смотряете, и месяцы, и времена, и лета. а~и Боюся о вас, еда како всуе трудихся в вас. в~и Будите якоже аз, зане и аз якоже вы: братие, молю вы, ничимже мене обидесте. г~и Весте же, яко за немощь плоти благовестих вам первее. д~и И искушения моего еже во плоти моей не уничижисте, ни оплевасте, но якоже ангела божия приясте мя, яко Христа Иисуса.

*Конец о болящих.*

е~и Кое убо бяше блаженство ваше, свидетельствую бо вам, яко аще бы было мощно, очеса ваша извертевше, дали бысте ми. з~и Темже враг вам бых, истину вам глаголя. з~и Ревнуют по вам не добре, но отлучити вас хотят, да им ревнуете. и~и Добро же еже ревновати всегда в добром, и не точию, внегда приходити ми к вам. ф~и Чадца моя, имиже паки болезную, дондеже вообразится Христос в вас. к~ Хотех же приити к вам ныне, и изменити глас мой: яко не домышляюся о вас. к~а Глаголите ми, иже под\ законом хотящии быти, закона ли не слушаете;

*Конец пятку.*
(л. рм~з)

к~в Писано бо есть: яко

*(зачало)*
Авраамъ***
{*Септемвриа ф~, святому иоакиму и анне:*
Братие, авраамъ***
} два сына име: единаго от рабы, а другаго от свободныя. к~г Но иже от рабы, по плоти родися, а иже от свободныя, по обетованию: к~д Яже еста иносказаема. сия бо еста два завета: един убо от горы синайския, в работу раждаяй, яже есть агарь. к~е Агарь бо, сина гора есть во аравии: прилагается же нынешнему иерусалиму, работает же с чады своими. к~з А вышний иерусалим, свободь есть, иже есть мати всем нам. к~з Писано бо есть: возвеселися неплоды не раждающая, расторгни и возопи не болящая, яко многа чада пустыя паче, нежели имущия мужа.

*(зачало са~и)*
к~и Мы же братие, по исааку****
{*В понедельник з~и недели:*
Братие, мы по исааку****
} обетования чада есмы. к~ф Но якоже тогда по плоти родивыйся, гоняше духовнаго: тако и ныне. л~ Но что глаголет писание; изжени рабу и сына ея: не имать бо наследовати сын рабынин, с сыном свободныя. л~а Темже братие, несмы рабынина чада, но свободныя.

*Конец святым.*

*Глава пятая.*

стих а~ Свободою убо, еюже Христос нас свободи, стойте, и не паки под\ игом работы держитеся. [и~] в~ Се аз павел глаголю вам: яко (л. рм~з об.) аще обрезаетеся, Христос вас ничтоже пользует. г~ Свидетельствую же паки всякому человеку обрезающемуся, яко должен есть весь закон творити. д~ упразднистеся от Христа, иже законом оправдаетеся: от благодати отпадосте. е~ Мы бо духом от веры, упования правды ждем. з~ О Христе бо Иисусе ни обрезание что может, ни необрезание, но вера любовию поспешествуема. з~ Течасте добре, кто вам возбрани не покарятися истине; и~ Препрение не от призвавшаго вы. ф~ Мал квас все смешение квасит. и~ Аз надеюся о вас о Господе, яко ничтоже ино разумети будете: смущаяй же вас, понесет грех, иже аще есть.

*Конец понедельнику.*

*(зачало св~и)*
а~и Аз же братие, аще***
{*Во вторник з~и недели:*
Братие, аще***
} обрезание еще проповедую, почто еще гонимь есмь; убо упразднися соблазн креста. в~и О дабы отсечени были развращающии вас. [а~и] г~и Вы бо на свободу звани бысте братие: точию да не свобода ваша в вину плоти, но любовию работайте другъдругу. д~и Ибо весь закон во едином словеси исполняется: во еже возлюбиши ближняго твоего якоже себе. е~и Аще же другъдруга угрызаете и снедаете, блюдитеся, да не друг от друга истреблени будете. з~и Глаголю же: духом ходите, и похоти плотския не совершайте: з~и Плоть бо похотствует на духа, дух же на плоть: сия же (л. рм~и) другъдругу противитася, да не яже хощете, сия творите. и~и Аще ли духом водими есте, несте под\ законом. ф~и Явлена же суть дела плотская яже суть: прелюбодеяние, блуд, нечистота, студодеяние, к~ Идолослужение, чародеяния, вражды, рвения, завиды, ярости, разжжения, распри, соблазны, ереси, к~а Зависти, убийства, пиянства, безчинны кличи, и подобная сим: яже предглаголю вам, и предрекох, яко таковая творящии царствия божия не наследят.

*Конец вторнику.*

*(зачало сг~и)*
к~в Плод же***
{*В субботу к~з-ю:*
Братие, плодъ** Сие же и преподобным.*
} духовный есть: любы, радость, мир, долготерпение, блг\сть, милосердие, вера, к~г Кротость, воздержание: на таковых несть закона. к~д А иже Христовы суть, плоть распяша со страстьми и похотьми. к~е Аще живем духом, духом и да ходим. к~з Не бываим тщеславни, другъдруга раздражающе, другъдругу завидяще.

*Глава шестая.*

стих а~ Братие, аще и впадет человек в некое прегрешение, вы духовнии исправляйте таковаго духом кротости: блюдый себе, да не и ты искушен будеши. (л. рм~и об.)

*(зачало сд~и)*
в~ Другъдруга***
{*В среду з~и-я недели:*
Братие, другъдруга***
} тяготы носите, и тако исполните закон Христов.

*Конец субботе, и преподобным.*

г~ Аще бо кто мнит себе быти что, ничтоже сый, умом льстит себе. д~ Дело же свое да искушает койждо, и тогда в себе точию хваление да имать, а не во ином. е~ Койждо бо свое бремя понесет. з~ Да общается же учяйся словеси учащему, во всех благих. з~ Не льститеся, Бог поругаемь не бывает: еже бо аще сеет человек, тожде и пожнет. и~ Яко сеяй в плоть свою, от плоти пожнет истление: а сеяй в дух, от духа пожнет живот вечный. ф~ Доброе же творяще, да не стужаем си: во время бо свое пожнем не ослабеюще. и~ Темже убо, дондеже время имамы, да делаим благое ко всем, паче же к присным в вере.

*Конец среде.*

*(зачало се~и)*
[в~и] а~и Видите,****
{*Неделя к~в:*
Братие, видите****
} колицеми книгами писах вам моею рукою. в~и Елицы хотят хвалитися по плоти, сии нудят вы обрезатися, точию да не крестом Христовым гонятся. г~и Ни бо обрезающиися сами закон хранят: но хотят вам обрезоватися, да в вашей плоти похвалятся.

*(зачало)*
д~и Мне же*****
{*В великий пяток, на а~-м часе:*
Братие, мне*****
} да не будет хвалитися, токмо о кресте Господа нашего Иисуса Христа, имже мне мир (л. рм~ф) распяся, и аз миру. е~и О Христе бо Иисусе, ни обрезание что может, ни необрезание, но нова тварь. з~и И елицы правилом сим жительствуют, мир на них и милость, и на Исраили божии. з~и Прочее, труды да никтоже ми дает: аз бо язвы Господа Иисуса на теле моем ношу. и~и Благодать Господа нашего Иисуса Христа, со духом вашим братие. аминь.

*Конец недели, и перваго часа.*

*Конец послания, еже к галатом: написася от рима тихиком: имать в себе глав, з~: зачал церковных, ф~и: стихов, рм~ф: знаменаний черных,*
в~и: *без\ червленых.*

