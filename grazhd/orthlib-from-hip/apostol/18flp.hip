<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. рн~з об.)

*Знаменания к филипписием послания.*

[а~] О добродетели филипписиев, и молитва о совершении.

[в~] Поведание подвижнаго его учения и усердия.

[г~] учение о еже по Бозе единомыслии, и божественней жизни.

[д~] О тимофеи и епафродите, ихже посла к ним.

[е~] О духовнем жительстве, еже есть подражательство смерти Христовы.

[з~] Поучения особная неким, и всем обща.

[з~] Благодарение в посланнем ему требовании. (л. рн~и)

*Сказание к филипписием послания святаго апостола павла.*

Сие посылает от рима, видев их, вкупе же и научив, вина же послания сия: Пославшым филипписием служение павлу, и и неким обходящым и растлевающым слухи незлобивейших, виною сени законныя и обрезания, и глаголющих, кроме сих не мощи оправдатися. уведев апостол, пишет к филипписием: и первее убо хвалит их веру, и сказует себе поминати их. Таже поведует, яко ят бысть в риме, и отвеща, и яко нецыи тяжцы ему быша во узах, зависть нань движуще. Потом повелевает им другъдруга любити, сказуя спасово человеколюбие, яко Бог сый, человек бысть нас ради. Таже о обрезании, и о ветхом законе сказав, являет праздно бывше прочее обрезание, своею притчею извествуя их, и глаголя: яко сия вся вмених тщету за Христа. Темже и учащих еще о обрезании, и хотящих прельстити их укорив, и рек враги Христовы быти я: благодарит филипписиев, о еже к нему даянии общения. И научив паки их во обычаех, скончавает послание. (л. рн~и об.)

*КЪ ФИЛИППИСИЕМЪ ПОСЛАНИЕ*

*СТ~АГО АПОСТОЛА ПАВЛА.*

*Глава первая.*

*(зачало сл~е)*
стих а~ Павелъ***
{*В понедельник ф~и-я недели:*
Павелъ***
} и тимофей, раби Иисус Христовы, всем святым о Христе Иисусе, сущым в филиппех, с епископы и диаконы: в~ Благодать вам и мир от Бога отца нашего, и Господа Иисуса Христа. [а~] г~ Благодарю Бога моего о всей памяти вашей, д~ Всегда во всякой молитве моей за всех вас, с радостию молитву мою творя. е~ О общении вашем в благовествование, от перваго дне даже и до ныне: з~ Надеявся на сие истое, яко начный дело благо в вас, совершит е, даже до дне Иисус Христова. з~ Якоже есть праведно мне сие мудрствовати о всех вас, за еже имети ми в сердце вас, во узах моих, и во ответе, и извещении благовестия, сообщники ми благодати всех вас сущих.

*Конец понедельнику.*
(л. рн~ф)

*(зачало сл~з)*
и~ Свидетель бо ми***
{*Вторник ф~и-я недели:*
Братие, свидетель ми***
} есть Бог, яко люблю всех вас, @по милости Иисус Христове@{@утробою Иисус Христовою@}. ф~ И о сем молюся, да любовь ваша еще паче и паче избыточествует в разуме, и во всяком чувствии. и~ Во еже искушати вам лучшая, да будете чисти, и непреткновенни в день Христов, а~и Исполнени плодов правды Иисус Христом, в славу и похвалу божию.

*(зачало сл~з)*
[в~] в~и Разумети же хощу вам братие,****
{*В среду ф~и-я недели:*
Братие, разумети вам хощу****
} яко яже о мне, паче во успех благовествования приидоша. г~и Яко узам моим явленным о Христе бывшым во всем судищи, и в прочиих всех. д~и И множайшым братиям о Господе, надеявшымся о узах моих, паче дерзати без\ страха слово божие глаголати.

*Конец вторнику.*

е~и Нецыи убо по зависти и ревности, друзии же и за благоволение, Христа проповедают. з~и ови убо от рвения Христа возвещают нечисте, мняще печаль нанести узам моим: з~и ови же от любве, ведяще яко *во ответе благовествования лежу*{*во ответ благовествования учинен есмь*}. и~и Что убо; обаче всяцем образом, аще **виною**{**лицемериемъ**}, аще истиною, Христос проповедаемь есть: и о сем радуюся, но и возрадуюся. ф~и Вем бо, яко сие сбудется ми во спасение вашею молитвою, и подаянием духа Иисус Христова, к~ По чаянию и упованию моему.

*Конец среде.*
(л. рн~ф об.)

*(зачало сл~и)*
Яко ни о едином же***
{*В четверток ф~и-я недели:*
Братие, ни о единомъ***
} постыжуся, но во всяком дерзновении, якоже всегда, и ныне возвеличится Христос в теле моем, аще животом, аще ли смертию. к~а Мне бо еже жити Христос: и еже умрети, приобретение есть. к~в Аще ли еже жити ми телом, сие ми плод дела, и что изволю, не вем. к~г Обдержимь же есмь от обою, желание имый разрешитися, и со Христом быти, много паче лучше: к~д А еже пребывати во плоти, нужднейше есть вас ради. к~е И сие известне вем, яко буду, и спребуду вам всем в ваш успех, и радость веры. к~з Яко да похвала ваша избыточествует о Христе Иисусе во мне, моим пришествием паки к вам.

*(зачало сл~ф)*
к~з Точию достойне****
{*В пяток ф~и-я недели:*
Братие, достойне****
} благовествованию Христову жительствуйте,

*Конец четвертку.*

[г~] да аще пришед и видев вас, аще и не сый у вас, услышу яже о вас, яко истиною стоите во едином дусе, и единодушне сподвизающеся, по вере благовествования волею, к~и И не колеблющеся ни о едином же от сопротивных: еже тем убо есть явление погибели, вам же спасения, и сие от Бога. к~ф Яко вам даровася еже о Христе, не (л. р~кс) токмо еже в него веровати, но и еже по нем страдати: л~ Тойже подвиг имуще, яков же во мне видесте, и ныне слышите о мне.

*Глава вторая.*

стих а~ Аще убо кое утешение о Христе, или аще кая утеха любве, аще кое общение духа, аще кое милосердие и щедроты: в~ Исполните мою радость да тожде мудрствуете, туже любовь имуще, единодушни, единомудренни: г~ Ничтоже по рвению, или тщеславию, но смиреномудрием другъдруга честию больша себе творяще. д~ Не своих си кийждо, но и дружних кийждо смотряйте.

*Конец пятку.*

*(зачало с~м)*
е~ Сие бо***
{*Богородице:*
Братие, сие***
} да мудрствуется в вас, еже и во Христе Иисусе, з~ Иже во образе божии сый, не восхищением непщева быти равен Богу. з~ Но себе @умалилъ@{@истощил @}, зрак раба приим, в подобии человечестем быв и образом обретеся якоже человек. и~ Смирил себе, послушлив быв даже до смерти, смерти же крестныя. ф~ Темже и Бог его превознесе, и дарова ему имя, еже паче всякаго имене: и~ Да о имени Иисусове всяко колено поклонится, небесных, и земных, и преисподних: а~и И всяк язык исповесть яко Господь Иисус Христос, в славу Бога отца.

*Конец празднику Богородицы.*
(л. р~кс об.)

*(зачало см~а)*
в~и Темже возлюбленнии мои, якоже***
{*В понедельник к~-я недели:*
Братие, якоже***
} всегда послушасте мене, не якоже в пришествии моем точию, но ныне много паче во отшествии моем, со страхом и трепетом свое спасение содевайте. *(суббота)*
Бог бо есть действуяй в вас, и еже хотети и еже деяти о благоволении. д~и Вся творите без\ роптания и размышления, е~и Да будете непорочни и цели, и чада божия непорочна, посреде рода строптива и развращена: в нихже являетеся якоже светила в мире, з~и Слово животно предержаще, в похвалу мне в день Христов.

*Конец понедельнику.*

*(зачало см~в)*
[д~] Яко не вотще****
{*Во вторник к~-я недели:*
Братие, не вотще****
} текох, ни вотще трудихся. з~и Но аще и жрен бываю, о жертве и службе веры вашея радуюся, и срадуюся всем вам: и~и Такожде и вы радуйтеся, и срадуйте ми ся. ф~и уповаю же о Господе Иисусе, тимофеа вскоре послати к вам, да и аз благодушствую, уведев яже о вас: к~ Ни единаго бо имам равнодушна, иже приснее о вас попечется: к~а Вси бо своих си ищут, а не яже Христа Иисуса. к~в Искусство же его знаете, зане, якоже отцу чадо, со мною поработал в благовестии. к~г Сего же убо уповаю послати абие, по внегда увем яже о мне.

*Конец вторнику.*
(л. ркс~а)

*(зачало см~г)*
к~д Надеюся же о Господе,***
{*В среду к~-я недели:*
Братие, надеюся о Господе***
} яко и сам скоро прииду к вам. к~е Потребнее же возмнех, епафродита брата, и споспешника и своинника моего, вашего же посланника, и служителя потребе моей, послати к вам. к~з Понеже желанием желаше видети всех вас: и тужаше, зане слышасте, яко боле. к~з Ибо боле близ\ смерти: но Бог помилова его, не его же токмо, но и мене, да не скорбь на скорбь прииму. к~и Скорее убо послах его, да видевше его паки, возрадуетеся, и аз безпечален пребуду. к~ф Приимите убо его о Господе со всякою радостию, и таковыя честны имейте: л~ Зане за дело Христово даже до смерти приближися: @понудив себе вседушно@{@презрев душу свою@}, да исполнит ваше лишение, еже к моей службе.

*Конец среде.*

*Глава третия.*

*(зачало см~д)*
[е~] стих а~ Прочее же братия моя, радуйтеся о Господе:****
{*В четверток к~-я недели:*
Братие, радуйтеся о Господе****
} таяжде бо писати вам мне убо неленостно, вам же твердо. в~ Блюдитеся от псов, блюдитеся от злых делателей, блюдитеся от сечения неверных. г~ Мы бо есмы обрезание, иже духом Богу служим, и хвалимся о Христе Иисусе, а не в плоти надеемся. д~ Ибо и аз имею надеяние во плоти: (л. ркс~а об.) аще кто ин мнит надеятися во плоти, аз паче. е~ Обрезан осмодневно, от рода Исраилева, колена вениаминова, евреин от еврей: по закону фарисей, з~ По ревности гоних церковь божию, по правде законней быв непорочен. з~ Но яже ми бяху приобретения, сия вмених Христа ради тщету. и~ Но убо вменяю вся тщету быти, за превосходящее разума Христа Иисуса Господа моего.

*(зачало см~е)*
Егоже ради всехъ***
{*В пяток к~-я недели:*
Братие, всехъ***
} оттщетихся, и вменяю вся уметы быти, да Христа приобрящу.

*Конец четвертку.*

ф~ И обрящуся в нем, не имый моея правды, яже от закона, но яже верою Иисус Христовою, сущею от Бога правду в вере, и~ @Яко@{@еже@} разумети его, и силу воскресения его, и сообщение страстей его, сообразуяся смерти его, а~и Аще како достигну в воскресение мертвых. в~и Не зане уже достигох, или уже совершихся: гоню же, аще и постигну, о немже и постижен бых от Христа Иисуса. г~и Братие, аз себе не у помышляю достигша: едино же, задняя убо забывая, в предняя же простираяся, д~и *Со усердием гоню*{*к намеренному теку*}, к почести вышняго звания божия о Христе Иисусе. е~и Елицы убо совершенни, сие да мудрствуим: и еже аще ино что мыслите, и сие Бог вам открыет, з~и обаче в неже достигохом (л. ркс~в) тоже мудрствовати, и темже правилом жительствовати. з~и Подобни ми бывайте братие, и смотряйте тако ходящыя, якоже имате образ нас. и~и Мнози бо ходят, ихже многажды глаголах вам, ныне же и плачя глаголю, враги креста Христова: ф~и Имже кончина, погибель: имже бог, чрево, и слава в студе их: иже земная мудрствуют.

*Конец пятку.*

*(зачало см~з)*
к~ Наше бо житие***
{*Священномучеником:*
Братие, наше житие***
} на небесех есть, отонудуже и спасителя ждем, Господа нашего Иисуса Христа: к~а Иже преобразит тело смирения нашего, яко быти сему сообразну телу славы его, по действу еже возмогати ему, и покорити себе всяческая.

*Глава четвертая.*

[з~] стих а~ Темже братие моя возлюбленная и вожделенная, радосте и венче мой, тако стойте о Господе возлюбленнии. в~ Еводию молю, и синтихию молю, тожде мудрствовати о Господе. г~ Ей, молю и тебе супружниче присный, споспешствуй им, яже во благовествовании сподвизашася со мною, и с климентом, и с прочими споспешники моими, ихже имена в книгах животных.

*Конец священномучеником.*
(л. ркс~в об.)

*(зачало см~з)*
д~ Радуйтеся***
{*Неделя цветная:*
Братие, радуйтеся***
} всегда о Господе: и паки реку, радуйтеся. е~ Кротость ваша разумна да будет всем человеком. Господь близ. з~ Ни о чемже пецытеся, но во всем молитвою и молением со благодарением, прошения ваша да сказуются к Богу. з~ И мир божий превосходяй всяк ум, да соблюдет сердца ваша и разумения ваша, о Христе Иисусе. и~ Прочее же братие моя, елика суть истинна, елика честна, елика праведна, елика пречиста, елика прелюбезна, елика доброхвальна, аще кая добродетель, и аще кая похвала, сия помышляйте. ф~ Имже и научистеся, и приясте, и слышасте, и видесте во мне, сия творите, и Бог мира будет с вами.

*Конец недели цветной.*

*(зачало см~и)*
[з~] и~ Возрадовахся же****
{*В понедельник к~а недели:*
Братие, возрадовахся****
} о Господе вельми, яко уже когда воспомянусте пещися о мне: понеже и печастеся, но @не погоднымъ@{@не удобнымъ@} временем обдержастеся. а~и Не яко по скудости глаголю: аз бо навыкох, в нихже есмь, доволен быти. в~и Вем и смиритися, вем и избыточествовати: во всем и во всех навыкох, и насыщатися, и алкати, и избыточествовати, и лишатися. г~и Вся могу о укрепляющем мя Иисусе Христе. д~и обаче добре (л. ркс~г) сотвористе сприобщившеся печали моей. е~и Весте же и вы филипписиане, яко в начале благовествования, егда изыдох от македонии, ни едина ми церковь общевася в слово даяния и приятия, точию вы едини. з~и Яко и в солунь, и единою и дващи в требование мое посласте ми. з~и Не яко ищу даяния, но ищу плода множащагося @в слово ваше@{@в пользу вашу@}. и~и Приях же вся, и избыточествую: исполнихся, прием от епафродита посланная от вас, воню благоухания, жертву приятну, благоугодну Богу. ф~и Бог же мой да исполнит всякое требование ваше, по богатству своему, в славе о Христе Господе. к~ Богу же и отцу нашему слава во веки веков, аминь. к~а Целуйте всякаго свята о Христе Иисусе: целуют вы сущая со мною братия. к~в Целуют вы святии вси, паче же иже от кесарева дому. к~г Благодать Господа нашего Иисуса Христа со всеми вами. аминь.

*Конец понедельнику.*

*Конец послания, еже к филипписием: написася от рима епафродитом: имать в себе главы д~: зачал церковных д~и: стихов р~д: знаменаний черныхъ*
з~: *без\ червленых.*

