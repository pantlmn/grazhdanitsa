<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. ро~и об.)

*Знаменания к тимофею епистолии первыя.*

[а~] О наставлении в любовь божию.

[в~] О избрании его во благовестие от гонительства, по благодати Христове.

[г~] Повеление о вере и благодати, совестне службе его, кроме напасти.

[д~] О молитве за вся и везде, беззлобиве и без\ смущения.

[е~] Яко не подобает жене учити.

[з~] Какову подобает быти епископу.

*[а~]*
В немже о диаконех, мужех же и женах.

[з~] О божии воплощении.

*[а~]*
В немже о будущих ересех бесных.

[и~] В киих подобает обучатися благоверному проповеднику и учителю.

[ф~] О прилежании его и церкви.

[и~] О приключении, како обретатися ко всякому.

[а~и] О вдовицах, о времени, и образе, и строении.

[в~и] О чести пресвитерстей.

[г~и] О священии известне.

[д~и] Яко ни единое дело таится.

[е~и] О послушании раб.

[з~и] На любители неправедных прибытков, и о лживых учителех.

[з~и] Завещание крепко о чистом послушании.

[и~и] Богатым наставление во истинную жизнь. (л. ро~ф)

*Сказание к тимофею перваго послания святаго апостола павла.*

Сие посылает @от лаодикии@{По феофилакту: @ из\ лаодикии@}. Вина же послания сия есть: во ефесе нецыи иудейски живуще, начинаху инако учити, и прельщати простейших, изветом закона, сие же услышав апостол, велит тимофею тамо пребыти на исправление им. Пишет же послание сие, и первее убо воспоминает тимофею, ведущему юже во Христа веру: учя его о законе возбраняти глаголющым, не по правому учению, и запрещати им. ибо и сам вменеа и александра погрешивших о вере предал есть сатане, да накажутся не хулити. Сия воспомянув, прочее уставляет ему правила церковная о молитве, како, и где, и о коих подобает молитися: и о еже молчати в церкви женам, и паче учитися, а не учити им. О епископех и пресвитерех и диаконех, како и кацем быти подобает поставляемым. О сущих в церкви вдовицах, от коликих лет подобает им глаголатися, и каковым им быти подобает, и како им подобает внимати. И о еже целомудрити юнейших, и велети паче посягати, а не скверно жити. И о еже учити богатых, не высокомудрствовати, ниже уповати на богатство гиблющее. Сия разчинив, велит ему сия учити, и ктому воды не пити. Внимати же себе и учению, ведущу, яко будут времена, в нихже отступят нецыи от веры. Научив же чистым быти брашном, и завещав ему отвращатися спорливых взысканий, аки скверных, о нихже нецыи хвалящеся, преступиша веру праву, сице скончавает послание. (л. ро~ф об.)

*КЪ ТИМОФЕЮ ПЕРВОЕ ПОСЛАНИЕ*

*СТ~АГО АПОСТОЛА ПАВЛА.*

*Глава первая.*

*(зачало со~и)*
стих а~ Павел посланникъ***
{*В понедельник к~з недели:*
Павел посланникъ***
} Иисус Христов, по повелению Бога, Cпаса нашего, и Господа Иисуса Христа, упования нашего: в~ Тимофею присному чаду в вере, благодать, милость, мир, от Бога отца нашего, и Христа Иисуса Господа нашего. [а~] г~ Якоже умолих тя пребыти во ефесе, идый в македонию, да завещаеши неким, не инако учити, д~ Ниже внимати баснем и родословием безконечным: яже стязания творят паче, нежели божие строение, еже в вере. е~ Конец же завещания есть, любы от чиста сердца, и совести благи, и веры нелицемерныя, з~ Ихже нецыи погрешивше, уклонишася в суесловия: з~ Хотяще быти законоучители, не разумеюще ни яже глаголют, ни о нихже утверждают.

*Конец понедельнику.*
(л. р~п)

*(зачало со~д)*
и~ Вемы же***
{*Во вторник к~з недели:*
Чадо тимофее, вемы***
} яко добр закон есть, аще кто его законне творит, ф~ Ведый сие, яко праведнику закон @не лежитъ@{@не положенъ@}, но беззаконным, и непокоривым, нечестивым же и грешником, неправедным, и скверным, отца и матере досадителем, мужеубийцам, и~ Блудником, мужеложником, разбойником, клеветником, скотоложником, лживым, клятвопреступником, и аще что ино здравому учению противится, а~и По благовестию славы блаженнаго Бога, еже мне уверено бысть.

*(зачало с~п)*
в~и И благодарю****
{*октовриа в~:*
Чадо тимофее, благодарю****
} укрепляющаго мя Христа Иисуса Господа нашего: яко верна мя непщева, положив мя в службу, [в~] г~и Бывша мя иногда хульника, и гонителя, и досадителя: но помилован бых, яко не ведый сотворих в неверствии: д~и упреумножися же благодать Господа нашего Иисуса Христа, с верою, и любовию яже о Христе Иисусе.

*Конец вторнику.*

*(зачало)*
е~и Верно слово*****
{*Неделя л~а:*
Чадо тимофее, верно слово*****
} и всякаго приятия достойно: яко Христос Иисус прииде в мир грешники спасти, от нихже первый есмь аз. з~и Но сего ради помилован бых, да о мне первом покажет Иисус Христос все долготерпение, за образ хотящих веровати ему в жизнь вечную. з~и Царю же (л. р~п об.) веков, нетленному, невидимому, единому премудрому Богу, честь и слава во веки веков. аминь.

*Конец недели, и святому.*

*(зачало сп~а)*
[г~] и~и Сие же завещание предаю ти, чадо тимофее,***
{*В среду к~з недели:*
Чадо тимофее, сие завещание предаю тебе***
} по бывших на тя прежде пророчествиих, да воинствуеши в них доброе воинство, ф~и Имея веру, и благую совесть, юже нецыи отринувше, от веры отпадоша. к~ От нихже есть вменей, и александр, ихже предах сатане, яко да накажутся не хулити.

*Преступи среде.*

*Глава вторая.*

*(зачало сп~в)*
[д~] стих а~ Молю убо****
{*Септемвриа а~:*
Чадо тимофее, молю****
} прежде всех творити молитвы, моления, прошения, благодарения за вся человеки: в~ За царя, и за вся иже во власти суть: да тихое и безмолвное житие поживем, во всяком благочестии и чистоте. г~ Сие бо добро и приятно пред\ спасителем нашим богом, д~ Иже всем человеком хощет спастися, и в разум истины приити. е~ Един бо есть Бог, и един ходатай Бога и человеков, человек Христос Иисус: з~ Давый себе избавление за всех, свидетельство времены своими. з~ В неже поставлен бых аз (л. рп~а) проповедник и апостол: [истину глаголю о Христе, не лгу,] учитель языков в вере и истине.

*Конец новому лету. Чти среде:*

и~ Хощу убо, да молитвы творят мужие на всяком месте, воздеюще преподобныя руки без\ гнева и размышления. ф~ Такожде и жены во украшении лепотном, со стыдением и целомудрием, да украшают себе, не в плетениих, ни златом или бисером, или ризами многоценными: и~ Но [еже подобает женам, обещавающымся благочестию] делесы благими. а~и Жена в безмолвии да учится со всяким покорением. в~и Жене же учити не повелеваю, ни владети мужем, но быти в безмолвии. г~и Адам бо прежде создан бысть, потом же ева. д~и И адам не прельстися, жена же прельстившися, в преступлении бысть. е~и Спасется же @чадородия ради@{@чрез\ чадородие@}, аще пребудет в вере, и любви, и во святыни с целомудрием.

*Конец среде.*

*Глава третия.*

*(зачало сп~г)*
[з~] стих а~ Верно***
{*В четверток к~з недели:*
Чадо тимофее, верно***
} слово, аще кто епископства хощет, добра дела желает. в~ Подобает же епископу быти непорочну, единыя жены мужу, трезвену, целомудру, благоговейну, честну, страннолюбиву, учительну, г~ Не пиянице, не бийце, не (л. рп~а об.) сварливу, не мшелоимцу, но кротку, не завистливу, не сребролюбцу: д~ Свой дом добре правящу, чада имущу в послушании со всякою @чистотою@{@честностию@}. е~ [Аще же кто своего дому не умеет правити, како о церкви божией прилежати возможет;] з~ Не новокрещенну, да не разгордевся в суд впадет и в сеть диаволю. з~ Подобает же ему и свидетельство добро имети от внешних, да не в поношение впадет, и в сеть неприязнену. *[а~]*
Диаконом такожде *чистымъ*{*честнымъ*}, не двоязычным, не вину многу внимающым, не скверностяжательным: ф~ Имущым таинство веры в чистей совести. *(человек)*
и~ И сии убо да искушаются прежде, потом же да служат непорочни суще. а~и Женам такожде **чистымъ**{**честнымъ**}, не клеветивым, не навадницам, трезвенным, верным о всем. в~и Диакони да бывают единыя жены мужи, чада добре заступающе, и своя домы. г~и Ибо служившии добре, степень себе добр снискают, и многое дерзновение в вере, яже о Христе Иисусе.

*Конец четвертку.*

*(зачало сп~д)*
д~и Сия***
{*В субботу пред\ просвещением:*
Чадо тимофее, сия***
} пишу тебе, уповая приити к тебе скоро: е~и Аще же замедлю, да увеси како подобает в дому божии жити, яже есть церковь Бога жива, столп и утверждение истины. з~и И исповедуемо велия есть благочестия тайна: Бог явися во плоти, оправдася в дусе, показася ангелом, проповедан (л. рп~в) бысть во языцех, веровася в мире, вознесеся во славе.

*Глава четвертая.*

*[а~]*
стих а~ Дух же явственне глаголет: яко в последняя времена отступят нецыи от веры, внемлюще духовом лестьчым, и учением бесовским, в~ В лицемерии лжесловесник, сожженных своею совестию: г~ Возбраняющих женитися, удалятися от брашен, яже Бог сотвори в снедение со благодарением верным, и познавшым истину.

*(зачало сп~е)*
д~ Зане всякое***
{*В пяток к~з недели:*
Чадо тимофее, всякое***
} создание божие добро, и ничтоже отметно, со благодарением приемлемо: е~ Освящается бо словом божиим и молитвою.

*Конец субботе.*

з~ Сия вся сказуя братии, добр будеши служитель Иисуса Христа, питаемь словесы веры, и добрым учением, емуже последовал еси. [и~] з~ Скверных же и бабиих басней отрицайся: обучай же себе ко благочестию. и~ Телесное бо обучение вмале есть полезно: а благочестие на все полезно есть, обетование имеюще живота нынешняго, и грядущаго.

*Преступи пятку.*

*(зачало)*
ф~ Верно слово,****
{*Неделя л~в:*
Чадо тимофее, верно слово****
} и всякаго приятия достойно. и~ На сие бо и труждаемся, и поношаеми есмы, (л. рп~в об.) яко уповахом на Бога жива, иже есть спаситель всем человеком, паче же верным. а~и Завещавай сия и учи. [ф~] в~и Никтоже о юности твоей да нерадит: но образ буди верным: словом, житием, любовию, духом, верою, чистотою. г~и Дондеже прииду, внемли чтению, утешению, учению. д~и Не неради о своем даровании живущем в тебе, еже дано тебе бысть пророчеством, с возложением руку священничества. е~и В сих поучайся, в сих пребывай, [в сих разумевай,] да предспеяние твое явлено будет во всех.

*Конец недели. Чти пятку:*

з~и Внимай себе и учению, и пребывай в них: сия бо творя и сам спасешися, и послушающии тебе.

*Конец пятку.*

*Глава пятая.*

*(зачало)*
[и~] стих а~ Старцу***
{*В понедельник к~з недели:*
Чадо тимофее, старцу***
} не твори пакости, но утешай@{@старца не укоряй, но умоляй@} якоже отца: юношы, якоже братию: в~ Старицы якоже матери: юныя, якоже сестры, со всякою чистотою. г~ Вдовицы чти, сущыя истинныя вдовицы. д~ Аще ли кая вдовица чада, или внучата имать, да учатся прежде свой дом благочестивно устроити, и взаем воздаяти родителем, сие бо есть благоугодно пред\ богом. е~ А сущая истинная (л. рп~г) вдовица и уединена, упова на Бога, и пребывает в молитвах и молениих день и нощь. з~ Питающаяся же пространно, жива умерла. з~ И сия завещавай, да непорочни будут. и~ Аще же кто о своих, паче же о @присныхъ@{@домашнихъ@} не промышляет, веры отверглся есть, и невернаго горши есть. ф~ Вдовица же да причитается не меньши лет шестидесятих, бывши единому мужу жена, и~ В делех добрых свидетельствуема, аще чада воспитала есть, аще святых нозе умы, аще странныя прият, аще *скорбным утешение бысть*{*скорбных снабде*}, аще всякому делу благу последовала есть.

*Конец понедельнику.*

*(зачало сп~з)*
а~и Юных же***
{*Во вторник к~з-я недели:*
Чадо тимофее, юныхъ***
} вдовиц отрицайся: егда бо разсвирепеют **о Христе**{**противу Христа**}, посягати хотят, в~и Имущя грех, яко первыя веры отвергошася. г~и Купно же и праздны, учатся обходити домы, не точию же праздны, но и блядивы и ***оплазивы***{***любопытны***}, глаголющыя яже не подобает: д~и Хощу убо юным вдовицам посягати, чада раждати, дом строити, ниедины же вины даяти противному хулы ради. е~и Се убо некия развратишася в след сатаны. з~и Аще кто верен, или верна, имать вдовицы, да довлит их, яко да не тяготится церковь, да сущих истинных вдовиц удоволит. з~и Прилежащии же добре пресвитеры сугубыя чести да сподобляются, паче же труждающиися в слове и (л. рп~г об.) учении. и~и Глаголет бо писание: вола молотяща не обротиши, и достоин делатель мзды своея. ф~и На пресвитера хулы не приемли, разве при двою или триех свидетелех. к~ Согрешающих же пред\ всеми и обличай, да и прочии страх имут. к~а Засвидетельствую пред\ богом, и Господем Иисус Христом, и избранными его ангелы, да сия сохраниши без\ лицемерия, ничесоже творя по уклонению.

*Конец вторнику.*

*(зачало сп~з)*
[г~и] к~в Руки скоро***
{*В среду к~з-я недели:*
Чадо тимофее, руки скоро***
} не возлагай ни на когоже, ниже приобщайся чужым грехом, себе чиста соблюдай. к~г Ктому не пий воды, но мало вина приемли, стомаха ради твоего, и частых твоих недугов. [д~и] к~д Неких же человек греси явлени суть, предваряюще на суд, неким же и последствуют. к~е Такоже и добрая дела явлена суть, и сущая инако утаитися не могут.

*Глава шестая.*

[е~и] стих а~ Елицы суть под\ игом раби, своя господы всякия чести да сподобляют, да имя божие не хулится и учение. в~ Имущии же верны господы, да не нерадят о них, понеже братия суть: но паче да работают, зане верни суть, и возлюбленни, иже благодать восприемлющии, сия учи, и моли. з~и Аще ли кто инако учит, и не (л. рп~д) приступает к здравым словесем Господа нашего Иисуса Христа, и учению еже по благоверию, д~ Разгордевся ничтоже ведый, но недугуяй о стязаниих, и словопрениих: от нихже бывает зависть, рвение, хулы, непщевания лукава. е~ Беседы злыя растленных человеков умом, и лишенных истины, непщующих приобретение быти благочестие, отступай от таковых. з~ Есть же снискание велие, благочестие с довольством. з~ Ничтоже бо внесохом в мир сей, яве, яко ниже изнести что можем: и~ Имеюще же пищу и одеяние, сими довольни будем: ф~ А хотящии богатитися, впадают в напасти и сети, и в похоти многи, несмысленны, и вреждающыя, яже погружают человеки во всегубительство и погибель. и~ Корень бо всем злым, сребролюбие есть: егоже нецыи желающе, заблудиша от веры, и себе пригвоздиша болезнем многим. [з~и] а~и Ты же, о человече божий! сих бегай.

*Конец среде.*

*(зачало сп~и)*
Гони же правду,***
{*В субботу по рождестве Христове:*
Чадо тимофее, гони правду,***
} благочестие, веру, любовь, терпение, кротость. в~и Подвизайся добрым подвигом веры, емлися за вечную жизнь, в нюже и зван был еси, и исповедал еси доброе исповедание пред\ многими свидетели. г~и Завещаваю ти пред\ богом оживляющим всяческая, и Христом Иисусом, свидетельствовавшим при понтийстем (л. рп~д об.) пилате доброе исповедание: д~и Соблюсти тебе заповедь нескверну, и незазорну, даже до явления Господа нашего Иисуса Христа. е~и Еже во своя времена явит блаженный, и един сильный, царь царствующих, и Господь господствующих: з~и Един имеяй безсмертие, и во свете живый неприступнем, егоже никтоже видел есть от человек, ниже видети может, емуже честь и держава вечная. аминь.

*Конец субботе.*

*(зачало сп~ф)*
[и~и ] з~и Богатымъ***
{*В четверток к~з-я недели:*
Чадо тимофее, богатымъ***
} в нынешнем веце запрещай не высокомудрствовати, ниже уповати на богатство погибающее, но на Бога жива, дающаго нам вся обильно в наслаждение: и~и Благое делати, богатитися в делех добрых, благоподатливым быти, общительным. ф~и Сокровищующе себе основание добро в будущее, да приимут вечную жизнь. к~ О тимофее! предание сохрани, уклоняяся скверных суесловий, и прекословий лжеименнаго разума. к~а О немже нецыи хвалящеся, о вере погрешиша. благодать с тобою. аминь.

*Конец четвертку.*

*Конец перваго послания, еже к тимофею: написано бысть от лаодикии, яже есть митрополиа фригии пакатианийския: имать в себе глав, з~: зачал церковных, д~и: стихов рг~и: знаменаний черных,*
и~и: *последующих же им червленых два.*

