<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. рп~е)

*Знаменания к тимофею епистолии вторыя.*

[а~] Похвала о вере тимофееве, и подвизание к терпению, яко подобает благодарити.

*[а~]*
В немже и сам рече: претерпя стражду.

[в~] О приличне подаянии божественных догмат.

[г~] О непопеченне житии, в житии сем, и неболезненней пищи.

[д~] О яже во Христа вере, и терпении о надежди жизни.

[е~] О правом учении, и чистом житии.

[з~] Проречение о злобе человечестей, множащися лестне обличаеме.

[з~] Подвизание своего подобия от противнаго льстивым в послушание господне.

[и~] О развращенных, имже противна творит тимофеа.

[ф~] О своем от тела разрешении. (л. рп~е об.)

*Сказание к тимофею втораго послания святаго апостола павла.*

Сие посылает паки от рима. Вина же послания сия: шедшым с павлом оставльшым его, и хотя апостол приити к нему тимофеа, пишет послание сие. И первее убо сказует себе поминати его благоговеинства, и веры прародителей его. Таже сказует, якоже сущии от асии, от нихже есть фигелл и ермоген, отвратишася его, зряще его вериги: онисифора же хвалит пришедша в рим, и пребывша с ним. Завещавает же ему отрицатися буих стязаний, за еже от них раждатися сваром. ибо вменей же и филит тако превратившеся преступиша истину, глаголюще: воскресние уже бывше, и неких развращают. Паче же повелевает ему внимати себе и учению, и ведети, яко в последняя времена будут человецы самолюбцы, и сластолюбцы паче, нежели боголюбцы, и предвидящу сия утверждати иных, да никтоже о них прельстится. И во обычаех и известии учения многими подвиг его, и сказав времени разрешению его настояти, и хотяща мучитися и свидетельствовати, повелевает ему приити к нему скоро, и принести @фелонъ@{@ризу@} и книги: и завещавает ему блюстися александра ковача, яко многа зла показавша ему. И сице скончавает послание. (л. рп~з)

*КЪ ТИМОФЕЮ ВТОРОЕ ПОСЛАНИЕ*

*СТ~АГО АПОСТОЛА ПАВЛА.*

*Глава первая.*

*(зачало с~ч)*
стих а~ Павел апостолъ***
{*В пяток к~з-я недели:*
Павел апостолъ***
} Иисус Христов, волею божиею, по обетованию жизни, яже о Христе Иисусе: в~ Тимофею возлюбленному чаду благодать, милость, мир, от Бога отца и Христа Иисуса Господа нашего.

*Преступи пятку.*

*(зачало)*
[а~] г~ Благодарю Бога,****
{*Святому апостолу тимофею:*
Чадо тимофее, благодарю Бога,****
} емуже служу от прародителей чистою совестию, яко непрестанную имам о тебе память в молитвах моих, день и нощь: д~ Желая видети тя, поминая слезы твоя, да радости исполнюся: е~ Воспоминание приемля о сущей в тебе нелицемерней вере, яже вселися прежде в бабу твою лоиду, и в матерь твою евникию: (л. рп~з об.) известен же есмь, яко и в тебе. з~ Еяже ради вины воспоминаю тебе, возгревати дар божий, живущий в тебе возложением руку моею. з~ Не бо даде нам Бог дух страха, но силы и любве и целомудрия.

*Чти пятку:*

*(зачало сч~а) (пяток)*
и~ Не постыдися убо***
{*Ноемвриа к~и, и исповедником:*
Чадо тимофее, не постыдися***
} @страстию@{@свидетельствомъ@} Господа нашего Иисуса Христа, ни мною юзником его: но спостражди благовествованию Христову, по силе Бога, ф~ Спасшаго нас, и призвавшаго званием святым, не по делом нашым, но по своему *благоволению*{*предложению*}, и благодати данней нам о Христе Иисусе,

*Конец апостолу.*

прежде лет вечных: и~ Явльшися же ныне просвещением спасителя нашего Иисуса Христа, разрушившаго убо смерть, и возсиявшаго жизнь и нетление благовествованием: а~и В неже поставлен бых аз проповедник и апостол, и учитель языков. *[а~]*
в~и Еяже ради вины и сия стражду, но не стыждуся: вем бо, емуже веровах, и известихся, яко силен есть предание мое сохранити в день он. г~и образ имей здравых словес, ихже от мене слышал еси в вере и любви, яже о Христе Иисусе. д~и Доброе завещание соблюди, духом святым живущим в нас. [в~] е~и Веси ли сие, яко отвратишася от мене вси иже от асии, от нихже есть (л. рп~з) фигелл и ермоген; з~и Да даст же милость Господь онисифорову дому, яко многажды мя упокои и вериг моих не постыдеся: з~и Но пришед в рим, тощнее взыска мя и обрете. и~и Да даст ему Господь обрести милость от Господа в день он: и елико во ефесе послужи ми, добрее ты веси.

*Конец пятку, и исповедником.*

*Глава вторая.*

*(зачало сч~в)*
стих а~ Ты убо чадо мое, возмогай***
{*Мучеником:*
Чадо тимофее, возмогай***
} о благодати, яже о Христе Иисусе: в~ И яже слышал еси от мене многими свидетели, сия предаждь верным человеком, иже довольни будут и иных научити. г~ Ты убо злопостражди яко добр воин Иисус Христов. д~ Никтоже бо воин бывая обязуется куплями житейскими, да воеводе угоден будет. е~ Аще же и @постраждетъ@{@подвизается@} кто, не венчается, аще не законно *мучен будетъ*{*будет подвизатися*}. з~ Труждающемуся делателю прежде подобает от плода вкусити. [г~] з~ Разумей яже глаголю: да даст убо тебе Господь разум о всем. и~ Поминай Господа Иисуса Христа воставшаго от мертвых, от семене Давидова, по благовествованию моему: ф~ В немже злостражду даже до уз, яко злодей: но слово божие не вяжется. и~ Сего ради вся терплю избранных ради, да и тии спасение улучат еже о Христе Иисусе, со славою вечною.

*Конец мучеником.*
(л. рп~з об.)

*(зачало сч~г)*
[д~] а~и Верно слово: аще бо с нимъ***
{*В субботу л~г-я недели:*
Чадо тимофее, верно слово: аще бо со Христомъ***
} умрохом, то с ним и оживем. в~и Аще терпим, с ним и воцаримся: аще отвержемся, и той отвержется нас: г~и Аще не веруем, он верен пребывает: отрещи бо ся себе не может. д~и Сия воспоминай засвидетельствуя пред\ Господем, не словопретися, ни на куюже потребу, на разорение слышащих. е~и Потщися себе искусна поставити пред\ богом, делателя непостыдна, право правяща слово истины. з~и Скверных же тщегласий отметайся, наипаче бо преспеют в нечестие: з~и И слово их яко гаггрена жир обрящет, от нихже есть вменей и филит, и~и Иже о истине погрешиста, глаголюще: яко воскресение уже бысть, и возмущают некоторых веру. ф~и Твердое убо основание божие стоит, имущее печать сию: позна Господь сущыя его, и да отступит от неправды всяк именуяй имя господне.

*Конец субботе.*

*(зачало сч~д)*
к~ В велицем же дому,****
{*В понедельник к~и-я недели:*
Чадо тимофее, в велицем дому****
} не точию сосуди злати и сребряни суть, но и древяни, и глиняни: и ови убо в честь, ови же не в честь. к~а Аще же кто очистит себе от сих, будет сосуд в честь освящен, и благопотребен владыце, на (л. рп~и) всякое дело благое уготован. [е~] к~в Похотей юных бегай: держися же правды, веры, любве, мира, со всеми призывающими Господа от чистаго сердца. к~г Буих же и ненаказанных стязаний отрицайся, ведый, яко раждают свары. к~д Рабу же господню не подобает сваритися, но тиху быти ко всем, учительну, незлобиву, к~е С кротостию наказующу противныя: еда како даст им Бог покаяние в разум истины: к~з И возникнут от диавольския сети, живи уловлени от него в свою его волю.

*Конец понедельнику.*

*Глава третия.*

*(зачало сч~е)*
[з~] стих а~ Сие же веждь,***
{*В субботу л~д:*
Чадо тимофее, сие веждь,***
} яко в последняя дни настанут времена люта: в~ Будут бо человецы самолюбцы, сребролюбцы, величавы, горды, хульницы, родителем противящиися, неблагодарни, неправедни, нелюбовни, г~ Непримирительни, продерзиви, возносливи, прелагатае, клеветницы, невоздержницы, некротцыи, неблаголюбцы, д~ Предателе, нагли, напыщени, сластолюбцы паче, нежели боголюбцы: е~ Имущии образ благочестия, силы же его отвергшиися, и сих отвращайся. з~ От сих бо суть поныряющии в домы, и пленяюще женишца отягощены грехами, водимы похотьми различными, з~ Всегда учащяся, и николиже в разум (л. рп~и об.) истины приити могущя. и~ Якоже ианний и иамврий противистася моисею, такожде и сии противляются истине, человецы растленни умом, и неискусни о вере: ф~ Но не преуспеют более: безумие бо их явлено будет всем, якоже и онех бысть.

*Конец субботе.*

*(зачало сч~з)*
и~ Ты же***
{*Неделя л~г, о мытари и фарисеи:*
Чадо тимофее,***
} последовал еси моему учению, житию, привету, вере, долготерпению, любви, терпению, а~и Изгнанием, страданием, якова ми быша во антиохии, и во иконии, и в листрех: якова изгнания приях, и от всех мя избавил есть Господь. в~и И вси же хотящии благочестно жити о Христе Иисусе, гоними будут. г~и Лукавии же человецы, и чародеи преуспеют на горшее, прельщающе и прельщаеми. д~и Ты же пребывай, в нихже научен еси, и яже вверена суть тебе, ведый, от кого научился еси. е~и И яко из\ млада священная писания умееши, могущая тя умудрити во спасение, верою, яже о Христе Иисусе.

*Конец недели.*

*(зачало сч~з)*
з~и Всяко****
{*Во вторник к~и недели:*
Чадо тимофее, всяко****
} писание богодухновенно и полезно есть ко учению, ко обличению, ко исправлению, к наказанию еже в правде: з~и Да совершен будет божий человек, на всякое дело благое уготован. (л. рп~ф)

*Глава четвертая.*

[и~] стих а~ Засвидетельствую же аз пред\ богом, и Господем нашим Иисус Христом, хотящим судити живым и мертвым, в явлении его, и царствии его. в~ Проповедуй слово, настой благовременне, и безвременне, обличи, запрети, умоли, со всяким долготерпением и учением. г~ Будет бо время, егда здраваго учения не послушают: но по своих похотех изберут себе учители, чешеми слухом. д~ И от истины слух отвратят, и к баснем уклонятся.

*Конец вторнику.*

*(зачало сч~и)*
[ф~] е~ Ты же трезвися***
{*Неделя пред\ просвещением:*
Чадо тимофее, трезвися***
} о всем, злопостражди, дело сотвори благовестника: служение твое известно сотвори. з~ Аз бо уже жрен бываю, и время моего отшествия наста. з~ Подвигом добрым подвизахся, течение скончах, веру соблюдох: и~ Прочее убо соблюдается ми венец правды, егоже воздаст ми Господь в день он, праведный судия: не токмо же мне, но и всем возлюбльшым явление его.

*Конец недели.*

*(зачало сч~ф)*
ф~ Потщися****
{*В среду к~и недели:*
Чадо тимофее, потщися****
} скоро приити ко мне: и~ Димас бо мене остави, возлюбив нынешний век, и иде в солунь: крискент в галатию, тит в далматию. а~и Лука един есть со мною. марка поем (л. рп~ф об.) приведи с собою: есть бо ми благопотребен в службу. в~и Тихика же послах во ефес. г~и Фелон, егоже оставих в троаде у карпа, грядый принеси, и книги, паче же кожаныя. д~и Александр ковачь многа ми зла сотвори, да воздаст ему Господь по делом его: е~и От негоже и ты себе блюди, зело бо противится словесем нашым. з~и В первый мой ответ никтоже бысть со мною, но вси мя оставиша: да не вменится им. з~и Господь же мне предста, и укрепи мя, да мною проповедание известно будет, и услышат вси языцы: и избавлен бых от уст львов. и~и И избавит мя Господь от всякаго дела лукава, и спасет во царствие свое небесное: емуже слава во веки веков, аминь. ф~и Целуй прискиллу и акилу, и онисифоров дом. к~ Ераст оста в коринфе, трофима же оставих в милите боляща. к~а Потщися прежде зимы приити. целуют тя еввул, и пуд, и лин, и клавдиа, и братия вся. к~в Господь Иисус Христос со духом твоим: благодать с вами. аминь.

*Конец среде.*

*Конец втораго послания, еже к тимофею ефесския церкве епископу прежде священну. Написано бысть от рима, егда второе ста павел пред\ нероном кесарем римским: имать в себе главы, д~: зачал церковных, и~: стихов, п~г: знаменаний черных,*
ф~: *последующее же червленое, а~.*

