<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. р~ч)

*Знаменания к титу епистолии*

[а~] О учителех ключимых на службу, и на обличение противных.

[в~] На велящих плотская очищения творити, и о духовной добродетели.

[г~] О учении, имже подобает учити везде комуждо.

[д~] О рабех, да и тии Христове благодати достойно работают.

[е~] О послушании власти во Христово подобие.

[з~] О учении, яко подобает уклонятися от еретических учений. (л. р~ч об.)

*Сказание к титу послания святаго апостола павла.*

Сие посылает от никополя, тамо бо озиме. Вина же посланию сия: в крите остави тита, да устроит по градом клирики, многим же сущым тамо начинающым, изветом закона, прельщати люди. Сие уведев павел, пишет к титу, и первее убо благодаря Бога за его благоговеинство, сказует яже о Христе вере не новей быти, но от века уготованне, и обетованне ей бывши от Бога. Таже о поставлении клириков, и сего учит, како, и каковым им быти подобает: и запрещати повелевает ему противящымся здравей вере, и наипаче сущым от обрезания. Ведети же критян, яко праздни суть, и требуют прещения. И вся научив, брашна чиста быти чистым: и каковым быти подобает пресвитером самым, должным сущым уцеломудряти юныя: сказует, како подобает рабом служити своим владыкам. И вкратце рещи, воспомянув, яко спасова благодать не от дел нас оправда, но своим человеколюбием. И завещав законных сваров отвращатися, аки неполезных сущих, сказует ему по еже послати к нему артему, да и сам приидет к нему, и повелевает ему, да учит и своих добрым делом прилежати. И тако скончавает послание. (л. рч~а)

*КЪ ТИТу ПОСЛАНИЕ*

*СТ~АГО АПОСТОЛА ПАВЛА.*

*Глава первая.*

*(зачало т~)*
стих а~ Павелъ***
{*Августа к~е:*
Павелъ***
} раб божий, апостол же Иисус Христов, по вере избранных божиих, и разуму истины, яже по благочестию: в~ О уповании жизни вечныя, юже обетова неложный Бог, прежде лет вечных: г~ Яви же во времена своя слово свое проповеданием, еже мне поручено бысть, по повелению спасителя нашего Бога: д~ Титу присному чаду по общей вере, благодать, милость, мир от Бога отца, и Господа Иисуса Христа, Cпаса нашего.

*Преступи апостолу, в зачало т~в.*

*(зачало)*
[а~] е~ Сего ради****
{*В четверток к~и недели:*
Чадо тите, сего ради****
} оставих тя в крите, да недокончанная исправиши, и устроиши по всем градом пресвитеры, якоже тебе аз повелех. з~ Аще кто есть непорочен, единыя жены муж, чада имый верна, не во укорении блуда, или непокорива. з~ Подобает бо епископу без\ порока быти (л. рч~а об.) якоже божию строителю: не себе угождающу, не дерзу, не напрасливу, не гневливу, не пиянице, не бийце, не скверностяжательну: и~ Но страннолюбиву, благолюбцу, целомудренну, праведну, преподобну, воздержательну: ф~ Держащемуся вернаго словесе по учению, да силен будет и утешати во здравем учении, и противящыяся обличати. [в~] и~ Суть бо мнози непокориви, суесловцы, и умом прельщени, и наипаче сущии от обрезания: а~и Ихже подобает уста заграждати: иже вся домы развращают, учаще яже не подобает, сквернаго ради прибытка. в~и Рече же некто от них свой им пророк: критяне присно лживи, злии зверие, утробы праздныя. г~и Свидетельство сие истинно есть. еяже ради вины обличай их нещадно, да здрави будут в вере: д~и Не внимающе иудейским баснем, ни заповедем человек, отвращающихся от истины.

*(зачало т~а)*
е~и Вся убо чиста***
{*В пяток к~и недели:*
Чадо тите, вся чиста***
} чистым: оскверненым же и неверным ничтоже чисто: но осквернися их и ум и совесть. з~и Бога исповедуют ведети, а делы отмещутся его, мерзцы суще, и непокориви, и на всяко дело благое неискусни.

*Глава вторая.*

стих а~ Ты же глаголи, яже подобает здравому учению.

*Конец четвертку.*
(л. рч~в)

в~ Старцем трезвеным быти, честным, целомудренным, здравствующым верою, любовию, терпением. г~ Старицам такоже во украшении святолепным, не клеветивым, не вину многу порабощенным, доброучительным: д~ Яко да уцеломудрят юныя, мужелюбицам быти, чадолюбицам, е~ Целомудренным, чистым, домы добре правящым, благим, покаряющымся своим мужем, да не слово божие хулится. з~ Юношы такожде моли целомудрствовати. з~ О всем же сам себе подавая образ добрых дел, во учении @независтное@{@целость@}, честность, нетление, и~ Слово здравое, незазорное, да противный посрамится, ничтоже имея глаголати о нас укорно. [д~] Рабы, своим господем повиноватися, во всем благоугодным быти, не прекословным, и~ Не крадущым: но веру всяку являющым благу, да учение спасителя нашего Бога украшают во всем.

*Конец пятку.*

*(зачало т~в)*
а~и Явися бо***
{*На крещение господне:*
Чадо тите, явися***
} благодать божия спасительная всем человеком, в~и Наказующи нас, да отвергшеся нечестия и мирских похотей, целомудренно и праведно, и благочестно поживем в нынешнем веце. г~и Ждуще блаженнаго упования, и явления славы великаго Бога и Cпаса нашего Иисуса Христа. д~и Иже дал есть себе за ны, да избавит ны от всякаго беззакония, и очистит себе люди избранны, ревнители добрым делом. (л. рч~в об.)

*Преступи крещению. Чти титу:*

е~и Сия глаголи, и моли, и обличай со всяким повелением, да никтоже тя @преобидитъ@{@презираетъ@}.

*Глава третия.*

[е~] стих а~ Воспоминай тем, начальствующым и владеющым, повиноватися и покорятися, и ко всякому делу благу готовым быти: в~ Ни единаго хулити, не сварливым быти, но тихим, всяку являющым кротость ко всем человеком. г~ Бехом бо иногда и мы несмысленни, и непокориви, и прельщени, работающе похотем, и сластем различным, в злобе и зависти живуще, мерзцы суще, и ненавидяще другъдруга.

*Преступи титу. Чти крещению:*

д~ Егда же благодать и человеколюбие явися Cпаса нашего Бога: е~ Не от дел праведных, ихже сотворихом мы, но по своей его милости, спасе нас банею пакибытия, и обновлением духа святаго, з~ Егоже излия на нас обильно Иисус Христом, спасителем нашим: з~ Да оправдившеся благодатию его, наследницы будем по упованию жизни вечныя.

*Конец крещению.*

*(зачало)*
и~ Чадо тите,***
{*В память е~-го собора:*
Чадо тите,***
} верно слово, и о сих хощу тя *извещати*{*утвердити*}, да пекутся добрым делом прилежати веровавшии Богу: сия суть полезна (л. рч~г) человеком и добра. ф~ Буих же стязаний и родословий и рвений, и сваров законных отступай: суть бо неполезны и суетны. [з~] и~ Еретика человека, по первом и втором наказании отрицайся: а~и Ведый, яко развратися таковый, и согрешает и есть самоосужден.

*Чти титу:*

в~и Егда послю артему к тебе, или тихика, потщися приити ко мне в никополь: ту бо судих озимети. г~и Зину законника и аполлоса, скоро предпосли, и да ничтоже има скудно будет.

*Преступи титу.*

д~и Да учатся же и наши добрым делом прилежати в нужная требования, да не будут безплодни.

*Чти титу:*

е~и Целуют тя со мною сущии вси, целуй любящыя ны в вере: благодать со всеми вами. аминь.

*Конец титу, и собору.*

*Конец послания, еже к титу, критския церкве прежде епископу священну бывшу: написано бысть от никополя македонскаго: имать в себе главы г~: зачал церковных д~: стихов, м~з: знаменаний черныхъ*
з~: *без\ червленых.*

