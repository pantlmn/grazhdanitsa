<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. рч~г об.)

*Знаменания к филимону епистолии.*

[а~] Похваление к филимону, и благодарение о нем.

[в~] устроение онисима убогаго раба, и моление о нем спасену бывшу верою.

*Сказание к филимону послания святаго апостола павла*

Сие посылает от рима. Вина же послания сия: онисим раб филимонов бежа, и приступль ко апостолу, научен бысть от него, и бысть ему потребен в служение. О сем убо пишет к филимону, приказывая ему онисима, да прилежит о нем искренно: и не мнети его ктому аки раба, но якоже брата. Завещавает же ему и обитель приготовити ему, да аще тамо пойдет, обрящет где пребудет. И тако скончавает послание.

Ведомо же да будет, яко сей онисим свидетельству сподобися, сиречь мучению, в римстем граде: тертиллу убо область держащу, голеней сокрушение, и мечное претерпе мучение. (л. рч~д)

*КЪ ФИЛИМОНу ПОСЛАНИЕ*

*СТ~АГО АПОСТОЛА ПАВЛА.*

*Глава первая.*

*(зачало)*
стих а~ Павел{*Месяца ноемвриа к~в. На память святаго апостола филимона.*
} юзник Иисус Христов и тимофей брат филимону возлюбленному и споспешнику нашему, в~ И апфии сестре возлюбленней, и архиппу совоинственнику нашему, и домашней твоей церкви: г~ Благодать вам и мир от Бога отца нашего, и Господа Иисуса Христа. [а~] д~ Благодарю Бога моего, всегда память о тебе творя в молитвах моих, е~ Слышав любовь твою и веру, юже имаши ко Господу Иисусу, и ко всем святым: з~ Яко да общение твоея веры действенно будет, в разуме всякаго блага еже в вас, о Христе Иисусе. з~ Радость (л. рч~д об.) бо имам многу, и утешение о любви твоей, яко утробы святых почиша тобою, брате. и~ Сего ради многое дерзновение имея во Христе повелевати тебе, еже потребно есть: ф~ Любве же ради паче молю, таков сый, якоже павел старец, ныне же и юзник Иисуса Христа: [в~] и~ Молю тя о моем чаде, егоже родих во узах моих онисима: а~и Иногда тебе непотребнаго, ныне же тебе и мне благопотребна: в~и Егоже возпослах ти, ты же его, сиречь мою утробу, приими. г~и Егоже аз хотех у себе держати, да в тебе место послужит ми во узах благовествования. д~и Без\ твоея же воли ничтоже восхотех сотворити: да не аки по нужди благое твое будет, но по воли. е~и Негли бо ради сего разлучися на час, да вечна того приимеши: з~и Не ктому аки раба, но выше раба, брата возлюбленна, паче же мне, кольми же паче тебе, и по плоти, и о Господе. з~и Аще убо имаши мене общника, приими сего якоже мене. и~и Аще же в чесом обиде тебе, или должен есть, мне сие вмени. ф~и Аз павел написах рукою моею, аз воздам: да не реку тебе, яко и сам себе ми еси должен. к~ Ей, брате, аз @да получу, еже прошу у тебе@{@да пользуюся тобою@} о Господе: упокой мою утробу о Господе. к~а Надеявся послушанию твоему написах тебе, ведый, яко и паче еже глаголю, сотвориши. к~в Купно же и уготови ми обитель: уповаю бо, яко молитвами вашими дарован буду вам. к~г Целует тя епафрас спленник мой, о Христе (л. рч~е) Иисусе: к~д Марко, аристарх, димас, лука, споспешницы мои. к~е Благодать Господа нашего Иисуса Христа со духом вашим. аминь.

*Конец послания, еже к филимону и апфии, господином онисимовым, и архиппу диакону колоссайския церкве: написано бысть от рима, чрез\ онисима раба: имать в себе главу, а~: стихов, к~е: знаменаний черных,*
в~: *без\ червленых.*

