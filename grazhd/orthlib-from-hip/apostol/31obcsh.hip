<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(л. сн~з)

*Прокимени, апостоли, аллилуиаре, и причастни общи святым, имже егда творим службу.*

*Служба пресвятей Богородице. Прокимен, глас г~. Песнь Богородицы:*
Величит душа моя Господа, и возрадовася дух мой о Бозе спасе моем. *Стих:*
Яко призре на смирение рабы своея, се бо от ныне ублажат мя вси роди. *Другий прокимен, глас з~:*
Помяну имя твое во всяком роде и роде. *Стих:*
Отрыгну сердце мое слово благо. *Апостол к филипписием, зачало с~м. Другий ко евреем, зачало т~к. Аллилуиа, глас и~:*
Слыши дщи и виждь, и приклони ухо твое. *Стих:*
Лицу твоему помолятся богатии людстии. *Причастный:*
Чашу спасения прииму, и имя господне призову.

Служба святым небесным безплотным силам. *Прокимен, глас д~:*
Творяй ангелы своя духи, и слуги своя пламень огненный. *Стих:*
Благослови душе моя Господа, Господи Боже мой возвеличился еси зело. *Апостол ко евреем, зачало т~е. Аллилуиа, глас е~:*
Хвалите Господа вси ангели его, хвалите его вся силы его. *Стих:*
Яко той рече, и быша: той повеле, и создашася. *Причастный:*
Творяй ангелы своя духи, и слуги своя пламень огненный.

*Служба святым апостолом обща. Прокимен, глас и~:*
Во всю землю изыде вещание их, и в концы вселенныя глаголы их. *Стих:*
Небса поведают славу божию, творение же руку его возвещает твердь. *Апостол к коринфяном, зачало рл~а. Аллилуиа, глас а~:*
Исповедят небеса чудеса твоя Господи, ибо (л. сн~з об.) истину твою в церкви святых. *Стих:*
Бог прославляемь в совете святых. *Причастный:*
Во всю землю изыде вещание их, и в концы вселенныя глаголы их.

*Служба святым пророком обща. Прокимен, глас д~:*
Ты иерей во век по чину мелхиседекову. *Стих:*
Рече Господь Господеви моему: седи одесную мене, дондеже положу враги твоя подножие ног твоих. *Апостол к коринфяном, зачало рн~з. Другий ко евреем, зачало тд~и. Третий от соборнаго послания иаковля, зачало н~з. Аллилуиа, глас е~:*
Моисей и аарон во иереех его, и самуил в призывающих имя его. *Стих:*
Свет возсия праведнику, и правым сердцем веселие. *Причастный:*
В память вечную будет праведник:

*Служба святителю единому. Прокимен, глас а~:*
уста моя возглаголют премудрость, и поучение сердца моего разум. *Стих:*
услышите сия вси языцы, внушите вси живущии по вселенней. *Апостол ко евреем, зачало ти~и. Аллилуиа, глас в~:*
уста праведнаго поучатся премудрости, и язык его возглаголет суд. *Стих:*
Закон Бога его в сердце его, и не запнутся стопы его. *Причастный:*
В память вечную будет праведник:

*Служба святителей обща. Прокимен, глас з~:*
Честна пред\ Господем смерть преподобных его. *Стих:*
Что воздам Господеви о всех, яже воздаде ми; *Апостол ко евреем, зачало тл~е. Аллилуиа, глас в~:*
Священницы твои облекутся в правду, и преподобнии твои возрадуются. *Причастный:*
В память вечную:

*Служба преподобных, и Христа ради юродивых обща. Прокимен, глас з~:*
Честна пред\ Господем смерть преподобных его. *Стих:*
Что воздам Господеви о всех, яже воздаде ми; *Апостол к галатом, зачало сг~и. Аллилуиа, глас з~:*
Блажен муж, бояйся Господа, в заповедех его восхощет зело. *Стих:*
Сильно на земли будет семя его. (л. сн~и) *Причастный:*
В память вечную:

*Служба мученка. Прокимен, глас з~:*
Возвеселится праведник о Господе, и уповает на него. *Стих:*
услыши Боже глас мой, внегда молити ми ся к тебе. *Апостол к тимофею, зачало сч~в. Аллилуиа, глас д~:*
Праведник яко финикс процветет: *Причастный:*
В память вечную:

*Служба мучеников обща. Прокимен, глас д~:*
Святым, иже суть на земли его, удиви Господь вся хотения своя в них. *Стих:*
Предзрех Господа предо мною выну, яко одесную мене есть, да не подвижуся. *Апостол к римляном, зачало ч~ф: или ко евреем, зачало т~л. Аллилуиа, глас д~:*
Воззваша праведнии, и Господь услыша их, и от всех скорбей их избави их. *Стих:*
Многи скорби праведным, и от всех их избавит я Господь. *Причастный:*
Радуйтеся праведнии о Господе:

*Служба священномученика. Прокимен, глас з~:*
Восхвалятся преподобнии во славе, и возрадуются на ложах своих. *Стих:*
Воспойте Господеви песнь нову, хваление его в церкви преподобных. *Апостол ко евреем, зачало тл~д. Аллилуиа, глас в~:*
Священницы твои облекутся в правду, и преподобнии твои возрадуются. *Причастный:*
В память вечную:

*Служба священномученков обща. Прокимен, глас з~:*
Честна пред\ Господем смерть преподобных его. *Стих:*
Что воздам Господеви о всех, яже воздаде ми; *Апостол ко евреем, зачало тл~и от полу: или к филипписием, зачало см~з. Аллилуиа, глас в~:*
Священницы твои облекутся в правду, и преподобнии твои возрадуются. *Причастный:*
Радуйтеся:

*Служба преподобномучеников обща. Прокимен, глас з~:*
Восхвалятся преподобнии во славе, и возрадуются на ложах своих. *Стих:*
Воспойте Господеви: песнь нову, хваление его в церкви преподобных. *Апостол преподобномученка единаго, к тимофею, зачало сч~а. Преподобномученкомъ*
(л. сн~и об.) *апостол к римляном, зачало ч~ф. Аллилуиа, глас з~:*
Блажен муж бояйся Господа, в заповедех его восхощет зело. *Стих:*
Сильно на земли будет семя его. *Причастный:*
Радуйтеся:

*Служба святых мученц обща. Прокимен, глас д~:*
Дивен Бог во святых своих, Бог Исраилев. *Стих:*
В церквах благословите Бога, Господа от источник Исраилевых. *Апостол к коринфяном, зачало рп~а. Другий к галатом, зачало с~и. Аллилуиа, глас а~:*
Терпя потерпех Господа, и внят ми и услыша молитву мою. *Причастный:*
Радуйтеся:

*Служба преподобных жен обща. Прокимен, и аллилуиа, писан мученицам. Апостол к галатом, зачало с~и. Причастный:*
В память вечную:

*Служба исповедников. Прокимен, аллилуиа и причастный, писан преподобномучеником. Апостол ко ефесеем, зачало сл~г.*

*Служба безмездников. Прокимен, писан мученком. Апостол, зачало рн~г. Аллилуиа, глас в~:*
Се что добро, или что красно но еже жити братии вкупе; *Причастный:*
Радуйтеся:

*Служба за мертвыя. Прокимен, глас з~:*
Душы их во благих водворятся. *Стих:*
К тебе Господи воздвигох душу мою, Боже мой, на тя уповах, да не постыжуся во век. *Аллилуиа, глас и~:*
Блажени яже избрал и приял еси Господи, и память их в род и род.

В понедельник апостол к римляном, зачало рг~и.

Во вторник апостол к коринфяном, зачало ркс~в.

В среду апостол к коринфяном, зачало ро~и.

В четверток апостол к коринфяном, зачало р~кс.

В пяток апостол к коринфяном, зачало ркс~г.

В субботу апостол к солуняном, зачало с~о.

*Причастный:*
Блажени яже избрал:
