а~ ездры

%{Глава}1

<p>1 В лето первое кира царя персскаго, да исполнится слово господне от уст иеремииных, воздвиже Господь дух кира царя персскаго, и повеле проповедати во всем царствии своем, и писаньми, глаголя:

<p>2 сия глаголет кир царь персский: вся царства земная даде мне Господь Бог небесный, и той повеле ми, да созижду ему дом во иерусалиме, иже во иудеи:

<p>3 кто в вас от всех людий его; и будет Бог его с ним, и да взыдет во иерусалим, иже во иудеи, и да созиждет дом Богу Исраилеву, той есть Бог, иже во иерусалиме:

<p>4 и всяк оставшийся от всех мест, идеже той обитает, и да помогут ему мужие от места его сребром и златом, и сосуды и скоты, с добровольными обещании (принесут) в церковь божию, яже во иерусалиме.

<p>5 И восташа князи отечеств иудиных и вениаминих и священницы и левити, и вси, имже воздвиже Бог дух их, да взыдут созиданию церкве господни, яже во иерусалиме:

<p>6 и вси, иже бяху окрест, помогоша рукам их сосуды сребрбяными, златом, потребными, и скотами, и драгими вещми, кроме добровольных.

<p>7 И царь кир изнесе сосуды церкве господни, ихже взя навуходоносор из\ иерусалима и положи тыя в церкви бога своего:

<p>8 изнесе же тыя кир царь персский рукою мифридата гасваринова, и сочте тыя сасавассару князю иудейску.

<p>9 И сие число их: умывалниц златых тридесять, умывалниц же сребряных тысяща, ножей двадесять девять,

<p>10 и чаш златых тридесять, и сребряных двойных четыреста десять, и сосудов иных тысяща:

<p>11 всех сосудов златых и сребряных пять тысящ и четыреста, вся взя с собою сасавассар от преселения вавилонскаго во иерусалим.

%{Глава}2

<p>1 Сии же суть сынове страны, иже взыдоша от плена преселения, ихже пресели навуходоносор царь вавилонский в вавилон: и возвратишася во иерусалим и иудею кийждо муж во град свой.

<p>2 Иже приидоша с зоровавелем: иисус, неемиа, сараиа, реелиа, мардохей, валасан, масфар, вагуй, реум, ваана. Сие число мужем людий Исраилевых:

<p>3 сынове фаресовы две тысящы сто седмьдесят и два,

<p>4 сынове сафатиевы триста седмьдесят два,

<p>5 сынове аресовы седмь сот седмьдесят пять,

<p>6 сынове фааф-моавли от сынов иисуевух и иоавлих две тысящы осмь сот дванадесять,

<p>7 сынове еламли тысяща двести пятьдесят четыри,

<p>8 сынове зафуевы девять сот четыредесять пять,

<p>9 сынове закхани седмь сот шестьдесят,

<p>10 сынове вануевы шесть сот четыредесять два,

<p>11 сынове ваваевы шесть сот двадесять три,

<p>12 сынове авгадовы тысяща двести двадесять два,

<p>13 сынове адоникамовы шесть сот шестьдесят шесть,

<p>14 сынове вагуевы две тысящы пятьдесят шесть,

<p>15 сынове адины четыриста пятьдесят четыри,

<p>16 сынове атировы, иже бяху от езекии, девятьдесят осмь,

<p>17 сынове вассуевы триста двадесять три,

<p>18 сынове иоравовы сто дванадесять,

<p>19 сынове асумли двести двадесять три,

<p>20 сынове гаверовы девятьдесят пять,

<p>21 сынове вефлаемли сто двадесять три,

<p>22 сынове нетофаевы пятьдесят шесть,

<p>23 сынове анафофовы сто двадесять осмь,

<p>24 сынове азмофовы четыредесять три,

<p>25 сынове кариафиаримли, хафира и вироф, седмь сот четыредесять три,

<p>26 сынове от рамы и гаваи шесть сот двадесять един,

<p>27 мужей махмаских сто двадесять два,

<p>28 мужей вефилских и гайских четыреста двадесять три,

<p>29 сынове от навы пятьдесят два,

<p>30 сынове магевисовы сто пятьдесят шесть,

<p>31 сынове иламаровы тысяща двести пятьдесят четыри,

<p>32 сынове ирамли триста двадесять,

<p>33 сынове лиддоновы, лодадидовы и оновы седмь сот двадесять пять,

<p>34 сынове иерихони триста четыредесять пять,

<p>35 сынове сеннааевы три тысящы шесть сот тридесять.

<p>36 Священницы же: сынове иедуевы в дому иисуеве девять сот седмьдесят три,

<p>37 сынове еммировы тысяща пятьдесят два,

<p>38 сынове фассуровы тысяща двести четыредесять седмь,

<p>39 сынове иремли тысяща седмьнадесять.

<p>40 Левити же сынове иисуевы и кадмиили от сынов одуиевых седмьдесят четыри.

<p>41 Певцы же сынове асафовы сто двадесять осмь.

<p>42 Сынове дверников: сынове селлумли, сынове атироы, сынове телмоновы, сынове акувовы, сынове атитовы, сынове соваиевы, всех сто тридесять девять.

<p>43 Нафинее: сынове суавли, сынове суфатовы, сынове тавваофли,

<p>44 сынове кирасовы, сынове сирсавли, сынове фадонины,

<p>45 сынове лавановы, сынове агавовы, сынове акувовы,

<p>46 сынове агавовы, сынове селамиины, сынове анановы,

<p>47 сынове геддилины, сынове гааровы, сынове раиаевы,

<p>48 сынове расоновы, сынове некодовы, сынове газемли,

<p>49 сынове азоковы, сынове фасиевы, сынове расиины,

<p>50 сынове асенаевы, сынове мунниновы, сынове нефусимли,

<p>51 сынове ваквуковы, сынове акуфаевы, сынове ануровы,

<p>52 сынове васалофовы, сынове мидановы, сынове арсановы,

<p>53 сынове варкосовы, сынове сисарины, сынове фемавли,

<p>54 сынове нафиевы, сынове атифовы.

<p>55 Сынове слуг соломоновых: сынове сотаевы, сынове сефирины, сынове фадуровы,

<p>56 сынове иеалаевы, сынове дерконовы, сынове геддилины,

<p>57 сынове сафатиевы, сынове аттилевы, сынове фахерафовы, сынове асевоимли, сынове имеевы:

<p>58 вси нафанимовы и сынове слуг соломоновых триста девятьдесят два.

<p>59 И сии, иже восхождаху от фелмелеха, фелариса, херув, идан, еммир, и не могоша сказати дому отечества своего и семене своего, от Исраиля ли быша:

<p>60 сынове далаиевы, сынове товиевы, сынове некодаевы, шесть сот пятьдесят два:

<p>61 и от сынов священнических сынове оваиевы, сынове аккусовы, сынове верзеллаевы, иже поя от дщерей верзеллаа галаадитина жену и наречеся именем их:

<p>62 тии искаша писания роду своему и не обретоша, и изгнани суть от священства.

<p>63 И рече аферсафа им, да не ядят от святаго святых, дондеже востанет священник со из\ъявлением и истиною.

<p>64 Все же множество купно яко четыри тмы две тысящы триста шестьдесят,

<p>65 кроме рабов их и рабынь их, сих седмь тысящ триста тридесять седмь: и сии певцы и певницы двести.

<p>66 Коней их седмь сот тридесять шесть, мсков их двести четыредесять пять,

<p>67 велблюдов их четыреста тридесять пять, ослов их шесть тысящ седмь сот двадесять.

<p>68 И от князей отечеств, егда вхождаху тии в церковь господню, яже во иерусалиме, добровольно принесоша в дом божий, поставити его на основании его:

<p>69 по силе своей даша в росход дела, злата драхм шестьдесят тысящ и тысящу, и сребра мнас пять тысящ, и одеяний священнических сто.

<p>70 И седоша священницы и левити, и иже от людий, и певцы и дверницы и нафинимляне во градех своих, и весь Исраиль во градех своих.

%{Глава}3

<p>1 Пришедшу же месяцу седмому, и бяху сынове Исраилевы во градех своих, и собрашася людие аки человек един во иерусалим.

<p>2 И воста иисус сын иоседеков и братия его священницы, и зоровавель сын салафиилев и братия его, и создаша олтарь Богу Исраилеву, да принесут на нем всесожжения, якоже писано есть в законе моисеа человека божия.

<p>3 И уготоваша олтарь на основании его, понеже страх бе на них от людий земных, и вознесоша на том всесожжение Господеви утро и в вечер:

<p>4 и сотвориша праздник кущей, якоже писано, и всесожжения на всяк день числом по повелению, дело дне в день свой:

<p>5 и посем всесожжения непрестанная и в новомч\сия и во вся праздники Господеви освященныя, и о всяцем добровольно приносящем со усердием Господеви.

<p>6 От перваго дне месяца седмаго начаша возносити всесожжения Господеви, дом же Господень не бе еще основан.

<p>7 И вдаша пенязи каменосечцем и древоделем, пищу же и питие и елей сидоняном и тиряном, да принесут древа кедрова от ливана к морю иоппийскому, якоже соизволи кир царь персский о них.

<p>8 И в лето второе, внегда приити им к дому божию во иерусалим, месяца втораго нача зоровавель сын салафиилев и иисус сын иоседеков, и прочии от братии их священницы и левити, и вси, иже приидоша от пленения во иерусалим, и поставиша левитов от двадесяти лет и вышше над\ творящими дела во храме господни.

<p>9 И ста иисус и сынове его и братия его, кадоил и сынове его, сынове иудины, якоже муж един да единодушно настоят над\ творящими дела в дому божии, сынове инададовы, сынове их и братия их левити.

<p>10 И основаша созидающе дом Господень: и сташа священницы во украшении своем со трубами, и левити сынове асафовы, в кимвалех да хвалят Господа, по уставу давида царя Исраилева:

<p>11 и вопияху в песнех и исповедании Господеви, яко благ, яко в век милость его над\ Исраилем: и вси людие возглашаху гласом великим хваление Господу при основании дому господня.

<p>12 И мнози от священников и левит, и князи отечеств и старейшины, иже видеша дом преждний на основании своем, и сей дом пред\ очесы своими, плакаху гласом велиим: и народ возглашающь, в веселии возвышаху:

<p>13 и не можаху людие познати гласа восклицания веселящихся от гласов плача народнаго, понеже людие восклицаху гласом великим, и глас велик слышашеся издалеча.

%{Глава}4

<p>1 И услышаша врази иудины и вениамини, яко сынове преселения созидают церковь Господу Богу Исраилеву,

<p>2 и приступиша к зоровавелю и ко князем отечеств и рекоша им: созиждем с вами, понеже, якоже и вы, ищем Бога вашего и ему мы жрем жертву от дний асарадана царя ассурска приведшаго ны семо.

<p>3 И рече им зоровавель и иисус и прочии князи отечеств Исраилевых: несть нам и вам создати дом Богу нашему, понеже мы сами особно созиждем Господу Богу нашему, якоже повеле нам кир царь персский.

<p>4 И быша людие земли (тоя) ослабляюще руки людий иудейских, и препинаху им в созидании,

<p>5 и наимаху на них советников, да разорят совет их, во вся дни кира царя персскаго и даже до царства дариа царя персскаго.

<p>6 В царство же ассуира, (иже есть артаксеркс,) в начале царства его, написаша свиток на живущих во иудеи и во иерусалиме.

<p>7 И во дни арфасафана написа в мире мифридат и тавеил со прочими сослужители ко артаксерксу царю персскому: написа писмоносец писание сирским языком и претолковано.

<p>8 Реум валтаам и сампса книгочий написаста послание едино на иерусалим ко артаксерксу царю:

<p>9 тако судил реум валтаам и сампса книгочий и прочии сослужителие наши, динее, афарсафахее, тарфалее, арфасее, архиее, вавилоняне, сусанахее, савее, еламите

<p>10 и прочии от язык, ихже преведе ассенафар великий и преславный и всели их во градех самарийских и прочих об\ он пол реки.

<p>11 Сие есть сказание послания, еже послаша к нему, ко артаксерксу царю: раби твои, мужие, иже за рекою:

<p>12 ведомо да будет царю, яко иудее, иже взыдоша от тебе к нам, приидоша во иерусалим град отступный и лукавый, егоже созидают: и стены его состроены суть, и основание его возвысиша:

<p>13 ныне убо ведомо да будет царю, яко, аще град сей создан будет, и стены его совершатся, дани не будут тебе, ниже (летняго воздаяния) дадут: и сие царем зло творит,

<p>14 и посрамощения царева не леть нам видети: сего ради послахом и возвестихом царю,

<p>15 да разсмотрено будет в книзе памятописней отцев твоих, и обрящеши в книзе памятописней и познаеши, яко град он отступный есть и обидящь царей и страны, и убежища слуг бывают посреде его от дний древних, сего ради и град той опустошен есть:

<p>16 ведомо убо творим царю, яко, аще град той создан будет и стены его совершатся, то не будет ти мира.

<p>17 И посла царь ко реуму валтааму и сампсаю книгочию и ко прочым сослужителем их обитающым в самарии и прочым за рекою мир

<p>18 и рече: писмоносец, егоже посласте к нам, призван пред\ мене,

<p>19 и от мене повелено есть, и соглядахом и обретохом, яко град той от дний древних на царей возносится, отступления и убежища бывают в нем:

<p>20 и царие крепцы быша во иерусалиме и обладаху всею страною, яже за рекою, дани же многи и часть давашеся им:

<p>21 и ныне повелите мужем оным престати от дела, и град оный да не созидается ктому:

<p>22 яко да от повеления сего опасни будете нерадение творити о сем, да не когда умножится погибель на зло царем.

<p>23 Тогда писмоносец артаксеркса царя прочте свиток пред\ реумом валтаамом и сампсаем книгочием и сослужителми их: и идоша тщателно во иерусалим и во иудею, и удержаша их мышцею сильною.

<p>24 Тогда преста дело дому божия, еже во иерусалиме, и не творяшеся даже до лета втораго царства дариа царя персскаго.

%{Глава}5

<p>1 Пророчествова же аггей пророк и захариа сын аддов прорицание ко иудеом, иже бяху во иудеи и иерусалиме, во имя Бога Исраилева на них.

<p>2 Тогда востаста зоровавель сын салафиилев и иисус сын иоседеков и начаста здати дом божий, иже во иерусалиме: и с нима пророцы божии помогающе има.

<p>3 В то время прииде к ним фафанай князь сущий за рекою и сафарвузанай и сослужителие их, и сия рекоша им: кто даде вам власть созидати дом сей и стены сия возставляти;

<p>4 Тогда сия рекоша им: кая суть имена мужей созидающих град сей;

<p>5 И очи божии на пленение иудино, и не возбраниша им, дондеже послание к дарию отнесено, и тогда послася с писмоносцем о сем.

<p>6 Из\ъявление послания, еже посла фафанай князь об\ он пол реки и сафарвузанай и сослужителие их афарсахее, иже бяху за рекою, дарию царю:

<p>7 словесы послаша к нему, и сия писана в нем: дарию царю мир всяк:

<p>8 ведомо да будет царю, яко ходихом во иудейскую страну к дому Бога великаго, и той созидается камением избранным, и древа ставятся в стенах, дело же то со тщанием строится и благопоспешается в руках их:

<p>9 тогда вопросихом старейшин тех и тако рекохом им: кто даде вам власть дом сей созидати и стены сия возставляти;

<p>10 и о именех их вопросихом их, да возвестим тебе, яко да напишем тебе имена мужей, иже суть началницы их:

<p>11 и сицева словеса отвещаша нам глаголюще: мы есмы раби Бога небесе и земли, и созидаем дом, иже бысть устроен прежде сего за лета многа, и царь Исраилев великий созда его и соверши его им:

<p>12 егда же прогневаша отцы наши Бога небеснаго, предаде их в руки навуходоносора царя вавилонскаго халдеанина, и дом сей разори и люди преведе в вавилон:

<p>13 но в лето первое кира царя, кир царь вавилонский постави повеление, да дом божий сей созиждется,

<p>14 и сосуды дому божия златыя и сребряныя, яже навуходоносор взя из\ дому, иже во иерусалиме, и отнесе я в храм вавилонский, изнесе тыя кир царь от храма вавилонскаго и даде их саванасару хранителю, иже над\ сокровищем,

<p>15 и рече ему: вся сосуды сия возми и иди, и постави их в дому, иже есть во иерусалиме, на место их:

<p>16 тогда саванасар той прииде и постави основание дому божия во иерусалиме, и от того времене даже доныне созидается, и еще не совершен есть:

<p>17 и ныне аще (видится) царю благо, да посмотрит в дому сокровища царя вавилонскаго, да увеси, яко от царя кира бысть повеление созидати дом божий сей, иже во иерусалиме, и уведав о сем царь да послет к нам.

%{Глава}6

<p>1 Тогда дарий царь повеле, и искаша во книгохранителницах, идеже сокровище лежит в вавилоне.

<p>2 И обретеся во амафе граде мидийстем в палате главизна едина, и сие писано бе в ней на память:

<p>3 в лето первое кира царя, кир царь царь повеле о доме божии, иже во иерусалиме: дом да созиждется, и место, идеже жрут жертвы: и положи меру высоты лакот шестьдесят, широта его лакот шестьдесят:

<p>4 и стены каменныя твердыя три, и стена древяная едина, иждивение же от дому царева да дастся:

<p>5 и сосуди дому божия златии и сребрянии, ихже навуходоносор взя от дому, иже во иерусалиме, и пренесе их в вавилон, да отдадутся и внесутся в дом, иже во иерусалиме, на место, идеже и поставлени бяху в дому божии:

<p>6 ныне убо дадите, князие сущии за рекою, сафарвузанай и сослужителие их афарсахее, иже за рекою, далече отидите оттуду:

<p>7 ныне оставите дело дому божия: князие иудейстии и старейшины их дом божий той да созидают на месте своем:

<p>8 и от мене повелено бысть, да не когда что сотворите противно старейшинам жидовским в созидании дому божия онаго: и от имений царских даней сущих за рекою прилежно на иждивение да дается мужем тем, еже бы не престало дело то:

<p>9 и еже аще оскудеет, и телцы и овны и агнцы, во всесожжения Богу небесному, пшеница, соль, вино, елей, по словеси священников, иже во иерусалиме, да дается им по вся дни, еже аще воспросят,

<p>10 да будут приносящии благоухания Богу небесному и да молятся о жизни царя и сынов его:

<p>11 и от мене уставлено повеление, да всяк человек, иже преступит повеление сие, возмется древо от дому его, и воздвижен обесится на нем, и дом его мне будет взят:

<p>12 и Бог, егоже обитает имя тамо, да низвратит всякаго царя и люди, иже прострут руку свою пременити или разорити дом божий, иже есть во иерусалиме: аз дарий поставих повеление, с прилежанием да будет.

<p>13 Тогда фафанай князь страны заречныя, сафарвузанай и сослужебницы его, якоже посла дарий царь, тако сотвориша тщателно.

<p>14 Старейшины же иудейстии созидаху и левити по пророчеству аггеа пророка и захарии сына аддова. И создаша и совершиша по повелению Бога Исраилева и по повелению кира и дариа и артаксеркса царей персских,

<p>15 и совершиша дом той даже до дне третияго, месяца адара, иже есть в лето шестое царства дариа царя.

<p>16 Сотвориша же сынове Исраилевы, священницы и левити, и прочии сынов преселения обновление дому божия в радости,

<p>17 и принесоша на обновление дому божия телцев сто, овнов двести, агнцев четыреста, козлов от коз за грехи всего Исраиля дванадесять, по числу колен Исраилевых:

<p>18 и поставиша священников в чинех своих и левиты в частех своих на служение дому божия во иерусалиме, якоже писано есть в книзе моисеове.

<p>19 И сотвориша сынове преселения пасху в четвертыйнадесять день месяца перваго:

<p>20 очищени бо бяху священницы и левити даже до единаго вси чисти, и пожроша пасху всем сыном преселения и братии их священником и себе самым.

<p>21 И ядоша сынове Исраилевы пасху, иже от преселения, и всяк отлучивыйся от осквернения языков земли к ним, еже взыскати Господа Бога Исраилева.

<p>22 И сотвориша праздник опресночный седмь дний в веселии, яко возвесели их Господь и обрати сердце царя ассурска к ним, укрепити руки их в делех дому Бога Исраилева.

%{Глава}7

<p>1 По сих же словесех, в царство артаксеркса царя персскаго, взыде ездра сын сареа, сына азариева, сына хелкиева,

<p>2 сына селлумля, сына саддукова, сына ахитовля,

<p>3 сына самариева, сына есриева, сына мареофова,

<p>4 сына зараиева, сына езеиева, сына воккиева,

<p>5 сына ависуева, сына финеесова, сына елеазарова, сына аарона священника перваго:

<p>6 сей ездра взыде от вавилона и сей писец скор в законе моисеове, егоже даде Господь Бог Исраилю. И даде ему царь, яко рука Господа Бога его на нем бе во всех, яже искаше он.

<p>7 И взыдоша от сынов Исраилевых и от священников и от левитов, и певцы и придверницы и нафиними во иерусалим, в лето седмое артаксеркса царя,

<p>8 и приидоша во иерусалим месяца пятаго: сие есть лето седмое царево:

<p>9 зане в первый день месяца перваго той нача восходити от вавилона, и в первый день месяца пятаго приидоша во иерусалим, яко рука Бога его блага на нем бе:

<p>10 ездра бо уготова сердце свое, да взыщет закона (господня) и да творит и учит во Исраили повелением и судбам.

<p>11 И сие есть сказание послания еже даде царь артаксеркс ездре священнику, писцу книги словес заповедий господних и повелений его во Исраили:

<p>12 артаксеркс царь царей ездре священнику, писцу закона Господа Бога небеснаго: да совершится слово и ответ:

<p>13 от мене повелено есть, да кийждо, иже имать усердие благо во царстве моем от людий Исраилевых и от священников и от левитов поити во иерусалим, с тобою да идет:

<p>14 от лица царева и седми советников его послан еси, да посетиши иудею и иерусалим в законе Бога их, сущем в руку твоею,

<p>15 и да отнесеши в дом Господень сребро и злато, еже царь и советницы его со усердием даша Богу Исраилеву, иже во иерусалиме обитает,

<p>16 и все злато и сребро, еже аще обрящеши во всей области вавилонстей, с добровольным даянием людским и священников, волею приносящих в дом божий, иже во иерусалиме:

<p>17 и всякий доход той усердно впиши в книгу сию: телцы, овны, агнцы, и жертвы их и возлияния их: и принеси та на олтарь дому Бога вашего, иже есть во иерусалиме:

<p>18 и аще что тебе и братии твоей благо возмнится от оставшагося сребра и злата сотворити, якоже угодно Богу вашему, сотворите:

<p>19 и сосуды, иже даны тебе в службу дому божия, вдаждь пред\ богом во иерусалиме:

<p>20 и прочыя потребы дому Бога твоего, еже аще возмнится тебе дати, да даси из\ домов сокровища царева

<p>21 и от мене аз артаксеркс царь уставих повеление всем хранителем сокровищ, иже суть за рекою, да все, еже аще воспросит от вас ездра священник и писец закона Бога небеснаго, готово да будет:

<p>22 сребра даже до ста талант, и пшеницы даже до ста мер, и вина даже до ста бочек, и елеа даже до ста чванов, а соли без\ записания:

<p>23 все, еже есть по воли Бога небеснаго, да будет в дому Бога небеснаго: вонмите, да не кто прострет руку на дом Бога небеснаго, да не когда будет гнев на царство царево и сынов его:

<p>24 и вам знаемо творим сие, от всех священников и левитов, певцев, дверников, нафинимов и слуг дому божия дань да не будет тебе, ниже имейте власти порабощати их:

<p>25 ты же, ездра, по премудрости Бога твоего, яже в руце твоей, постави книжники и судии, да судят вся люди, иже суть за рекою, всем знающым закон Бога твоего, и не ведающему ведати сотворите:

<p>26 и всяк, иже не сотворит закона Бога твоего и закона царева усердно, суд да будет сотворен на него, аще в смерть, или в наказание, или во отщетение живота, или в темницу.

<p>27 Благословен Господь Бог отец наших, иже даде сице в сердце царево, да прославит дом Господень, иже во иерусалиме,

<p>28 и на мя уклони милосердие пред\ очима царя и советников его и всех князей царевых сильных: и аз укреплен бых, яко рука божия благая на мне, и собрах от Исраиля князей взыти со мною.

%{Глава}8

<p>1 И сии князие отечеств их вождеве, иже взыдоша со мною в царство артаксеркса царя вавилонска:

<p>2 от сынов финеесовых гирсон, от сынов ифамарих даниил, от сынов давидовых аттус,

<p>3 от сынов саханииных, от сынов форосовых захариа, и с ним мужей сто пятьдесят,

<p>4 от сынов фааф-моава елиана сын сараиев, и с ним двести мужей,

<p>5 и от сынов зафоисовых ехениа сын азиилев, и с ним триста мужей,

<p>6 и от сынов адиных овин сын ионафанов, и с ним пятьдесят мужей,

<p>7 и от сынов едамлих исаиа сын афелиин, и с ним седмьдесят мужей,

<p>8 и от сынов сафатиевых завдиа сын михаилов, и с ним осмьдесят мужей,

<p>9 и от сынов иоавлих авдиа сын иеиилев и с ним двести осмьнадесять мужей,

<p>10 и от сынов вааниевых селимуф сын иосефиев, и с ним сто шестьдесят мужей,

<p>11 и от сынов вавиевых захариа сын вавиев, и с ним двадесять осмь мужей,

<p>12 и от сынов азгадовых ионан сын икатанов, и с ним сто десять мужей,

<p>13 и от сынов адоникамлих последнии, и сия имена их: едифалаф, иеиил и самаиа, и с ним шестьдесят мужей,

<p>14 и от сынов вагуаевых уфай и завуд, и с ними седмьдесят мужей.

<p>15 Собрах же их к реце текущей ко евии, и пребыхом ту три дни: исках же в людех и во священницех, и от сынов левииных не обретох тамо.

<p>16 И послах ко елеазару, ариилу, семеию и к маонану, и иериву и елнафаму, и нафану и захарии и месолламу, и ко иоариму и елнафану, премудрых,

<p>17 и изведох их ко адаю началнику на месте касфиа и вложих во уста их словеса глаголати ко адаю и братии его афинимом на месте касфии, привести нам поющих в дом Бога нашего.

<p>18 И приидоша к нам, понеже рука Бога нашего бе блага на нас, муж сахон от сынов моолиевых сына левиина, сына Исраилева, и саравиа, и сынове его и братия его осмьнадесять:

<p>19 и асевиа, и исаиа от сынов мерариных и братия его и сынове его двадесять:

<p>20 и от нафинимов, ихже даде давид и князие ко службе левитом, нафинимов двести двадесять, вси собрашася по именом.

<p>21 И проповедах тамо пост близ\ реки ауи, еже смиритися пред\ Господем богом нашим, просити от него пути праваго нам и чадом нашым и всему стяжанию нашему:

<p>22 устыдехся бо испросити от царя силы и конник защитити нас от врага на пути, понеже рехом царю глаголюще: рука Бога нашего есть на всех ищущих его во благое и крепость его, ярость же его на всех оставляющих его.

<p>23 Постихомся же и молихомся Богу нашему о сем, и услыша нас.

<p>24 И отлучих от князей священнических дванадесять, сараию, асавию и с ними от братии их десять:

<p>25 возвеснх же им сребро и злато и сосуды начатков дому Бога нашего, яже вознесе царь и советницы его и князие его, и весь Исраиль обретаяйся,

<p>26 и дах весом в руки их сребра талантов шесть сот пятьдесят, и сосудов сребряных сто, и злата сто талант,

<p>27 и чаш златых двадесять, драхм тысящу, и сосуды меди светлыя добрыя различныя, драгоценныя яко злато,

<p>28 и рекох им: вы святи Господу Богу, и сосуди святи и сребро и злато, еже волею вдано есть Господу Богу отец наших:

<p>29 бдите и стрегите, дондеже весом отдадите пред\ князи священников и левитов и пред\ князи отечеств Исраилевых во иерусалиме, во скиниих дому господня.

<p>30 И прияша священницы и левити вес сребра и злата и сосудов, да вознесут во иерусалим в дом Бога нашего.

<p>31 И воздвигохомся от реки ауи во вторыйнадесять день месяца перваго, да идем во иерусалим: и рука Бога нашего бе на нас и избави нас от рук вражиих и ратников на пути,

<p>32 и приидохом во иерусалим и пребыхом ту три дни.

<p>33 И бысть в день четвертый, отдахом весом сребро и злато и сосуды в дому Бога нашего под\ руку маримофа сына урии священника, и с ним елеазар сын финеесов, и с ними иозавад сын иисусов и ноадиа сын ванаиев левити,

<p>34 по числу и весу вся: и написан бысть весь вес.

<p>35 Во время то, иже приидоша от пленения сынове преселения, принесоша всесожжения Богу Исраилеву, телцев дванадесять за всего Исраиля, овнов девятьдесят шесть, агнцев седмьдесят седмь, козлов за грехи дванадесять, вся во всесожжение Господу.

<p>36 И даша повеление царево правителем царским и князем, иже за рекою: и прославиша людий и дом божий.

%{Глава}9

<p>1 И егда совершена быша сия, приступиша ко мне князие, глаголюще: не отлучишася людие Исраилевы и священницы и левити от людий земных, (но) в мерзостех их (суть), иже суть хананее, еффее, ферезее, иевусее, аммонитяне, моавитяне и мосеритяне и аморреане,

<p>2 понеже пояша от дщерей их себе и сыном своим, и смесися семя святое с людьми земными, и рука князей и воевод в преступлении сем в начале.

<p>3 И егда услышах словеса сия, раздрах ризы моя, и вострепетах, и терзах власы главы моея и брады моея, и седох тужа.

<p>4 И собрашася ко мне вси боящиися слова Бога Исраилева за преступление пришедших от пленения, и аз седях прискорбен даже до жертвы вечерния.

<p>5 И в жертву вечернюю востах от сетования моего, и внегда раздрах ризы моя, и трепетах, и преклоних колена моя, и прострох руце мои ко Господу Богу моему

<p>6 и рекох: Господи Боже мой, стыждуся и срамляюся воздвигнути лице мое к тебе, яко беззакония наша умножишася паче глав наших, и прегрешения наша возрастоша даже до небесе:

<p>7 от дний отец наших в преступлении велицем есмы даже до дне сего, и в беззакониих наших предани есмы мы и царие наши и священницы наши и сынове наши в руку царей языческих, в мечь и в пленение, и в расхищение и в стыдение лица нашего, якоже в день сей:

<p>8 и ныне умилостивися над\ нами Бог наш, еже оставити ны во спасение и дати нам твердость на месте святыни его, еже просветити очеса наша и дати оживление малое в работе нашей:

<p>9 яко раби есмы, и в работе нашей не остави нас Господь Бог наш: и преклони на нас милосердие пред\ цари персскими, дати нам живот, еже воздвигнути им дом Богу нашему и возставити запустевшая его, и дати нам ограждение во иудеи и иерусалиме:

<p>10 и ныне что речем, Боже наш, по сем; яко оставихом повеления твоя,

<p>11 яже дал еси нам рукою раб твоих пророков, глаголя: земля, на нюже вы входите наследити ю, земля нечиста есть, по нечистоте людий языческих, в мерзостех их, имиже наполниша ю от уст даже до уст во сквернениих своих,

<p>12 и ныне дщерей ваших не дадите сыном их и дщерей их не приемлите сыновом вашым, и не ищите мира их и блага их даже до века, яко да укрепитеся и снесте благая земли, и наследие дадите сыновом вашым даже до века:

<p>13 и по всех, яже приидоша на нас в делех наших злых и гресе нашем велицем, понеже несть якоже Бог наш, иже избавил еси нас от беззаконий наших и дал еси нам спасение:

<p>14 зане обратихомся разорити заповеди твоя и смеситися с людьми земными: не прогневайся на нас даже до скончания, еже не быти останку и спасаемому:

<p>15 Господи Боже Исраилев, праведн еси ты, яко остахомся спасени, якоже день сей: се, мы пред\ тобою есмы вси в беззакониих наших, понеже не возможно стати пред\ тобою сего ради.

%{Глава}10

<p>1 И егда моляшеся ездра и егда исповедашеся плачущь и моляся пред\ домом божиим, собрашася к нему от Исраиля собрание велие зело, мужие и жены и отроцы яко плакахуся людие и вознесоша плачь.

<p>2 И отвеща сехениа сын иеилев от сынов иламлих и рече ездре: мы преступихом пред\ богом нашим и пояхом жены чуждия от людий земли, и ныне есть упование Исраилю о сем:

<p>3 и ныне завещаем завет Богу нашему, да отвержем вся жены и рожденых от них, якоже хощет: востани и устраши их заповедьми Бога нашего, и по закону да будет:

<p>4 востани, понеже на тебе есть глагол, и мы с тобою: укрепися и сотвори.

<p>5 И воста ездра, и закля князи, священники и левиты и всего Исраиля, да сотворят по словеси сему. И кляшася.

<p>6 И воста ездра от лица дому божия и иде в сокровищный дом ионана сына елисувова и седе тамо: хлеба не яде и воды не пи, плакаше бо о преступлении пришедших от пленения.

<p>7 И послано бысть слово во иудею и во иерусалим всем сыновом преселения, да соберутся во иерусалим:

<p>8 всяк, иже аще не приидет в три дни, по совету князей и старейшин, возмется все имение его, и той отлучен будет от сонмища преселения.

<p>9 И собрашася вси мужие иудины и вениамини во иерусалим треми денми: сей есть месяц девятый: в двадесятый день месяца седоша вси людие пред\ домом божиим трепещуще о словеси и от зимы.

<p>10 И воста ездра священник и рече к ним: вы преступисте и взясте жены иноплеменнически, еже приложити ко греху Исраилеву:

<p>11 и ныне дадите хвалу Господу Богу отец наших, и сотворите угодное пред\ ним, и отлучитеся от людий земли и от жен иноплеменнических.

<p>12 И отвещаша все множество гласом великим и реша: по словеси твоему к нам сотворим:

<p>13 обаче людие мнози суть, и время зимнее, и несть мощно стояти вне: и дело несть дне единаго или двух, зело бо много согрешихом во словеси сем:

<p>14 да поставятся князие наши во всем множестве и во всех градех наших, иже пояша жены иноплеменничи, да приидут во времена повеленная, и с ними старейшины от всякаго града и судии, еже отвратити гнев ярости Бога нашего от нас словесе ради сего.

<p>15 обаче ионафан сын асаилев и иасса сын фекуев со мною о сем, и месоллам и савафай левитин помагаяй им.

<p>16 И сотвориша тако сынове преселения: и разыдошася ездра священник и мужие князие отечеств в домы, и вси по именом, яко обратишася в день первый месяца десятаго, да взыщут глагола:

<p>17 и совершиша во всех мужех, иже пояша жены иноплеменничи, даже до дне перваго месяца перваго.

<p>18 И обретени суть от сынов священнических иже введоша жены иноплеменничи, от сынов иисуса сына иоседекова и братия его маасиа и елиезер, и иарим и гадалиа:

<p>19 и даша руки своя изгонити жены своя, и согрешившии принесоша от овец о преступлении своем овна:

<p>20 и от сынов еммировых ананий и завдиа:

<p>21 и от сынов ирамлих маасиа и еллиа, и самиа и иеиил и озиа:

<p>22 и от сынов фассуровых елиоинай, маасиа и исмаил, и нафанаель и иозавад и иласа:

<p>23 и от левитов иозавад и фамуй и колиа, тойже и колит, и фефеиа, и иуда и елиезер:

<p>24 и от певцев елисав: и от дверник солмин и телмин и одуа:

<p>25 и от Исраиля, от сынов форосовых рамиа и азиа, и мелхиа и мелмин, и елиазар и асавиа и ванеа:

<p>26 и от сынов иламовых матфаниа и захариа, и иаиил и авдий, и иеримоф и илиа:

<p>27 и от сынов зафуевых елионай, елисув, мафанай и армоф, и завад и озиза:

<p>28 и от сынов вавеиных ионан, ананиа и завуй и фали:

<p>29 и от сынов вануевых мосоллам, маллух, адаиа, иасув и саал и римоф:

<p>30 и от сынов фааф-моавлих еднеа и халил и ванаиа, маасиа, матфаниа, веселеил и вануй и манассии:

<p>31 и от сынов ирамовых елиезер, иесиа, мелхиа, самаиа, семеон,

<p>32 вениамин, малух, самариа:

<p>33 и от сынов асимовых метфанаиа, мафафа, завад, елифалет, иерами манассий, семей:

<p>34 и от сынов ванииных моодиа, амрам и уил,

<p>35 ванаиа, вадаиа, хелиа,

<p>36 уаниа, маримоф и елиасив,

<p>37 матфаниа мафанай.

<p>38 И сотвориша сынове вануиевы и сынове семеины,

<p>39 и салемиа и нафан и адаиа,

<p>40 махнада, авусесей,

<p>41 аруесриил и самариа,

<p>42 селлум, амариа, иосиф:

<p>43 от сынов навуиных иеиил, мафафиа, завад, зевенай, иадай и иоиль и ванеа.

<p>44 Вси тии пояша жены иноплеменнически, и родиша от них сыны.
