Иов

%{Глава}1

<p>1 Человек некий бяше во стране авситидийстей, емуже имя иов, и бе человек он истинен, непорочен, праведн, богочестив, удаляяся от всякия лукавыя вещи.

<p>2 Быша же ему сынове седмь и дщери три.

<p>3 И бяху скоти его, овец седмь тысящ, велблюдов три тысящы, супруг волов пять сот, и ослиц пасомых пять сот, и слуг много зело, и дела велия бяху ему на земли: и бе человек оный благороднейший сущих от восток солнца.

<p>4 Сходящеся же сынове его друг ко другу, творяху пир на кийждо день, споемлюще вкупе и три сестры своя, ясти и пити с ними.

<p>5 И егда скончавашеся дние пира, посылаше иов и очищаше их, востая заутра, и приношаше о них жертвы по числу их, и телца единаго о гресе о душах их. глаголаше бо иов: негли когда сынове мои согрешиша и в мысли своей злая помыслиша противу Бога; тако убо творяше иов вся дни.

<p>6 И бысть яко день сей, и се, приидоша ангели божии предстати пред\ Господем, и диавол прииде с ними.

<p>7 И рече Господь диаволу: откуду пришел еси; и отвещав диавол Господеви, рече: обшед землю и прошед поднебесную, се, есмь.

<p>8 И рече ему Господь: внял ли еси мыслию твоею на раба моего иова; зане несть яко он на земли: человек непорочен, истинен, богочестив, удаляяся от всякия лукавыя вещи.

<p>9 Отвеща же диавол и рече пред\ Господем:

<p>10 еда туне иов чтит Господа; не ты ли оградил еси внешняя его и внутренняя дому его, и яже вне всех сущих его окрест; дела же руку его благословил еси и скоты его многи сотворил еси на земли:

<p>11 но посли руку твою и коснися всех, яже имать, аще не в лице тя благословит,

<p>12 Тогда рече Господь диаволу: се, вся, елика суть ему, даю в руку твою, но самого да не коснешися. и изыде диавол от Господа.

<p>13 И бысть яко день сей, сынове иовлевы и дщери его пияху вино в дому брата своего старейшаго.

<p>14 И се, вестник прииде ко иову и рече ему: супрузи волов оряху, и ослицы пасяхуся близ\ их:

<p>15 и пришедше пленителие плениша их и отроки избиша мечем, и спасохся аз един и приидох возвестити тебе.

<p>16 Еще сему глаголющу, прииде ин вестник и рече ко иову: огнь спаде с небесе и пожже овцы и пастыри пояде подобне, спасохся же аз един и приидох возвестити тебе.

<p>17 Еще сему глаголющу, прииде ин вестник и рече ко иову: конницы сотвориша началства три и окружиша велблюды и плениша их и отроки избиша мечьми, спасохся же аз един и приидох возвестити тебе.

<p>18 Еще сему глаголющу, ин вестник прииде, глаголя иову: сыном твоим и дщерем твоим ядущым и пиющым у брата своего старейшаго,

<p>19 внезапу ветр велик найде от пустыни и коснуся четырем углом храмины, и паде храмина на дети твоя, и скончашася: спасохся же аз един и приидох возвестити тебе.

<p>20 Тако (услышав) иов, востав растерза ризы своя и остриже власы главы своея, (и посыпа перстию главу свою,) и пад на землю, поклонися (Господеви)

<p>21 и рече: сам наг изыдох от чрева матере моея, наг и отиду тамо: Господь даде, Господь отят: яко Господеви изволися, тако бысть: буди имя господне благословено (во веки).

<p>22 Во всех сих приключившихся ему ничтоже согреши иов пред\ Господем, (ниже устнама своима,) и не даде безумия Богу.

%{Глава}2

<p>1 Бысть же яко день сей, и приидоша ангели божии предстати пред\ Господем, и диавол прииде посреде их предстати пред\ Господем.

<p>2 И рече Господь диаволу: откуду ты грядеши; тогда рече диавол пред\ Господем: прошед поднебесную и обшед всю землю, приидох.

<p>3 И рече Господь ко диаволу: внял ли еси убо (мыслию твоею) рабу моему иову; яко несть такова от сущих на земли: человек незлобив, истинен, непорочен, богочестив, удаляяся от всякаго зла, еще же придержится незлобия: ты же рекл еси имения его погубити вотще.

<p>4 Отвещав же диавол Господеви, рече: кожу за кожу, и вся, елика имать человек, даст за душу свою:

<p>5 обаче посли руку твою и коснися костем его и плоти его, аще не в лице тя благословит.

<p>6 Рече же Господь диаволу: се, предаю ти его, токмо душу его соблюди.

<p>7 Изыде же диавол от лица господня и порази иова гноем лютым от ногу даже до главы.

<p>8 И взя (иов) чреп, да острогает гной свой, и той седяше на гноищи вне града.

<p>9 Времени же многу минувшу, рече к нему жена его: доколе терпиши глаголя: се, пожду время еще мало, чая надежди спасения моего; се бо, потребися от земли память твоя, сынове твои и дщери, моего чрева болезни и труды, имиже вотще трудихся с болезньми: ты же сам в гнои червей седиши, обнощевая вне без\ покрова, и аз скитающися и служащи, место от места преходящи, и дом от дому, ожидающи солнца, когда зайдет, да почию от трудов моих и от болезней, яже мя ныне обдержат: но рцы глагол некий ко Господу и умри.

<p>10 он же воззрев рече к ней: вскую яко едина от безумных жен возглаголала еси; аще благая прияхом от руки господни, злых ли не стерпим; во всех сих приключившихся ему, ничимже согреши иов устнама пред\ богом (и не даде безумия Богу).

<p>11 услышавше же трие друзие его вся злая нашедшая нань, приидоша кийждо от своея страны к нему: елифаз феманский царь, валдад савхейский властитель, софар минейский царь: и приидоша к нему единодушно утешити и посетити его.

<p>12 увидевше же его издалеча, не познаша, и возопивше гласом велиим восплакашася, растерзавше кийждо одежду свою и посыпавше перстию главы своя:

<p>13 седеша при нем седмь дний и седмь нощей, и никтоже от них возглагола к нему словесе: видяху бо язву люту сущу и велику зело.

%{Глава}3

<p>1 Посем отверзе иов уста своя и прокля день свой,

<p>2 глаголя:

<p>3 да погибнет день, в оньже родихся, и нощь оная, в нюже реша: се, мужеск пол:

<p>4 та нощь буди тма, и да не взыщет ея Господь свыше, ниже да приидет на ню свет,

<p>5 и да приимет ю тма и сень смертная, да приидет на ню сумрак: проклят буди день той

<p>6 и нощь оная: да постигнет ю тма, да не будет во днех лета, ниже да вчислится во днех месяцей:

<p>7 но нощь оная да будет болезнь, и да не приидет на ню веселие и радость,

<p>8 но да прокленет ю проклинаяй той день, иже имать одолети великаго кита:

<p>9 да померкнут звезды тоя нощи, да ожидает и на свет да не приидет, и да не видит денницы возсиявающия,

<p>10 яко не затвори врат чрева матере моея: отяла бо бы болезнь от очию моею:

<p>11 почто бо во утробе не умрох; из\ чрева же изшед, и абие не погибох;

<p>12 почто же мя прияша на колена; почто же ссах сосца;

<p>13 ныне убо уснув умолчал бых, уснув же почил бых

<p>14 со царьми и советники земли, иже хваляхуся оружии,

<p>15 или со князи, имже много злата, иже наполниша домы своя сребра,

<p>16 или якоже изверг излазяй из\ ложесн матерних, или якоже младенцы, иже не видеша света:

<p>17 тамо нечестивии утолиша ярость гнева, тамо почиша претружденнии телом,

<p>18 вкупе же в веце сем бывшии не слышат гласа собирающаго дань:

<p>19 мал и велик тамо есть, и раб не бояйся господина своего:

<p>20 почто бо дан есть сущым в горести свет и сущым в болезнех душам живот,

<p>21 иже желают смерти и не получают, ищуще якоже сокровища,

<p>22 обрадовани же бывают, аще улучат (смерть);

<p>23 смерть бо мужу покой, егоже путь сокровен есть, затвори бо Бог окрест его:

<p>24 прежде бо брашен моих воздыхание ми приходит, слезю же аз одержимь страхом,

<p>25 страх бо, егоже ужасахся, прииде ми, и егоже бояхся, срете мя:

<p>26 ни умирихся, ниже умолчах, ниже почих, и найде ми гнев.

%{Глава}4

<p>1 Отвеща же елифаз феманитин, глаголя:

<p>2 еда множицею глаголано ти бысть в труде; тяжести же глагол твоих кто стерпит;

<p>3 аще бо ты научил еси многи и руце немощных утешил еси,

<p>4 немощныя же воздвигл еси словесы, коленом же немощным силу обложил еси.

<p>5 Ныне же прииде на тя болезнь и коснуся тебе, ты же возмутился еси.

<p>6 Еда страх твой есть не в безумии, и надежда твоя и злоба пути твоего;

<p>7 Помяни убо, кто чист сый погибе; или когда истиннии вси из\ корене погибоша;

<p>8 Якоже видех орющих неподобная, сеющии же я болезни пожнут себе,

<p>9 от повеления господня погибнут, от духа же гнева его изчезнут.

<p>10 Сила львова, глас же львицы, веселие же змиев угасе:

<p>11 мраволев погибе, занеже не имеяше брашна, скимни же львовы оставиша друг другу.

<p>12 Аще же глагол кий истинен бе во словесех твоих, ни коеже бы от сих тя сретило зло. не приимет ли ухо мое предивных от него;

<p>13 Страхом же и гласом нощным, нападающь страх на человеки,

<p>14 ужас же мя срете и трепет, и зело кости моя стрясе:

<p>15 и дух на лице ми найде: устрашишася же ми власи и плоти,

<p>16 востах и не разумех, видех, и не бе обличия пред\ очима моима, но токмо дух тих и глас слышах:

<p>17 что бо; еда чист будет человек пред\ богом; или в делех своих без\ порока муж;

<p>18 аще рабом своим не верует, и во ангелех своих стропотно что усмотре,

<p>19 живущих же в бренных храминах, от нихже и мы сами от тогожде брения есмы, порази, якоже молие,

<p>20 и от утра даже до вечера ктому не суть: занеже не могоша себе помощи, погибоша:

<p>21 дхну бо на ня, и изсхоша, и понеже не имеяху премудрости, погибоша.

%{Глава}5

<p>1 Призови же, аще кто тя услышит, или аще кого от святых ангел узриши.

<p>2 Безумнаго бо убивает гнев, заблуждшаго же умерщвляет рвение.

<p>3 Аз же видех безумных укореняющихся, но абие поядено бысть их жилище.

<p>4 Далече да будут сынове их от спасения, и да сотрутся при дверех хуждших, и не будет из\ъимаяй.

<p>5 Яже бо они собраша, праведницы поядят, сами же от зол не из\ъяти будут: изможденна буди крепость их.

<p>6 Не имать бо от земли изыти труд, ни от гор прозябнути болезнь:

<p>7 но человек раждается на труд, птенцы же суповы высоко парят.

<p>8 обаче же аз помолюся Богови, Господа же всех Владыку призову,

<p>9 творящаго велия и неизследимая, славная же и изрядная, имже несть числа:

<p>10 дающаго дождь на землю, посылающаго воду на поднебесную:

<p>11 возносящаго смиренныя на высоту и погибшыя воздвизающаго во спасение:

<p>12 расточающаго советы лукавых, да не сотворят руце их истины.

<p>13 уловляяй премудрых в мудрости их, совет же коварных разори.

<p>14 Во дни обымет их тма, в полудне же да осяжут якоже в нощи,

<p>15 и да погибнут на брани: немощный же да изыдет из\ руки сильнаго.

<p>16 Буди же немощному надежда, неправеднаго же уста да заградятся.

<p>17 Блажен же человек, егоже обличи Бог, наказания же вседержителева не отвращайся:

<p>18 той бо болети творит и паки возставляет: порази, и руце его изцелят:

<p>19 шестижды от бед измет тя, в седмем же не коснеттися зло:

<p>20 во гладе избавит тя от смерти, на брани же из\ руки железа изрешит тя: <p>21 от бича языка скрыет тя, и не убоишися от зол находящих:

<p>22 неправедным и беззаконным посмеешися, от дивиих же зверей не убоишися,

<p>23 зане с камением дивиим завет твой: зверие бо дивии примирятся тебе.

<p>24 Потом уразумееши, яко в мире будет дом твой, жилище же храмины твоея не имать согрешити:

<p>25 уразумееши же, яко много семя твое, и чада твоя будут яко весь злак селный:

<p>26 внидеши же во гроб якоже пшеница созрелая во время пожатая, или якоже стог гумна во время свезенный.

<p>27 Се, сия сице изследихом: сия суть, яже слышахом: ты же разумей себе, аще что сотворил еси.

%{Глава}6

<p>1 Отвещав же иов, рече:

<p>2 аще бы кто веся извесил гнев мой, болезни же моя взял бы на мерило вкупе,

<p>3 то песка морскаго тяжчайшии были бы: но, якоже мнится, словеса моя зла суть.

<p>4 Стрелы бо господни в теле моем суть, ихже ярость испивает кровь мою: егда начну глаголати, бодут мя.

<p>5 Что бо; еда вотще возревет дивий осел, разве брашна прося; или возревет гласом вол, в яслех имеяй брашно;

<p>6 Снестся ли хлеб без\ соли; или есть вкус во тщих словесех;

<p>7 Не может бо утишитися душа моя: смрад бо зрю брашна моя, якоже воню львову.

<p>8 Аще бо дал бы, да приидет прошение мое, и надежду мою дал бы Господь.

<p>9 Начен Господь да уязвляет мя, до конца же да не убиет мя.

<p>10 Буди же ми град гроб, на егоже стенах скаках в нем: не пощажу: не солгах бо во словесех святых Бога моего.

<p>11 Кая бо крепость моя, яко терплю; или кое ми время, яко терпит моя душа;

<p>12 еда крепость камения крепость моя; или плоти моя суть медяны;

<p>13 или не уповах на него; помощь же от мене отступи,

<p>14 отречеся от мене милость, посещение же господне презре мя.

<p>15 Не воззреша на мя ближнии мои: якоже поток оскудеваяй, или якоже волны преидоша мя:

<p>16 иже мене бояхуся, ныне нападоша на мя:

<p>17 якоже снег или лед смерзлый, егда истает теплоте бывшей, не ктому познавается, что бе:

<p>18 тако и аз оставлен есмь от всех, погибох же и бездомок бых:

<p>19 видите пути феманския, на стези савонския смотрящии,

<p>20 и студа исполнени будут на грады и на имения надеющиися.

<p>21 Ныне же и вы наидосте на мя немилостивно: убо видевше мой струп убойтеся. <p>22 Что бо; еда что у вас просих, или вашея крепости требую,

<p>23 да спасете мя от врагов, или из\ руки сильных избавите мя;

<p>24 Научите мя, аз же умолчу: аще что погреших, скажите ми.

<p>25 Но, якоже мнится, зла (суть) мужа истиннаго словеса, не от вас бо крепости прошу:

<p>26 ниже обличение ваше словесы мя утолит, ниже бо вещания вашего словес стерплю.

<p>27 обаче яко на сира нападаете, наскачете же на друга вашего.

<p>28 Ныне же воззрев на лица ваша, не солжу.

<p>29 Сядите ныне, и да не будет неправедно, и паки ко праведному снидитеся.

<p>30 Ибо несть в языце моем неправды, и гортань мойне разуму ли поучается;

%{Глава}7

<p>1 Не искушение ли житие человеку на земли, и якоже наемника повседневнаго жизнь его;

<p>2 или якоже раб бояйся Господа своего и улучив сень; или якоже наемник ждый мзды своея;

<p>3 такожде и аз ждах месяцы тщы, нощи же болезней даны ми суть.

<p>4 Аще усну, глаголю: когда день; егда же востану, паки: когда вечер; исполнен же бываю болезней от вечера до утра.

<p>5 Месится же мое тело в гнои червей, обливаю же грудие земли, гной стружа.

<p>6 Житие же мое есть скоряе беседы, погибе же во тщей надежди.

<p>7 Помяни убо, яко дух мой живот, и ктому не возвратится око мое видети благая.

<p>8 Не узрит мене око видящаго мя: очи твои на мне, и ктому несмь,

<p>9 якоже облак очищен от небесе: аще бо человек снидет во ад, ктому не взыдет,

<p>10 ни возвратится во свой дом, ниже имать его познати ктому место его.

<p>11 убо ниже аз пощажу уст моих, возглаголю в нужди сый, отверзу уста моя горестию души моея сотеснен.

<p>12 Еда море есмь, или змий, яко учинил еси на мя хранение;

<p>13 Рекох, яко утешит мя одр мой, произнесу же ко мне на едине слово на ложи моем:

<p>14 устрашаеши мя сониями и видениями ужасаеши мя:

<p>15 свободиши от духа моего душу мою, от смерти же кости моя.

<p>16 Не поживу бо во век, да долготерплю: отступи от мене, тще бо житие мое.

<p>17 Что бо есть человек, яко возвеличил еси его; или яко внимаеши умом к нему;

<p>18 или посещение твориши ему по всяко утро и в покои судити его имаши;

<p>19 Доколе не оставиши мене, ниже отпускаеши мя, дондеже поглощу слины моя в болезни;

<p>20 Аще аз согреших, что тебе возмогу соделати, сведый ум человечь; почто мя еси положил прекословна тебе, и есмь тебе бременем;

<p>21 почто неси сотворил беззаконию моему забвения, и очищения греха моего; ныне же в землю отиду, утренюяй же несмь ктому.

%{Глава}8

<p>1 Отвещав же валдад савхейский, рече: доколе глаголати будеши сия;

<p>2 дух многоглаголив во устех твоих.

<p>3 Еда Господь обидит судяй; или вся сотворивый возмятет правду;

<p>4 Аще сынове твои согрешиша пред\ ним, посла руку на беззакония их:

<p>5 ты же утренюй ко Господу вседержителю моляся:

<p>6 аще чист еси и истинен, молитву твою услышит, устроит же ти паки житие правды:

<p>7 будут убо первая твоя мала, последняя же твоя без\ числа.

<p>8 Вопроси бо рода перваго, изследи же по роду отцев:

<p>9 вчерашни бо есмы и не вемы, сень бо есть наше житие на земли:

<p>10 не сии ли научат тя и возвестят ти и от сердца изнесут словеса;

<p>11 Еда произничет рогоз без\ воды, или растет ситник без\ напаяния;

<p>12 еще сущу на корени, и не пожнется ли; прежде напаяния всякое былие не изсыхает ли;

<p>13 тако убо будут последняя всех забывающих Господа: надежда бо нечестиваго погибнет:

<p>14 не населен бо будет дом его, паучина же сбудется селение его.

<p>15 Аще подпрет храмину свою, не станет: емшуся же ему за ню, не пребудет.

<p>16 Влажный бо есть под\ солнцем, и от тления его леторасль его изыдет:

<p>17 на собрании камения спит, посреде же кремения поживет:

<p>18 аще поглотит место, солжет ему, не видел еси таковая,

<p>19 яко превращение нечестиваго таково, из\ земли же инаго произрастит.

<p>20 Господь бо не отринет незлобиваго: всякаго же дара от нечестиваго не приимет.

<p>21 Истинным же уста исполнит смеха, устне же их исповедания.

<p>22 Врази же их облекутся в студ: жилище же нечестиваго не будет.

%{Глава}9

<p>1 Отвещав же иов, рече:

<p>2 воистинну вем, яко тако есть: како бо будет праведен человек у Господа;

<p>3 аще бо восхощет судитися с ним, не послушает его, да не преречет ко единому словеси его от тысящи.

<p>4 Премудр бо есть мыслию, крепок же и велик: кто жесток быв противу его, пребысть;

<p>5 Обетшаяй горы, и не ведят, превращаяй я гневом:

<p>6 трясый поднебесную из\ оснований, столпи же ея колеблются:

<p>7 глаголяй солнцу, и не восходит, звезды же печатствует:

<p>8 прострый един небо и ходяй но морю, яко по земли:

<p>9 творяй плиады и еспера, и арктура и сокровища южная:

<p>10 творяй велия и неизследованная, славная же и изрядная, имже несть числа.

<p>11 Аще приидет ко мне, не имам видети: и аще мимоидет мене, никако уразумех.

<p>12 Аще возмет, кто возвратит; или кто речет ему: что сотворил еси;

<p>13 Сам бо отвращает гнев, слякошася под\ ним кити поднебеснии.

<p>14 Аще же мя услышит, или разсудит глаголы моя;

<p>15 Аще бо и праведен буду, не услышит мене, суду его помолюся:

<p>16 аще же воззову, и услышит мя, не иму веры, яко услыша глас мой.

<p>17 Да не мглою мя потребит, многа же ми сотрения сотвори всуе,

<p>18 не оставляет бо мя отдохнути, исполни же мя горести.

<p>19 Понеже силен есть крепостию: кто убо суду его воспротивится;

<p>20 Аще бо буду праведен, уста моя нечестия сотворят: аще же буду непорочен, стропотен буду.

<p>21 Аще бо нечестие сотворих, не вем душею моею: обаче отемлется ми живот.

<p>22 Темже рех: велика и сильна губит гнев.

<p>23 Яко лукавии смертию лютою погибнут, обаче праведным посмеваются.

<p>24 Предана есть земля в руце нечестиваго, лица судий ея покрывает: аще же не сам есть, кто есть;

<p>25 Житие же мое есть легчае скоротечца: отбегоша и не видеша.

<p>26 Или есть кораблем след пути, или орла летяща, ищуща яди;

<p>27 Аще бо реку: забуду глаголя, приникнув лицем воздохну,

<p>28 трясуся всеми удесы: вем бо, яко не безвинна мя оставиши.

<p>29 Аще же нечестив есмь, почто не умрох; <p>30 Аще бо измыюся снегом и очищуся руками чистыми,

<p>31 доволно во скверне омочил мя еси, возгнушася же мною одежда моя.

<p>32 Неси бо человек, якоже аз, емуже противопрюся, да приидем вкупе на суд.

<p>33 О, дабы ходатай нам был, и обличаяй и разслушаяй между обема.

<p>34 Да отимет от мене жезл, страх же его да не смущает мене:

<p>35 и не убоюся, но возглаголю, ибо тако не вем сам себе.

%{Глава}10

<p>1 Труждаюся душею моею, стеня испущу на мя глаголы моя, возглаголю горестию души моея одержимь

<p>2 и реку ко Господеви: не учи мя нечествовати, и почто ми сице судил еси;

<p>3 или добро ти есть, аще вознеправдую, яко презрел еси дела руку твоею, совету же нечестивых внял еси;

<p>4 или якоже человек видит, видиши; или якоже зрит человек, узриши;

<p>5 или житие твое человеческо есть; или лета твоя яко дние мужа;

<p>6 яко истязал еси беззаконие мое и грехи моя изследил еси.

<p>7 Веси бо, яко не нечествовах: но кто есть из\ъимаяй из\ руку твоею;

<p>8 Руце твои сотвористе мя и создасте мя: потом же преложив, поразил мя еси.

<p>9 Помяни, яко брение мя создал еси, в землю же паки возвращаеши мя.

<p>10 Или не якоже млеко измелзил мя еси, усырил же мя еси равно сыру;

<p>11 Кожею же и плотию мя облекл еси, костьми же и жилами сшил мя еси:

<p>12 живот же и милость положил еси у мене, посещение же твое сохрани мой дух.

<p>13 Сия имеяй в тебе, вем, яко вся можеши, и невозможно тебе ничтоже.

<p>14 Аще бо согрешу, храниши мя, от беззакония же не безвинна мя сотворил еси.

<p>15 Аще бо нечестив буду, люте мне, аще же буду праведен, не могу возникнути: исполнен бо есмь безчестия,

<p>16 ловимь бо есмь аки лев на убиение: паки же преложив, люте убиваеши мя.

<p>17 Обновляяй на мя испытание мое, гнева бо великаго на мя употребил еси и навел еси на мя искушения.

<p>18 Почто убо мя из\ чрева извел еси, и не умрох, око же мене не видело бы,

<p>19 и бых бы аки не был; почто убо из\ чрева во гроб не снидох; <p>20 или не мало есть время жизни моея; остави мене почити мало,

<p>21 прежде даже отиду, отнюдуже не возвращуся, в землю темну и мрачну,

<p>22 в землю тмы вечныя, идеже несть света, ниже видети живота человеческаго.

%{Глава}11

<p>1 Отвещав же софар минейский, рече:

<p>2 глаголяй много, и противоуслышит: или многоречив мнится быти праведен; благословен рожденный от жены малолетен.

<p>3 Не мног во словесех буди: несть бо противовещаяй ти.

<p>4 Не глаголи бо, яко чист есмь делы и безпорочен пред\ ним:

<p>5 но како Господь возглаголет к тебе и отверзет устне свои с тобою;

<p>6 Потом возвестит ти силу премудрости, яко сугуб будет в сих, яже противу тебе: и тогда уразумееши, яко достойная тебе сбышася от Господа, имиже согрешил еси,

<p>7 Или след Господень обрящеши; или в последняя достигл еси, яже сотвори вседержитель;

<p>8 Высоко небо, и что сотвориши; глубочае же сущих во аде что веси;

<p>9 не должае ли меры земныя, или широты морския;

<p>10 Аще же превратит вся, кто речет ему: что сотворил еси;

<p>11 Той бо весть дела беззаконных: видев же нелепая, не презрит.

<p>12 Человек же инако обилует словесы: земный же рожденный от жены равен ослу пустынному.

<p>13 Аще бо ты чисто положил еси сердце твое, воздеваеши же руце твои к нему,

<p>14 аще беззаконно что есть в руку твоею, далече сотвори е от тебе, неправда же в жилищи твоем да не вселится:

<p>15 тако бо ти возсияет лице, якоже вода чиста: совлечешися же скверны, и не убоишися,

<p>16 и труда забудеши, якоже волны мимошедшия, и не устрашишися.

<p>17 Молитва же твоя, аки денница, и паче полудне возсияет ти жизнь:

<p>18 уповая же будеши, яко будет ти надежда: от туги же и попечения явится ти мир:

<p>19 упокоишися бо, и не будет боряй тя: пременяющиися же мнози имут просити тя,

<p>20 спасение же оставит их: надежда бо их пагуба, очи же нечестивых истают.

%{Глава}12

<p>1 Отвещав же иов, рече:

<p>2 убо вы ли едини есте человецы, или с вами скончается премудрость;

<p>3 И у мене сердце есть якоже и у вас.

<p>4 Праведен бо муж и непорочен бысть в поругание:

<p>5 во время бо определеное уготован бысть пасти от иных, домы же его опустошены быти беззаконными. обаче никтоже да уповает, лукав сый, неповинен быти,

<p>6 елицы разгневляют Господа, аки и истязания им не будет.

<p>7 Но вопроси четвероногих, аще ти рекут, и птиц небесных, аще ти возвестят:

<p>8 повеждь земли, аще ти скажет, и исповедят ти рыбы морския.

<p>9 Кто убо не разуме во всех сих, яко рука господня сотвори сия;

<p>10 Не в руце ли его душа всех живущих и дух всякаго человека;

<p>11 ухо бо словеса разсуждает, гортань же брашна вкушает.

<p>12 Во мнозем времени премудрость, во мнозе же житии ведение.

<p>13 у него премудрость и сила, у того совет и разум.

<p>14 Аще низложит, кто созиждет; аще затворит от человеков, кто отверзет;

<p>15 Аще возбранит воду, изсушит землю: аще же пустит, погубит ю превратив.

<p>16 у него держава и крепость, у того ведение и разум.

<p>17 Проводяй советники пленены, судии же земли ужаси:

<p>18 посаждаяй цари на престолех и обвязуяй поясом чресла их:

<p>19 отпущаяй жерцы пленники, сильных же земли низврати:

<p>20 изменяяй устне верных, разум же старцев уразуме:

<p>21 изливаяй безчестие на князи, смиренныя же изцели:

<p>22 открываяй глубокая от тмы, изведе же на свет сень смертную:

<p>23 прельщаяй языки и погубляяй их, низлагаяй языки и наставляяй их:

<p>24 изменяяй сердца князей земных, прельсти же их на пути, егоже не ведяху,

<p>25 да осяжут тму, а не свет, да заблудят же яко пияный.

%{Глава}13

<p>1 Се, сия виде око мое, и слыша ухо мое,

<p>2 и вем, елика и вы весте: и не неразумнее есмь вас.

<p>3 Но обаче и аз ко Господу возглаголю, обличу же пред\ ним, аще восхощет.

<p>4 Вы бо есте врачеве неправеднии и целителе злых вси,

<p>5 буди же вам онемети, и сбудется вам в премудрость.

<p>6 Слышите же обличение уст моих, суду же устен моих вонмите.

<p>7 Не пред\ богом ли глаголете и пред\ ним вещаете лесть;

<p>8 или уклонитеся, вы же сами судии будите.

<p>9 Добро бо, аще изследит вас: аще бо вси творящии приложитеся к нему, обаче обличит вы.

<p>10 Аще же и тай лицам удивитеся,

<p>11 не движение ли его смятет вас, боязнь же от него нападет на вы;

<p>12 Отидет же величание ваше равно пепелу, тело же бренно.

<p>13 умолчите, да возглаголю и почию от гнева.

<p>14 Вземля плоти моя зубами, душу же мою положу в руце моей.

<p>15 Аще мя убиет сильный, понеже и нача, обаче возглаголю и обличу пред\ ним:

<p>16 и сие ми сбудется во спасение: не внидет бо пред\ ним лесть.

<p>17 Послушайте, послушайте глагол моих: возвещу бо вам слышащым.

<p>18 Се, аз близ\ есмь суда моего, вем аз, яко праведен явлюся.

<p>19 Кто бо есть судяйся со мною, да ныне умолчу и изчезну;

<p>20 Двое же ми сотвориши, тогда от лица твоего не скрыюся:

<p>21 руку от мене отими, страх же твой да не ужасает мя:

<p>22 посем призовеши, аз же тя послушаю, или возглаголеши, аз же ти дам ответ.

<p>23 Колицы суть греси мои и беззакония моя; научи мя, кая суть;

<p>24 Почто крыешися от мене; мниши же мя противна суща тебе;

<p>25 Или яко лист движимь ветром убоишися; или яко сену носиму ветром противляешимися;

<p>26 Яко написал еси на мя злая, обложил же ми еси юностныя грехи:

<p>27 положил же еси ногу мою в возбранение: сохранил же еси дела моя вся: в корения же ног моих пришел еси:

<p>28 иже обетшают якоже мех, или якоже риза молием из\ъядена.

%{Глава}14

<p>1 Человек бо рожден от жены малолетен и исполнь гнева:

<p>2 или якоже цвет процветый отпаде, отбеже же яко сень, и не постоит.

<p>3 Не и о сем ли слово сотворил еси, и сему сотворил еси внити на суд пред\ тя;

<p>4 Кто бо чист будет от скверны; никтоже,

<p>5 аще и един день житие его на земли: изочтени же месяцы его от тебе, на время положил еси, и не преступит.

<p>6 Отступи от него, да умолкнет и изберет житие якоже наемник.

<p>7 Есть бо древу надежда: аще бо посечено будет, паки процветет, и леторасль его не оскудеет:

<p>8 аще бо состареется в земли корень его, на камени же скончается стебло его,

<p>9 от вони воды процветет, сотворит же жатву, якоже новосажденное.

<p>10 Муж же умерый отиде, пад же человек, ктому несть.

<p>11 Временем бо оскудевает море, река же опустевши изсше:

<p>12 человек же уснув не востанет, дондеже не будет небо сошвено, и не возбудятся от сна своего.

<p>13 убо, о, дабы во аде мя сохранил еси, скрыл же мя бы еси, дондеже престанет гнев твой, и вчиниши ми время, в неже память сотвориши ми.

<p>14 Аще бо умрет человек, жив будет: скончав дни жития своего, потерплю, дондеже паки буду.

<p>15 Посем воззовеши, аз же послушаю тя: дел же руку твоею не отвращайся:

<p>16 изчислил же еси начинания моя, и ничтоже тя мимоидет от грех моих:

<p>17 запечатлел же ми еси беззакония в мешце, назнаменал же еси, аще что неволею преступих.

<p>18 обаче и гора падающи распадется, и камень обетшает от места своего:

<p>19 камение огладиша воды, и потопиша воды взнак холмы земныя, и ожидание человеческо погубил еси.

<p>20 Отринул еси его до конца, и отиде: изменил еси ему лице и испустил еси.

<p>21 Многим же бывшым сыном его, не весть: аще же и мало их будет, не знает:

<p>22 но плоти его болеша, душа же его о себе сетова.

%{Глава}15

<p>1 Отвещав же елифаз феманитин, рече:

<p>2 еда премудрый даст ответ разумен на ветр, и наполни болезнию чрево,

<p>3 обличая глаголы, имиже не подобает, и словесы, ихже ни кая польза;

<p>4 Не и ты ли отринул еси страх; скончал же еси глаголы таковы пред\ Господем;

<p>5 Повинен еси глаголом уст твоих, ниже разсудил еси глаголы сильных.

<p>6 Да обличат тя уста твоя, а не аз, и устне твои на тя возсвидетелствуют.

<p>7 Что бо; еда первый от человек рожден еси; или прежде холмов сгустился еси;

<p>8 или строение господне слышал еси; или в советника тя употреби Бог; и на тя (единаго) ли прииде премудрость;

<p>9 что бо веси, егоже не вемы; или что разумееши ты, егоже и мы (не разумеем);

<p>10 И стар и древен есть в нас, старший отца твоего деньми.

<p>11 Мало, о нихже согрешил еси, уязвлен еси, вельми выше меры возглаголал еси.

<p>12 Что дерзостно бысть сердце твое; или что вознесостеся очи твои;

<p>13 Яко ярость изрыгнул еси пред\ Господем, изнесл же еси изо уст такова словеса;

<p>14 Кто бо сый человек яко будет непорочен; или аки будущий праведник рожден от жены;

<p>15 Аще во святых не верит, небо же нечисто пред\ ним,

<p>16 кольми паче мерзкий и нечистый муж, пияй неправды, якоже питие.

<p>17 Возвещу же ти, послушай мене: яже ныне видех, возвещу ти,

<p>18 яже премудрии рекут, и не утаиша отцы их,

<p>19 имже единым дана бысть земля, и не найде иноплеменник на ня.

<p>20 Все житие нечестиваго в попечении, лета же изочтена дана сильному,

<p>21 страх же его во ушесех его: егда мнит уже в мире быти, тогда приидет нань низвращение:

<p>22 да не верует отвратитися от тмы, осужден бо уже в руки железа,

<p>23 учинен же есть в брашно неясытем: весть же в себе, яко ждет падения, день же темен превратит его,

<p>24 беда же и скорбь об\ъимет его, якоже военачалник напреди стояй падает,

<p>25 яко вознесе руце на Господа, пред\ Господем же вседержителем ожесточи выю, <p>26 тече же противу ему укоризною в толщи хребта щита своего:

<p>27 яко покры лице свое туком своим и сотвори омет на стегнах: (хвала же его укоризна).

<p>28 Да вселится же во градех пустых, внидет же в домы ненаселенныя: а яже они уготоваша, инии отнесут.

<p>29 Ниже обогатится, ниже останет имение его, не имать положити на землю сени,

<p>30 ниже избежит тмы: прозябение его да усушит ветр, и да отпадет цвет его:

<p>31 да не верит, яко стерпит, тщетная бо сбудутся ему.

<p>32 Посечение его прежде часа растлеет, и леторасль его не облиственеет:

<p>33 да об\ъиман будет якоже недозрелая ягода прежде часа, да отпадет же яко цвет масличия.

<p>34 Послушество бо нечестиваго смерть, огнь же пожжет домы мздоимцев:

<p>35 во чреве же приимет болезни, сбудется же ему тщета,чрево же его понесет лесть.

%{Глава}16

<p>1 Отвещав же иов, рече:

<p>2 слышах сицевая многа, утешителие зол вси.

<p>3 Что бо; еда чин есть во словесех ветра; или кую ти пакость сотворит, яко отвещаеши;

<p>4 И аз якоже вы возглаголю: аще бы душа ваша подлежала вместо моея, тогда наскочил бых на вы словесы, покиваю же на вы главою моею.

<p>5 Буди же крепость во устех моих, движения же устен не пощажу.

<p>6 Аще бо возглаголю, не возболю ли язвою; аще же и умолчу, чим менше уязвен буду;

<p>7 Ныне же преутруждена мя сотвори, буя, согнивша, и ят мя.

<p>8 В послушество бых, и воста во мне лжа моя, противно лицу моему отвеща.

<p>9 Гневен быв низложи мя, возскрежета зубы на мя, стрелы разбойников его нападоша на мя.

<p>10 остротою очес наскака, мечем порази мя в колена: вкупе же потекоша на мя:

<p>11 предаде бо мя Господь в руки неправедных, нечестивым же поверже мя.

<p>12 Мирствующа разсыпа мя, взяв мя за власы оборва, постави мя аки примету.

<p>13 Обыдоша мя копиями бодуще во истесы моя, не щадяще: излияша на землю желчь мою,

<p>14 низложиша мя труп на труп, текоша ко мне могущии,

<p>15 вретище сошиша на кожу мою, и мощь моя на земли угасе.

<p>16 Чрево мое сгоре от плача, на веждах же моих стень смертная,

<p>17 неправедно же ни едино бе в руку моею: молитва же моя чиста.

<p>18 Земле, да не покрыеши над\ кровию плоти моея, ниже да будет место воплю моему.

<p>19 И ныне се, на небесех послух мой, свидетель же ми во вышних.

<p>20 Да приидет моя мольба ко Господу, пред\ нимже да каплет око мое.

<p>21 Буди же обличение мужу пред\ Господем, и сыну человеческому ко ближнему его.

<p>22 Лета же изочтеная приидоша, и путем, имже не возвращуся, пойду.

%{Глава}17

<p>1 Тлею духом носимь, прошу же гроба и не улучаю.

<p>2 Молю болезнуя, и что сотворю; украдоша же ми имение чуждии.

<p>3 Кто есть сей; рукою моею связан да будет.

<p>4 Яко сердце их сокрыл еси от мудрости, сего ради да не вознесеши их.

<p>5 Части возвестит злобы: очи же на сынех истаяста.

<p>6 Положил же мя еси в притчу во языцех, смех же бых им.

<p>7 Ослепоста бо от гнева очи мои, повоеван бых вельми от всех:

<p>8 чудо об\ъя истинных о сем, праведник же на беззаконника да востанет:

<p>9 да содержит же верный путь свой, чистый же рукама да приимет дерзость.

<p>10 Но обаче вси належите и приидите, не бо обретаю в вас истины.

<p>11 Дние мои преидоша в течении, расторгошася же удове сердца моего.

<p>12 Нощь в день преложих: свет близ\ от лица тмы.

<p>13 Аще бо стерплю, ад ми есть дом, в сумраце же постлася ми постеля.

<p>14 Смерть назвах отца моего быти, матерь же и сестру ми гной.

<p>15 Где убо еще есть ми надежда, или благая моя узрю;

<p>16 или со мною во ад снидут, или вкупе в персть снидем.

%{Глава}18

<p>1 Отвещав же валдад савхейский, рече:

<p>2 доколе не престанеши; пожди, да и мы возглаголем.

<p>3 И почто аки четвероножная умолчахом пред\ тобою;

<p>4 Пребысть ти гнев. что бо; аще ты умреши, не населенна ли будет поднебесная; или превратятся горы из\ оснований;

<p>5 И свет нечестивых угаснет, и не произыдет их пламень:

<p>6 свет его тма в жилищи, светилник же в нем угаснет:

<p>7 да уловят меншии имения его, погрешит же его совет:

<p>8 ввержена же бысть нога его в пругло, мрежею да повиется:

<p>9 да приидут же нань пругла, укрепит нань жаждущих:

<p>10 скрыся в земли уже его, и ятие его на стези.

<p>11 Окрест да погубят его болезни: мнози же окрест ног его об\ъидут во гладе теснем:

<p>12 падение же ему уготовано велико.

<p>13 Поядены же да будут плесны ног его, красная же его да пояст смерть.

<p>14 Отторжено же буди от жития его изцеление, да имет же его беда виною царскою.

<p>15 Да вселится в храмине его в нощи его, посыпана да будут лепотная его жупелом:

<p>16 под\ ним корения его да изсохнут, свыше же нападет пожатие его.

<p>17 Память его да погибнет от земли, и (не) будет имя его на лицы внешнем:

<p>18 да отринет его от света во тму:

<p>19 не будет знаемь в людех его, ниже спасен в поднебесней дом его:

<p>20 но в своих ему поживут инии, над\ ним воздохнуша последнии, первых же об\ъя чудо.

<p>21 Сии суть домове неправедных, сие же место неведущих Бога.

%{Глава}19

<p>1 Отвещав же иов, рече:

<p>2 доколе притрудну творите душу мою и низлагаете мя словесы; уразумейте токмо, яко Господь сотвори мя сице.

<p>3 Клевещете на мя, не стыдящеся мене належите ми.

<p>4 Буди, яко воистинну аз прельстихся, и у мене водворяется погрешение, глаголати словеса, яже не подобаше, словеса же моя погрешают, и не во время:

<p>5 буди же, яко на мя величаетеся, наскакаете же ми поношением:

<p>6 разумейте убо, яко Господь есть иже смяте мя и ограду свою на мя вознесе.

<p>7 Се, смеюся поношению, не возглаголю: возопию, и нигдеже суд.

<p>8 Окрест огражден есмь и не могу прейти: пред\ лицем моим тму положи,

<p>9 славу же с мене совлече и отя венец от главы моея:

<p>10 растерза мя окрест, и отидох: посече же яко древо надежду мою.

<p>11 Люте же гнева употреби на мя и возмне мя яко врага.

<p>12 Вкупе же приидоша искушения его на мя, на путех же моих обыдоша мя наветницы.

<p>13 Братия моя отступиша от мене, познаша чуждих паче мене, и друзие мои немилостиви быша:

<p>14 не снабдеша мя ближнии мои, и ведящии имя мое забыша мя.

<p>15 Соседи дому и рабыни моя, (яко) иноплеменник бых пред\ ними:

<p>16 раба моего звах, и не послуша, уста же моя моляхуся:

<p>17 и просих жену мою, призывах же лаская сыны подложниц моих:

<p>18 они же мене в век отринуша, егда востану, на мя глаголют.

<p>19 Гнушахуся мене видящии мя, и ихже любих, восташа на мя.

<p>20 В кожи моей согниша плоти моя, кости же моя в зубех содержатся.

<p>21 Помилуйте мя, помилуйте мя, о, друзие! рука бо господня коснувшаяся ми есть.

<p>22 Почто мя гоните якоже и Господь; от плотей же моих не насыщаетеся;

<p>23 Кто бо дал бы, да напишутся словеса моя, и положатся оная в книзе во век;

<p>24 и на дщице железне и олове, или на камениих изваяются;

<p>25 Вем бо, яко присносущен есть, иже имать искупити мя,

<p>26 (и) на земли воскресити кожу мою терпящую сия, от Господа бо ми сия совершишася,

<p>27 яже аз в себе свем, яже очи мои видеста, а не ин: вся же ми совершишася в недре.

<p>28 Аще же и речете: что речем противу ему; и корень словесе обрящем в нем.

<p>29 убойтеся же и вы от меча: ярость бо на беззаконныя найдет, и тогда увидят, где есть их вещество.

%{Глава}20

<p>1 Отвещав же софар минейский, рече:

<p>2 не тако мнех сия тебе рещи противу, и не разумеете паче нежели и аз.

<p>3 Наказание срамления моего услышу, и дух от разума отвещавает ми.

<p>4 Еда сих не уразумел еси от века, отнележе положен человек бысть на земли;

<p>5 веселие бо нечестивых падение страшно, обрадование же беззаконных пагуба.

<p>6 Аще взыдут на небо дары его, жертва же его облаков коснется:

<p>7 егда бо мнится уже утвержден быти, тогда в конец погибнет. видевшии же его рекут: где есть;

<p>8 Якоже сон отлетевый не обрящется, отлете же аки мечтание нощное.

<p>9 око призре, и не приложит, и ктому не познает его место его.

<p>10 Сынов его да погубят меншии, и руце его возжгут болезни.

<p>11 Кости его наполнишася грехов юности его и с ним на персти уснут.

<p>12 Аще усладится во устех его злоба, скрыет ю под\ языком своим:

<p>13 не пощадит ея, и не оставит ея, и соберет ю посреде гортани своего,

<p>14 и не возможет помощи себе: желчь аспидов во чреве его.

<p>15 Богатство неправедно собираемо изблюется, из\ храмины его извлечет его ангел.

<p>16 Ярость же змиеву да ссет, да убиет же его язык змиин.

<p>17 Да не узрит отдоения скотов, ниже прибытка меда и масла кравия.

<p>18 Вотще и всуе трудися, богатство, от негоже не вкусит, якоже клоки не сожваемы и не поглощаемы.

<p>19 Многих бо немощных домы сокруши, жилище же разграби и не постави.

<p>20 Несть спасения имению его, в вожделении своемъне спасется.

<p>21 Несть останка брашну его, сего ради не процветут ему благая.

<p>22 Егда же мнит уже исполнь быти, оскорбится, всяка же беда нань приидет.

<p>23 Аще како либо исполнит чрево свое, напустит нань ярость гнева, одождит на него болезни:

<p>24 и не спасется от руки железа, да устрелит его лук медян,

<p>25 и да пройдет сквозе тело его стрела: звезды же в жилищих его: да приидут нань страси,

<p>26 и всяка тма на нем да пребудет: да пояст его огнь нераздеженый, да озлобит же пришлец дом его:

<p>27 и да открыет небо беззакония его, и земля да востанет нань:

<p>28 да извлечет дом его пагуба до конца, день гнева да приидет нань.

<p>29 Сия часть человека нечестиваго от Господа и стяжание имений его от надзирателя.

%{Глава}21

<p>1 Отвещав же иов, рече:

<p>2 послушайте, послушайте словес моих, да не будет ми от вас сие утешение:

<p>3 потерпите ми, аз же возглаголю, таже не посмеетемися.

<p>4 Что бо; еда человеческо ми обличение; или почто не воз\ъярюся;

<p>5 Воззревшии на мя удивитеся, руку положше на ланите.

<p>6 Аще бо воспомяну, ужаснуся: обдержат бо плоть мою болезни.

<p>7 Почто нечестивии живут, обетшаша же в богатстве;

<p>8 Семя их по души, чада же их пред\ очима.

<p>9 Домове их обилнии суть, страх же нигде, раны же от Господа несть на них.

<p>10 Говядо их не изверже: спасена же бысть их имущая во чреве и не лишися.

<p>11 Пребывают же яко овцы вечныя, дети же их пред\ъиграют,

<p>12 вземше псалтирь и гусли, и веселятся гласом песни.

<p>13 Скончаша во благих житие свое, в покои же адове успоша.

<p>14 Глаголют же Господеви: отступи от нас, путий твоих ведети не хощем:

<p>15 что достоин, яко да поработаем ему; и кая польза, яко да взыщем его;

<p>16 В руках бо их бяху благая, дел же нечестивых не надзирает.

<p>17 обаче же и нечестивых светилник угаснет, найдет же им развращение, болезни же их об\ъимут от гнева:

<p>18 будут же аки плевы пред\ ветром, или якоже прах, егоже взя вихр.

<p>19 Да оскудеют сыном имения его: воздаст противу ему, и уразумеет.

<p>20 Да узрят очи его свое убиение, от Господа же да не спасется.

<p>21 Яко воля его с ним в дому его, и числа месяцей его разделишася.

<p>22 Не Господь ли есть научаяй разуму и хитрости; тойже мудрых разсуждает.

<p>23 Той умрет в силе простоты своея, всецел же благодушествуяй и благоуспеваяй,

<p>24 утроба же его исполнена тука, мозг же его разливается.

<p>25 ов же умирает в горести души, не ядый ничтоже блага.

<p>26 Вкупе же на земли спят, гнилость же их покры.

<p>27 Темже вем вас, яко дерзостию належите ми,

<p>28 яко речете: где есть дом княжь; и где есть покров селений нечестивых;

<p>29 Вопросите мимоходящих путем, и знамения их не чужда сотворите.

<p>30 Яко на день пагубы соблюдается нечестивый, и в день гнева его отведен будет. <p>31 Кто возвестит пред\ лицем его путь его, и еже той сотвори, кто воздаст ему;

<p>32 И той во гроб отнесен бысть, и на гробищих побде.

<p>33 усладися ему дробное камение потока, и в\ъслед его всяк человек отидет, и пред\ ним безчисленнии.

<p>34 Како же мя утешаете суетными; а еже бы мне почити от вас, ничтоже.

%{Глава}22

<p>1 Отвещав же елифаз феманитин, рече:

<p>2 не Господь ли есть научаяй разуму и хитрости;

<p>3 Ибо кое попечение Господу, аще ты был еси делы непорочен; или (кая) польза, яко прост творити будеши путь твой;

<p>4 или опасение имея от тебе обличит тя и внидет с тобою в суд;

<p>5 Еда злоба твоя есть не многа; безчисленнии же твои суть греси;

<p>6 В залог бо имал еси от братии твоея вотще, одежду же нагих отнимал еси,

<p>7 ниже водою жаждущих напоил еси, но алчущих лишил еси хлеба:

<p>8 удивлялся же еси неких лицу и повергал еси убогих на земли:

<p>9 вдовицы же отпустил еси тщы и сироты озлобил еси.

<p>10 Сего ради обыдоша тя сети, и поспеши на тя рать велика:

<p>11 свет тебе тма бысть, уснувшаго же вода тя покры.

<p>12 Еда на высоких живый не призирает; укоризною же возносящихся смири.

<p>13 И рекл еси: что разуме крепкий; или во мраце разсудит;

<p>14 Облак покров его, и неувидимь будет, и круг небесе обходит.

<p>15 Еда стезю древнюю сохраниши, в нюже ходиша мужие неправедни,

<p>16 иже яти быша прежде времене; река текущая основания их,

<p>17 глаголющии: что сотворит нам Господь; или что нанесет на ны вседержитель;

<p>18 Иже исполнил есть домы их благими: совет же нечестивых далече от него.

<p>19 Видевше праведницы возсмеяшася, непорочен же глумляшеся им:

<p>20 не погибе ли имение их, и останки их пояст огнь;

<p>21 Буди убо тверд, аще претерпиши, потом плод твой будет во благих.

<p>22 Приими же из\ уст его изречение и восприими словеса его в сердце твое.

<p>23 Аще же обратишися и смириши себе пред\ Господем, и далече сотвориши от жилища твоего неправду,

<p>24 и положен будеши на персти в камени, и якоже камень потока офирска.

<p>25 Будет убо тебе вседержитель помощник от враг, чиста же сотворит тя якоже сребро разжжено,

<p>26 потом дерзновение воз\ъимееши пред\ богом, воззрев весело на небо.

<p>27 Помольшуся же тебе к нему, услышит тя, даст же ти обеты твоя воздати,

<p>28 устроит же ти жилище правды, на путех же твоих будет свет:

<p>29 яко смирил еси себе, тогда речеши: вознесеся, и поникша очима спасет,

<p>30 избавит неповиннаго, и спасешися чистыма рукама твоима.

%{Глава}23

<p>1 Отвещав же иов, рече:

<p>2 вем убо, яко из\ руки моея обличение мое есть, и рука его тяжка бысть паче моего воздыхания.

<p>3 Кто убо увесть, яко обрящу его и прииду ко кончине;

<p>4 И реку мой суд, уста же моя исполню обличения,

<p>5 уразумею же изцеления, яже ми речет, и ощущу, что ми возвестит.

<p>6 И аще со многою крепостию найдет на мя, посем же не воспретит ми.

<p>7 Истина бо и обличение от него: да изведет же в конец суд мой.

<p>8 Аще бо во первых пойду, ктому несмь: в последних же, како вем его;

<p>9 ошуюю творящу ему, и не разумех: обложит одесную, и не узрю.

<p>10 Весть бо уже путь мой, искуси же мя яко злато.

<p>11 Изыду же в заповедех его, пути бо его сохраних, и не уклонюся от заповедий его

<p>12 и не преступлю, в недрех же моих сокрых глаголы его.

<p>13 Аще же и сам судил тако, кто есть рекий противу ему; сам бо восхоте и сотвори.

<p>14 Сего ради о нем трепетен бых, наказуемь же попекохся о нем:

<p>15 сего ради от лица его потщуся, поучуся и убоюся от него.

<p>16 И Господь умягчил сердце мое, и вседержитель потщася о мне:

<p>17 не ведех бо, яко найдет на мя тма, пред\ лицем же моим покрыет мрак.

%{Глава}24

<p>1 Почто же Господа утаишася часы,

<p>2 нечестивии же предел преидоша, стадо с пастырем разграбивше;

<p>3 Под\ъяремника сирых отведоша и вола вдовича в залог взяша:

<p>4 уклониша немощных от пути праведнаго, вкупе же скрышася кротцыи земли:

<p>5 изыдоша же, яко осли на село, на мя, изступивше своего чина: сладок бысть хлеб им ради юных.

<p>6 Ниву прежде времене не свою сущу пожаша, немощнии же виноград нечестивых без\ мзды и без\ брашна возделаша:

<p>7 нагих многих успиша без\ риз, одежду же душиих отяша:

<p>8 каплями горскими мокнут, занеже не имеяху покрова, в камение облекошася:

<p>9 восхитиша сироту от сосца, падшаго же смириша:

<p>10 нагия же успиша неправедно, от алчущих же хлеб отяша:

<p>11 в теснинах неправедно заседоша, пути же праведнаго не ведеша.

<p>12 Иже из\ града и из\ домов своих изгоними бываху, душа же младенцев стеняше вельми: Бог же почто сих посещения не сотвори;

<p>13 На земли сущым им, и не разумеша, пути же праведнаго не ведеша, ни по стезям его ходиша.

<p>14 Разумев же их дела, предаде их во тму, и в нощи будет яко тать.

<p>15 И око прелюбодея сохрани тму, глаголя: не узрит мя око: и покрывало лицу наложи.

<p>16 Прокопа в нощи храмины, во днех же запечатлеша себе, не познаша света:

<p>17 яко абие заутра им сень смерти, понеже познает мятеж сени смертныя.

<p>18 Легок есть на лицы воды: проклята буди часть их на земли, да явятся же садовия их на земли суха:

<p>19 рукоятие бо сирых разграбиша.

<p>20 Потом воспомянен бысть ему грех, и якоже мгла росы изчезе: воздано же буди ему, еже содея, сокрушен же буди всяк неправдив яко древо неизцельно:

<p>21 неплодней бо не добро сотвори и жены не помилова.

<p>22 Яростию же низврати немощныя: востав убо не имать веры яти о своем житии.

<p>23 Егда же разболится, да не надеется здрав быти, но падет недугом.

<p>24 Многи бо озлоби высота его: увяде же яко злак в знои, или якоже клас от стебла сам отпад.

<p>25 Аще же ни, кто есть глаголяй лжу ми глаголати, и положит ни во чтоже глаголы моя;

%{Глава}25

<p>1 Отвещав же валдад савхейский, рече:

<p>2 что бо начало, аще не страх от него, иже творит всяческая в вышних;

<p>3 Да никтоже бо мнит, яко есть умедление воинством: и на кого не найдет навет от него;

<p>4 Како бо будет праведн человек пред\ богом; или кто очистит себе рожденный от жены;

<p>5 Аще луне повелевает, и не сияет, звезды же нечисты суть пред\ ним,

<p>6 кольми паче человек гной, и сын человеческий червь.

%{Глава}26

<p>1 Отвещав же иов, рече:

<p>2 кому прилежиши, или кому хощеши помогати; не сему ли, емуже многа крепость и емуже мышца крепка есть;

<p>3 Кому совет дал еси; не емуже ли вся премудрость; Кого поженеши; не емуже ли превелия сила;

<p>4 Кому возвестил еси глаголы; дыхание же чие есть исходящее из\ тебе;

<p>5 Еда исполини родятся под\ водою и соседми ея;

<p>6 Наг ад пред\ ним, и несть покрывала пагубе.

<p>7 Простираяй север ни на чемже, повешаяй землю ни начемже,

<p>8 связуяй воду на облацех своих, и не расторжеся облак под\ нею:

<p>9 держай лице престола, простирая над\ ним облак свой:

<p>10 повеление окружи на лице воды даже до скончания света со тмою.

<p>11 Столпи небеснии прострошася и ужасошася от запрещения его.

<p>12 Крепостию укроти море, и хитростию его низложен бысть кит:

<p>13 вереи же небесныя убояшася его: повелением же умертви змиа отступника.

<p>14 Се, сия части пути его: и о капли слова услышим в нем: силу же грома его кто уведа, когда сотворит;

%{Глава}27

<p>1 Еще же приложив иов, рече в притчах:

<p>2 жив Господь, иже ми сице суди, и вседержитель, иже огорчи ми душу:

<p>3 дондеже еще дыхание мое есть и дух божий сущий в ноздрех моих,

<p>4 не возглаголют устне мои беззакония, ниже душа моя поучится неправде.

<p>5 Не буди мне правдивыми нарещи вас, дондеже умру: не изменю бо незлобия моего.

<p>6 Правде же внимая, не оставлю ея, не свем бо себе злых соделавша.

<p>7 обаче же, дабы были врази мои, якоже низвращение нечестивых, и востающии на мя, якоже пагуба пребеззаконных.

<p>8 И кая бо есть надежда нечестивому, яко ожидает; надеяся на Господа спасется ли;

<p>9 или мольбу его услышит Бог; или нашедшей ему беде,

<p>10 еда имать кое дерзновение пред\ ним; или яко призвавшу ему, услышит ли его;

<p>11 Сего ради возвещу вам, что есть в руце господни, и, еже есть у вседержителя, не солжу. <p>12 Се, вси весте, яко тщетная ко тщетным прилагаете.

<p>13 Сия часть человека нечестиваго от Господа: и жребий сильных приидет от вседержителя на ня.

<p>14 Аще мнози будут сынове их, на заколение будут:аще же и возмужают, нищы будут:

<p>15 оставшиися же ему смертию умрут, и вдовиц их никтоже помилует.

<p>16 Аще соберет якоже землю сребро, и якоже брение уготовит злато,

<p>17 сия вся праведнии одержат, имения же его истиннии возмут:

<p>18 будет же дом его яко молие, и яко паучина, яже снабде.

<p>19 Богатый уснет и не приложит, очи свои отверзе, и несть.

<p>20 Обыдоша его якоже вода болезни, нощию же ят его примрак.

<p>21 Возмет же его вар, и отидет, и возвеет его от места его,

<p>22 и вержет на него, и не пощадит, из\ руку его бежанием побежит:

<p>23 восплещет нань рукама своима и с шумом возмет его от места своего.

%{Глава}28

<p>1 Есть бо сребру место, отонудуже и бывает, и место злату, отонудуже очищается.

<p>2 Железо бо из\ земли раждается, медь же равно камению сечется.

<p>3 Чин положи тме, и вся концы сам испытует, камык тмы и сень смерти.

<p>4 Пресечение потока от праха: забывающии же путь правый изнемогоша, от человек подвигошася. <p>5 Есть земля, из\ неяже изыдет хлеб: под\ нею обратися яко огнь.

<p>6 Место сапфира камение ея, и персть злато ему.

<p>7 Стезя, не позна ея птица, и не узре ю око супово,

<p>8 и не ходиша по ней сынове величавых, и не прейде по ней лев.

<p>9 На несекоме камени простре руку свою, преврати же из\ корения горы:

<p>10 бреги рек расторже, всякое же честное виде око мое:

<p>11 глубины же рек откры и показа силу свою на свет.

<p>12 Премудрость же откуду обретеся; и кое место есть ведения;

<p>13 Не весть человек пути ея, ниже обретеся в человецех.

<p>14 Бездна рече: несть во мне: и море рече: несть со мною.

<p>15 Не дастся сокровище за ню, и не извесится сребро на изменение ея,

<p>16 и не сравнится со златом софирским, со ониксом честным и сапфиром:

<p>17 не равно будет ей злато и кристаль, и изменение ея сосуди злати.

<p>18 Превысокая и бисерие не помянутся, и притяжи премудрость паче внутреннейших:

<p>19 не уравнится ей топазий ефиопский, со златом чистым не сравнится.

<p>20 Премудрость же откуду обретеся; и кое место есть разуму;

<p>21 утаися от всякаго человека, и от птиц небесных скрыся.

<p>22 Пагуба и смерть рекосте: слышахом ея славу.

<p>23 Бог благо позна ея путь: сам бо весть место ея.

<p>24 Ибо сам поднебесную всю надзирает, ведый, яже на земли, вся, яже сотвори.

<p>25 Ветров вес и воде меру егда сотворил,

<p>26 тако видяй сочте, и путь в сотрясении гласов,

<p>27 тогда виде ю и поведа ю, уготовав изследи

<p>28 и рече человеку: се, благочестие есть премудрость, а еже удалятися от зла есть ведение.

%{Глава}29

<p>1 Еще же приложив иов, рече в притчах:

<p>2 кто мя устроит по месяцам преждних дний, в нихже мя Бог храняше,

<p>3 якоже егда светяшеся светилник его над\ главою моею, егда светом его хождах во тме,

<p>4 егда бех тяжек в путех, егда Бог посещение творяше дому моему,

<p>5 егда бех богат зело, окрест же мене раби,

<p>6 егда обливахуся путие мои маслом кравиим, горы же моя обливахуся млеком,

<p>7 егда исхождах из\ъутра во град, на стогнах же поставляшеся ми престол;

<p>8 Видяще мя юноши скрывашася, старейшины же вси воставаша:

<p>9 вельможи же преставаху глаголати, перст возложше на уста своя.

<p>10 Слышавшии же блажиша мя, и язык их прильпе гортани их:

<p>11 яко ухо слыша и ублажи мя, око же видев мя уклонися.

<p>12 Спасох бо убогаго от руки сильнаго, и сироте, емуже не бе помощника, помогох.

<p>13 Благословение погибающаго на мя да приидет, уста же вдовича благословиша мя.

<p>14 В правду же облачахся, одевахся же в суд яко в ризу.

<p>15 око бех слепым, нога же хромым:

<p>16 аз бых отец немощным, распрю же, еяже не ведях, изследих:

<p>17 сотрох же членовныя неправедных, от среды же зубов их грабление из\ъях.

<p>18 Рех же: возраст мой состареется якоже стебло финиково, многа лета поживу.

<p>19 Корень разверзеся при воде, и роса пребудет на жатве моей.

<p>20 Слава моя нова со мною, и лук мой в руце моей пойдет.

<p>21 (Старейшины) слышавшии мя внимаху, молчаху же о моем совете.

<p>22 К моему глаголу не прилагаху, радовахуся же, егда к ним глаголах:

<p>23 якоже земля жаждущая ожидает дождя, тако сии моего глаголания.

<p>24 Аще возсмеюся к ним, не вериша: и свет лица моего не отпадаше.

<p>25 Избрах путь их, и седех князь, и вселяхся якоже царь посреде храбрых, аки утешаяй печальных.

%{Глава}30

<p>1 Ныне же поругашамися малейшии: ныне учат мя от части, ихже отцев уничтожах, ихже не вменях достойными псов моих стад.

<p>2 Крепость же рук их во что мне бысть; у них погибаше скончание.

<p>3 В скудости и гладе безплоден: иже бежаху в безводное вчера сотеснение и бедность:

<p>4 иже обхождаху былие в дебрех, имже былие бяше брашно, безчестнии же и похуленнии, скудни всякаго блага, иже и корение древес жваху от глада великаго.

<p>5 Восташа на мя татие,

<p>6 ихже домове беша пещеры каменны:

<p>7 от среды доброгласных возопиют, иже под\ хврастием дивиим живяху:

<p>8 безумных сынове и безчестных, имя и слава угашена на земли.

<p>9 Ныне же гусли есмь аз им, и мене в притчу имут:

<p>10 возгнушалися же мною отступивше далече, ни лица моего пощадеша от плюновения.

<p>11 Отверз бо тул свой уязви мя, и узду устам моим наложи.

<p>12 На десную отрасли восташа, нозе свои простроша и путесотвориша на мя стези пагубы своея.

<p>13 Сотрошася стези моя, совлекоша бо ми одежду.

<p>14 Стрелами своими устрели мя: сотвори ми, якоже восхоте: в болезнех скисохся, обращаются же ми скорби.

<p>15 Отиде ми надежда якоже ветр, и якоже облак спасение мое.

<p>16 И ныне на мя излиется душа моя: и одержат мя дние печалей:

<p>17 нощию же кости моя смятошася, жилы же моя разслабеша.

<p>18 Многою крепостию ятся за ризу мою: якоже ожерелие ризы моея об\ъя мя.

<p>19 Вменяеши же мя равна брению, в земли и пепеле часть моя.

<p>20 Возопих же к тебе, и не услышал мя еси: сташа же и смотриша на мя.

<p>21 Наидоша же на мя без\ милости, рукою крепкою уязвил мя еси:

<p>22 вчинил же мя еси в болезнех и отвергл еси мя от спасения.

<p>23 Вем бо, яко смерть мя сотрет: дом бо всякому смертну земля.

<p>24 Аще бы возможно было, сам бых себе убил, или молил бых иного, дабы ми то сотворил.

<p>25 Аз же о всяцем немощнем восплакахся, воздохнух же видев мужа в бедах.

<p>26 Аз же ждах благих, и се, сретоша мя паче дние зол.

<p>27 Чрево мое воскипе и не умолчит: предвариша мя дние нищеты.

<p>28 Стеня ходих без\ обуздания, стоях же в соборе вопия.

<p>29 Брат бых сиринам, друг же птичий.

<p>30 Кожа же моя помрачися вельми, и кости моя сгореша от зноя.

<p>31 Обратишася же в плачь гусли моя, песнь же моя в рыдание мне.

%{Глава}31

<p>1 Завет положих очима моима, да не помышлю на девицу.

<p>2 И что удели Бог свыше, и наследие всесильнаго от вышних;

<p>3 увы, пагуба неправдивому и отчуждение творящым беззаконие.

<p>4 Не сам ли узрит путь мой и вся стопы моя изочтет;

<p>5 Аще ходих с посмеятели, и аще потщася нога моя на лесть,

<p>6 стах бо на мериле праведне, виде же Господь незлобие мое.

<p>7 Аще уклонися нога моя от пути, аще и в\ъслед ока моего иде сердце мое, и аще рукама моима прикоснухся даров,

<p>8 да посею убо, а инии да поядят, без\ корене же да бых был на земли.

<p>9 Аще в\ъслед иде сердце мое жены мужа инаго, и аще приседяй бых при дверех ея,

<p>10 угодна убо буди и жена моя иному мужу, младенцы же мои смирени да будут:

<p>11 ярость бо гнева не удержана, еже осквернити мужа инаго жену:

<p>12 огнь бо есть горяй на вся страны, идеже найдет, из\ корения погубит.

<p>13 Аще же презрех суд раба моего или рабыни, прящымся им предо мною:

<p>14 что бо сотворю, аще испытание сотворит ми Господь; аще же и посещение, кий ответ сотворю;

<p>15 Еда не якоже и аз бех во чреве, и тии быша; бехом же в томже чреве.

<p>16 Немощнии же, аще когда чесого требоваху, не не получиша, вдовича же ока не презрех.

<p>17 Аще же и хлеб мой ядох един и сирому не преподах от него:

<p>18 понеже от юности моея кормих якоже отец, и от чрева матере моея наставлях:

<p>19 аще же презрех нага погибающа и не облекох его:

<p>20 немощнии же аще не благословиша мя, от стрижения же агнцев моих согрешася плещы их:

<p>21 аще воздвигох на сироту руку, надеяся, яко многа помощь мне есть:

<p>22 да отпадет убо рамо мое от состава, мышца же моя от лактя да сокрушится:

<p>23 страх бо Господень об\ъя мя, и от тягости его не стерплю.

<p>24 Аще вчиних злато в крепость мою и аще на камения многоценная надеяхся,

<p>25 аще же и возвеселихся, многу ми богатству сущу, аще же и на безчисленных положих руку мою:

<p>26 или не видим солнца возсиявшаго оскудевающа, луны же умаляющияся; не в них бо есть:

<p>27 и аще прельстися отай сердце мое, аще и руку мою положив на устах моих лобзах:

<p>28 и сие ми убо в беззаконие превелие да вменится, яко солгах пред\ богом вышним.

<p>29 Аще же обрадовахся о падении враг моих, и рече сердце мое: благоже, благоже:

<p>30 да услышит убо ухо мое клятву мою, озлославлен же да буду от людий моих озлобляемь.

<p>31 Аще же и многажды реша рабыни моя: кто убо дал бы нам от плотей его насытитися, зело мне благу сущу;

<p>32 И вне не водворяшеся странник, дверь же моя всякому приходящему отверста бе.

<p>33 Аще же и согрешая неволею, скрых грех мой:

<p>34 не посрамихся бо народнаго множества, еже не поведати пред\ ними: аще же и оставих маломощнаго изыти из\ дверий моих тщим недром: (аще бы не убоялся).

<p>35 Кто даст слушающаго мене; руки же господни аще бых не убоялся, писание же, еже имех на кого,

<p>36 на плещах возложив аки венец, читах,

<p>37 и аще не раздрав его отдах, ничтоже взем от должника:

<p>38 аще на мя когда земля возстена, аще и бразды ея восплакашася вкупе:

<p>39 аще и силу ея ядох един без\ цены, или аще и душу господина земли взем оскорбих:

<p>40 вместо пшеницы да взыдет ми кропива, а вместо ячменя терние.

%{Глава}32

<p>1 И умолча иов словесы. умолчаша же и трие друзие его ктому пререковати иову, бе бо иов праведн пред\ ними.

<p>2 Разгневася же елиус сын варахиилев вузитянин, от ужичества арамска авситидийския страны, разгневася же на иова зело, занеже нарече себе праведна пред\ богом,

<p>3 и на триех же другов разгневася зело, яко не возмогоша отвещати противу иову и судиша его быти нечестива.

<p>4 Елиус же терпяше дати ответ иову, яко старейшии его суть деньми (друзие его).

<p>5 И виде елиус, яко несть ответа во устех триех мужей, и воз\ъярися гневом своим.

<p>6 Отвещав же елиус сын варахиилев вузитянин, рече: юнейший убо есмь леты, вы же есте старейшии: темже молчах, убоявся возвестити вам хитрость мою:

<p>7 рех же: время есть глаголющее, и во мнозех летех ведят премудрость,

<p>8 но дух есть в человецех, дыхание же вседержителево есть научающее:

<p>9 не многолетнии суть премудри, ниже старии ведят суд:

<p>10 темже рех: послушайте мене, и возвещу вам, яже вем, внушите глаголы моя:

<p>11 реку бо вам послушающым, дондеже испытаете словеса, и даже вас уразумею,

<p>12 и се, не бе иова обличаяй, отвещаяй противно глаголом его от вас:

<p>13 да не речете: обретохом премудрость, Господеви приложившеся:

<p>14 человеку же попустисте глаголати таковая словеса:

<p>15 ужаснушася, не отвещаша ктому, обетшаша от них словеса:

<p>16 терпех, не глаголах бо, яко сташа, не отвещаша, яко да отвещаю и аз часть.

<p>17 Отвеща же елиус, глаголя:

<p>18 паки возглаголю, исполнен бо есмь словес: убивает бо мя дух чрева:

<p>19 чрево же мое яко мех мста вряща завязан, или якоже мех коваческий расторгнутый:

<p>20 возглаголю, да почию, отверз уста:

<p>21 человека бо не постыждуся, но ниже бреннаго посрамлюся:

<p>22 не вем бо чудитися лицу: аще же ни, то и мене молие из\ъядят.

%{Глава}33

<p>1 Но послушай, иове, словес моих и беседу мою внуши:

<p>2 се бо, отверзох уста моя, и возглагола язык мой:

<p>3 чисто сердце мое во словесех, разум же устну моею чистая уразумеет:

<p>4 дух божий сотворивый мя, дыхание же вседержителево поучающее мя:

<p>5 аще можеши, даждь ми ответ к сим: потерпи, стани противу мене, и аз противу тебе.

<p>6 От брения сотворен еси ты, якоже и аз: от тогожде сотворения есмы:

<p>7 не страх мой тя смятет, ниже рука моя тяжка будет на тя.

<p>8 обаче рекл еси во ушы мои, и глас глагол твоих услышах, занеже глаголеши:

<p>9 чист есмь аз, не согрешая, непорочен же есмь, ибо не беззаконновах:

<p>10 зазор же на мя обрете и мнит мя, яко противника себе:

<p>11 вложи же ногу мою в древо и надсмотрял пути моя вся.

<p>12 Како бо глаголеши, яко прав есмь, и не послуша мене; Вечен бо есть, иже над\ земными.

<p>13 Глаголеши бо: чесо ради правды моея не услыша всяко слово;

<p>14 Единою бо возглаголет Господь, второе же во сне, или в поучении нощнем,

<p>15 или, яко егда нападает страх лют на человеки, во дреманиих на ложи:

<p>16 тогда открыет ум человеческий, виденьми страха тацеми их устрашит,

<p>17 да возвратит человека от неправды, тело же егоот падения избави,

<p>18 пощаде же душу его от смерти, еже не пасти ему на брани.

<p>19 Паки же обличи его болезнию на ложи и множество костей его разслаби:

<p>20 всякаго же брашна пшенична не возможет прияти, а душа его яди хощет,

<p>21 дондеже согниют плоти его, и покажет кости его тощя:

<p>22 приближися же на смерть душа его, и живот его во аде.

<p>23 Аще будет тысяща ангел смертоносных, един от них не уязвит его: аще помыслит сердцем обратитися ко Господу, повесть же человеку свой зазор, и безумие свое покажет,

<p>24 заступит е, еже не впасти ему в смерть, обновит же тело его якоже повапление на стене, кости же его исполнит мозга:

<p>25 умягчит же его плоть якоже младенца, и устроит его возмужавша в человецех.

<p>26 Помолится же ко Господу и прият им будет, внидет же лицем веселым со исповеданием, воздаст же человеком правду свою.

<p>27 Посем тогда зазрит человек сам себе, глаголя: яковая содевах; и не по достоинству истяза мя, о нихже согреших:

<p>28 спаси душу мою, еже не внити во истление, и жизнь моя свет узрит.

<p>29 Се, сия вся творит крепкий (Бог) пути три с мужем:

<p>30 но избави душу мою от смерти, да живот мой во свете хвалит его.

<p>31 Внимай, иове, и послушай мене, премолчи, и аз возглаголю:

<p>32 и аще тебе суть словеса, отвещай ми: глаголи, хощу бо оправдитися тебе:

<p>33 аще же ни, ты послушай мене, умолчи, и научу тя премудрости.

%{Глава}34

<p>1 Отвещав же елиус, рече:

<p>2 послушайте мене, премудрии: сведущии, внушите (доброе),

<p>3 яко ухо словеса искушает, гортань же вкушает брашна.

<p>4 Суд изберем себе, уразумеем посреде себе, что лучшее.

<p>5 Яко рече иов: праведн есмь, Господь отят ми суд,

<p>6 солга же суду моему: насильна стрела моя без\ неправды.

<p>7 Кто муж, якоже иов, пияй поругание, якоже воду,

<p>8 не согрешая, ниже нечествовав, ниже приобщився к творящым беззакония, еже ходити с нечестивыми;

<p>9 Не рцы бо, яко несть посещения мужеви, и посещения ему от Господа.

<p>10 Темже, разумивии сердцем, послушайте мене, не буди ми пред\ Господем нечествовати и пред\ вседержителем возмутити правду:

<p>11 но воздает человекови, якоже творит кийждо их, и на стези мужестей обрящет и.

<p>12 Мниши же Господа нелепая сотворити, или вседержитель смятет суд, иже сотвори землю;

<p>13 Кто же есть творяй поднебесную и яже в ней всяческая;

<p>14 Аще бо восхощет запретити и дух у себе удержати,

<p>15 умрет всяка плоть вкупе, всяк же человек в землю пойдет, отнюдуже и создан бысть.

<p>16 Аще же не увещаешися, послушай сих, внуши глас глагол.

<p>17 Виждь ты ненавидящаго беззаконная и губящаго лукавыя, суща, вечна, праведна.

<p>18 Нечестив есть глаголяй цареви, закон преступаеши, нечестивейше, князем:

<p>19 иже не постыдеся лица честнаго, ниже весть честь возложити сильным, удивитися лицам их.

<p>20 Тще же им сбудется, еже возопити и молити мужа: зане употребиша беззаконно, безчестяще немощных.

<p>21 Той бо зритель есть дел человеческих, утаися же от него ничтоже от тех, яже творят:

<p>22 ниже будет место укрытися творящым беззаконная:

<p>23 яко не на мужа положит еще.

<p>24 Господь бо всех видит, постизаяй неизследная, славная же и изрядная, имже несть числа,

<p>25 сведый их дела, и обратит нощь, и смирятся.

<p>26 угаси же нечестивыя, видими же пред\ ним:

<p>27 яко уклонишася от закона божия, оправданий же его не познаша,

<p>28 еже вознести к нему вопль нищих, и вопль убогих услышит. <p>29 И той тишину подаст, и кто осудит; и сокрыет лице, и кто узрит его; и на язык, и на человека вкупе,

<p>30 иже поставляет царем человека лицемера за строптивость людий.

<p>31 Яко к крепкому глаголяй: взях, не отиму вместо залога:

<p>32 без\ мене узрю, ты покажи ми: аще неправду соделах, не имам приложити.

<p>33 Еда от тебе истяжет ю, яко ты отринеши, яко ты избереши, а не аз ли; и что разумееши; глаголи.

<p>34 Темже смысленнии сердцем рекут сия, муж же премудр услыша глагол мой.

<p>35 Иов же не в разуме глаголаше, словеса же его не в хитрости.

<p>36 обаче навыкни, иове, не даждь еще ответа, якоже немудрии:

<p>37 да не приложим на грехи нашя: беззаконие же на нас вменится, многая глаголющих словеса на Господа.

%{Глава}35

<p>1 Отвещав же еще елиус, рече:

<p>2 что сие мнил еси на суде; ты кто еси, яко рекл еси: прав есмь пред\ Господем;

<p>3 Или речеши: что сотворю согрешив;

<p>4 Аз же ти дам ответ и трием другом твоим.

<p>5 Воззри на небо и виждь: смотри же на облаки, коль высоки суть от тебе.

<p>6 Аще согрешил еси, что сотвориши; аще же и много беззаконновал еси, что можеши сотворити;

<p>7 Понеже убо праведен еси, что даси ему; или что из\ руки твоея возмет;

<p>8 Мужеви подобному тебе нечестие твое, и сыну человеческому правда твоя.

<p>9 От множества оклеветаемии воззовут, возопиют от мышцы многих:

<p>10 и не рече: где есть Бог сотворивый мя, устрояяй стражбы нощныя,

<p>11 отделяяй мя от четвероногих земных и от небесных птиц;

<p>12 тамо воззовут, и не имаши услышати, и от досады злых.

<p>13 Безместная бо видети не хощет Господь: сам бо вседержитель зритель есть творящих беззаконная, и спасет мя.

<p>14 Судися же пред\ ним, аще можеши похвалити его, якоже есть и ныне.

<p>15 Яко несть посещаяй гневом своим, и не позна прегрешения коеголибо зело.

<p>16 Иов же всуе отверзает уста своя, неведением словеса отягощает.

%{Глава}36

<p>1 Приложив же еще елиус, рече:

<p>2 пожди ми мало еще, да тя научу: еще бо у мене есть слово.

<p>3 Приим хитрость мою отдалеча, делы же моими праведная реку воистинну:

<p>4 и не неправедны глаголы без\ правды уразумееши.

<p>5 Виждь же, яко Господь не отринет незлобиваго:

<p>6 силен крепостию сердца нечестивых не оживит и суд нищым даст,

<p>7 не отимет от правдиваго очес своих, и со цари на престоле посадит их на победу, и вознесутся.

<p>8 Связаннии в ручных узах яти будут ужами нищеты,

<p>9 и возвестит им дела их и прегрешение их, яко укрепятся:

<p>10 но правдиваго услышит, и рече, яко обратятся от неправды.

<p>11 Аще услышат и поработают, скончают дни своя во благих и лета своя в благолепоте:

<p>12 нечестивых же не спасет, зане не хотеша познати Господа и занеже учими не послушливи беша.

<p>13 И лицемери сердцем возмутят ярость: не возопиют, яко связа их:

<p>14 да умрет убо в юности душа их, житие же их уязвляемо ангелы,

<p>15 занеже оскорбиша недужна и немощна, суд же кротких изложит.

<p>16 Еще же исторгну тя от уст вражиих: бездна, пролитие под\ нею, и сниде трапеза твоя исполнена тука.

<p>17 Не оскудеет же от праведных суд:

<p>18 ярость же на нечестивыя будет, нечестия ради даров их, ихже приимаху на неправде.

<p>19 Да не уклонит тя волею ум от мольбы в беде сущих немощных и всех содержащих крепость.

<p>20 Не привлецы нощи, еже взыти людем вместо их:

<p>21 но сохранися, да не содееши зла: сих бо ради из\ъят еси от нищеты.

<p>22 Се, крепкий удержит крепостию своею: кто бо есть, якоже той, силен;

<p>23 и кто есть испытуяй дел его; или кто рекий: содея неправду;

<p>24 Помяни, яко велия дела его суть, имиже владеша мужие.

<p>25 Всяк человек видит в себе, елицы уязвляеми суть человецы.

<p>26 Се, крепкий великий, и не увемы: число лет его безконечное:

<p>27 изочтенны же ему суть капли дождевныя, и излиются дождем во облак:

<p>28 потекут обетшания, осениша же облацы над\ премногими людьми: время постави скоту, ведят же ложа чин. О всех сих не дивитлитися ум, и не изменяетлися ти сердце от тела;

<p>29 И аще уразумеет простертие облака, равенство скинии его:

<p>30 се, простирает на ню свет и корения морская покры:

<p>31 теми бо судит людем, даст пищу могущему.

<p>32 На руку покры свет и заповеда о нем сретающему:

<p>33 возвестит о нем другу своему Господь, стяжание, и о неправде.

%{Глава}37

<p>1 И от сих возмятеся сердце мое и отторжеся от места своего.

<p>2 Послушай слуха во гневе ярости господни, и поучение изо уст его изыдет.

<p>3 Под\ всем небом началство его, и свет его на крилу земли.

<p>4 Вслед его возопиет гласом, возгремит гласом величия своего, и не изменит их, яко услышит глас его.

<p>5 Возгремит крепкий гласом своим дивная: сотвори бо велия, ихже не ведахом.

<p>6 Повелеваяй снегу: буди на земли, и буря дождя, и буря дождев могутства его.

<p>7 В руце всякаго человека знаменает, да познает всяк человек свою немощь.

<p>8 Внидоша же зверие под\ кров и умолкоша на ложи.

<p>9 Из\ хранилищ внутренних находят болезни, и от внешних стран студень.

<p>10 И от дыхания крепка даст лед: управляет же воду, якоже хощет,

<p>11 и избранное устрояет облак: разженет облак свет его,

<p>12 и сам окрестная превратит, якоже хощет, в дела их: вся, елика заповесть им, сия чиноположена суть от него на земли,

<p>13 аще в наказание, аще на землю свою, аще на милость обрящет и.

<p>14 Внуши сия, иове: стани учайся силе господни.

<p>15 Вемы, яко Господь положи дела своя, свет сотворив из\ тмы.

<p>16 Весть же различие облаков и велия падения злых.

<p>17 Твоя же одежда тепла, почивает же на земли от юга.

<p>18 утверждения с ним в древности, крепка якоже видение слития.

<p>19 Чесо ради, научи мя, что речем ему; и престанем многа глаголюще.

<p>20 Еда книга, или книгочиа ми предстоит; да стоящь сотворю человеку молчати.

<p>21 Не всем же видимь свет: светлый есть в древностех, якоже еже от него на облацех.

<p>22 От севера облацы златозарни: в сих велия слава и честь вседержителева.

<p>23 И не обретаем иного подобна крепости его: иже судит праведно, мниши ли, яко не слышит той;

<p>24 Темже убоятся его человецы: убоятся же его и премудрии сердцем.

%{Глава}38

<p>1 Преставшу же елиусу от беседы, рече господьиову сквозе бурю и облаки:

<p>2 кто сей скрываяй от мене совет, содержай же глаголы в сердцы, мене же ли мнится утаити;

<p>3 Препояши яко муж чресла твоя: вопрошу же тя, ты же ми отвещай.

<p>4 Где был еси, егда основах землю; возвести ми, аще веси разум.

<p>5 Кто положи меры ея, аще веси; или кто наведый вервь на ню;

<p>6 На чемже столпи ея утверждени суть; ктоже есть положивый камень краеуголный на ней;

<p>7 Егда (сотворены) быша звезды, восхвалиша мя гласом велиим вси ангели мои.

<p>8 Заградих же море враты, егда изливашеся из\ чрева матере своея исходящее:

<p>9 положих же ему облак во одеяние, мглою же пових е:

<p>10 и положих ему пределы, обложив затворы и врата:

<p>11 рех же ему: до сего дойдеши и не прейдеши, но в тебе сокрушатся волны твоя.

<p>12 Или при тебе составих свет утренний, денница же весть чин свой,

<p>13 ятися крил земли, оттрясти нечестивыя от нея;

<p>14 Или ты, брение взем, от земли создал еси животно, и глаголиваго сего посадил еси на земли;

<p>15 Отял же ли еси от нечестивых свет, мышцу же гордых сокрушил ли еси;

<p>16 Пришел же ли еси на источники моря, во следах же бездны ходил ли еси;

<p>17 Отверзаются же ли тебе страхом врата смертная, вратницы же адовы видевше тя убояшася ли;

<p>18 Навыкл же ли еси широты поднебесныя; Повеждь убо ми, колика есть;

<p>19 В коей же земли вселяется свет, тме же кое есть место;

<p>20 Аще убо введеши мя в пределы их, аще же ли и веси стези их;

<p>21 Вем убо, яко тогда рожден еси, число же лет твоих много.

<p>22 Пришел же ли еси в сокровища снежная, и сокровища градная видел ли еси;

<p>23 подлежат же ли тебе в час врагов, в день браней и рати;

<p>24 Откуду же исходит слана, или разсыпается юг на поднебесную;

<p>25 Кто же уготова дождю велию пролияние, и путь молнии и грома,

<p>26 одождити на землю, на нейже несть мужа, пустыню, идеже человека несть в ней,

<p>27 насытити непроходиму и ненаселену, и прозябнути исход злака;

<p>28 Кто есть дождю отец; кто же есть родивый капли росныя;

<p>29 Из\ чиего чрева исходит лед; Слану же на небеси кто родил,

<p>30 яже нисходит яко вода текущая; Лице нечестива кто устраши;

<p>31 Разумел же ли еси соуз плиад, и ограждение орионово отверзл ли еси;

<p>32 Или отверзеши знамения небесная во время свое; и вечернюю звезду за власы ея привлечеши ли;

<p>33 Веси же ли пременения небесная, или бывающая вкупе под\ небесем;

<p>34 Призовеши же ли облак гласом; и трепетом воды великия послушает ли тя;

<p>35 Послеши же ли молнии, и пойдут; рекут же ли ти: что есть;

<p>36 Кто же дал есть женам ткания мудрость, или испещрения хитрость;

<p>37 Кто же изчисляяй облаки премудростию, небо же на землю преклонил,

<p>38 разлияся же яко земля прах, спаях же е, аки каменем, на четыри углы;

<p>39 уловиши же ли львам ядь, и душы змиев насытиши ли;

<p>40 убояшася бо на ложах своих и седят в дебрех уловляюще.

<p>41 Кто же врану уготова пищу; птичищи бо его ко Господу воззваша, облетающе брашна ищуще.

%{Глава}39

<p>1 Аще уразумел еси время рождения коз живущих на горах каменных; усмотрил же ли еси болезнь при рождении еленей;

<p>2 изчислил же ли еси месяцы их исполнены рождения их, болезни же их разрешил ли еси;

<p>3 Вскормил же ли еси детищы их вне страха, болезни же их отслеши ли;

<p>4 извергнут чада своя, умножатся в порождении, изыдут и не возвратятся к ним.

<p>5 Кто же есть пустивый осла дивияго свободна, узы же его кто разрешил;

<p>6 Положих же жилище его пустыню и селения его сланость:

<p>7 смеяйся многу народу града, стужания же данническаго не слышай,

<p>8 усмотрит на горах пажить себе и в\ъслед всякаго злака ищет.

<p>9 Похощет же ли ти единорог работати, или поспати при яслех твоих;

<p>10 привяжеши ли ремением иго его, и провлечет ти бразды на поли;

<p>11 надеешилися нань, яко многа крепость его; попустиши же ли ему дела твоя;

<p>12 повериши же ли, яко воздаст ти семя; внесет же ли ти в гумно;

<p>13 Крило веселящихся нееласса, аще зачнет асида и несса;

<p>14 яко оставит на земли яица своя, и на персти согреет,

<p>15 и забы, яко нога разбиет, и зверие селнии поперут:

<p>16 ожесточися на чада своя, аки бы не ея, вотще трудися без\ страха,

<p>17 яко сокры Бог ей премудрость и не удели ей в разуме:

<p>18 во время же на высоту вознесет, посмеется коню и седящему на нем.

<p>19 Или ты обложил еси коня силою, и облекл же ли еси выю его в страх;

<p>20 обложил же ли еси его всеоружием, славу же персей его дерзостию;

<p>21 копытом копая на поли играет и исходит на поле с крепостию:

<p>22 сретая стрелы посмеявается и не отвратится от железа:

<p>23 над\ ним играет лук и мечь,

<p>24 и гневом потребит землю и не имать веры яти, дондеже вострубит труба:

<p>25 трубе же вострубившей глаголет, благоже: издалеча же обоняет рать, со скаканием и ржанием.

<p>26 И твоею ли хитростию стоит ястреб, распростер криле недвижимь, зря на юг;

<p>27 Твоим же ли повелением возносится орел, неясыть же на гнезде своем седя вселяется,

<p>28 на версе камене и в сокровене;

<p>29 тамо же сый ищет брашна, издалеча очи его наблюдают,

<p>30 птичищи же его валяются в крови: идеже аще будут мертвечины, абие обретаются.

<p>31 И отвеща Господь Бог ко иову и рече:

<p>32 еда суд со всесильным укланяется; обличаяй же Бога отвещати имать ему.

<p>33 Отвещав же иов, рече Господеви:

<p>34 почто еще аз прюся, наказуемь и обличаемь от Господа, слышай таковая ничтоже сый; аз же кий ответ дам к сим; руку положу на устех моих:

<p>35 единою глаголах, вторицею же не приложу.

%{Глава}40

<p>1 Паки же отвещав Господь, рече ко иову из\ облака:

<p>2 ни, но препояши яко муж чресла твоя: вопрошу же тя, ты же ми отвещай.

<p>3 Не отвергай суда моего: мниши ли мя инако тебе сотворша, разве да явишися правдив;

<p>4 Еда мышца ти есть на Господа, или гласом на него гремиши;

<p>5 Приими же высоту и силу, в славу же и в честь облецыся:

<p>6 пусти же ангелы гневом и всякаго укорителя смири,

<p>7 величава же угаси и согной нечестивыя абие:

<p>8 скрый же в землю вне вкупе и лица их безчестия исполни.

<p>9 Исповем, яко может десница твоя спасти.

<p>10 Но убо се, зверие у тебе, траву аки волове ядят:

<p>11 се убо, крепость его на чреслех, сила же его на пупе чрева:

<p>12 постави ошиб яко кипарис, жилы же его (яко уже) сплетены суть,

<p>13 ребра его ребра медяна, хребет же его железо слияно.

<p>14 Сиесть начало создания господня: сотворен поруган бытиангелы его:

<p>15 возшед же на гору стреминную, сотвори радость четвероногим в тартаре:

<p>16 под\ всяким древом спит, при рогозе и тростии и ситовии:

<p>17 осеняют же над\ ним древеса велика с леторасльми и ветви напольныя:

<p>18 аще будет наводнение, не ощутит: уповает, яко внидет иордан во уста его:

<p>19 во око свое возмет его, ожесточився продиравит ноздри.

<p>20 Извлечеши ли змиа удицею, или обложиши узду о ноздрех его;

<p>21 или вдежеши колце в ноздри его; шилом же провертиши ли устне его;

<p>22 возглаголет же ли ти с молением, (или) с прошением кротко;

<p>23 сотворит же ли завет с тобою; поймеши же ли его раба вечна;

<p>24 поиграеши же ли с ним, якоже со птицею, или свяжеши его яко врабия детищу;

<p>25 питаются ли же им языцы, и разделяют ли его финикийстии народи;

<p>26 вся же плавающая собравшеся не под\ъимут кожи единыя ошиба его, и корабли рыбарей главы его.

<p>27 Возложиши же ли нань руку, воспомянув брань бывающую на теле его; и ктому да не будет.

%{Глава}41

<p>1 Не видел ли еси его, и глаголемым не удивился ли еси; не убоялся ли еси, яко уготовася ми; Кто бо есть противляяйся мне, или кто противостанет ми и стерпит,

<p>2 аще вся поднебесная моя есть;

<p>3 Не умолчу его ради и словом силы помилую равнаго ему.

<p>4 Кто открыет лице облечения его, в согбение же персей его кто внидет;

<p>5 Двери лица его кто отверзет; окрест зубов его страх,

<p>6 утроба его щиты медяны, союз же его якоже смирит камень,

<p>7 един ко другому прилипают, дух же не пройдет его:

<p>8 яко муж брату своему прилепится, содержатся и не отторгнутся.

<p>9 В чхании его возблистает свет: очи же его видение денницы.

<p>10 Из\ уст его исходят аки свещы горящыя, и размещутся аки искры огненныя:

<p>11 из\ ноздрей его исходит дым пещи горящия огнем углия:

<p>12 душа же его яко углие, и яко пламы из\ яст его исходит..

<p>13 На выи же его водворяется сила, пред\ ним течет пагуба.

<p>14 Плоти же телесе его сольпнушася: лиет нань, и не подвижится.

<p>15 Сердце его ожесте аки камень, стоит же аки наковальня неподвижна.

<p>16 Обращшуся же ему, страх зверем четвероногим по земли скачущым.

<p>17 Аще срящут его копия, ничтоже сотворят ему, копие вонзено и броня:

<p>18 вменяет бо железо аки плевы, медь же аки древо гнило:

<p>19 не уязвит его лук медян, мнит бо каменометную пращу аки сено:

<p>20 аки стеблие вменишася ему млатове, ругаетжеся трусу огненосному.

<p>21 Ложе его остни острии, всяко же злато морское под\ ним, якоже брение безчисленно.

<p>22 Возжизает бездну, якоже пещь медяну: мнит же море яко мироварницу

<p>23 и тартар бездны якоже пленника: вменил бездну в прохождение.

<p>24 Ничтоже есть на земли подобно ему сотворено, поругано быти ангелы моими: <p>25 все высокое зрит: сам же царь всем сущым в водах.

%{Глава}42

<p>1 Отвещав же иов, рече ко Господу:

<p>2 вем, яко вся можеши, невозможно же тебе ничтоже.

<p>3 Кто есть таяй от тебе совет, щадяй же словеса и от тебе мнится утаити; кто же возвестит ми, ихже не ведех, велия и дивная, ихже не знах;

<p>4 Послушай же мене, Господи, да и аз возглаголю: вопрошу же тя, ты же мя научи:

<p>5 слухом убо уха слышах тя первее, ныне же око мое виде тя:

<p>6 темже укорих себе сам, и истаях, и мню себе землю и пепел.

<p>7 Бысть же егда изглагола Господь вся глаголы сия иову, рече Господь ко елифазу феманитину: согрешил еси ты и оба друзие твои: не глаголасте бо предо мною ничтоже истинно, якоже раб мои иов:

<p>8 ныне же возмите седмь телцев и седмь овнов и идите ко рабу моему иову, и сотворит жертву о вас: иов же раб мой помолится о вас, понеже точию лице его прииму: аще бо не его ради, погубил бых убо вас: не глаголасте бо истины на раба моего иова.

<p>9 Отиде же елифаз феманитин и валдад савхейский и софар минейский и сотвориша, якоже повеле им Господь. И отпусти грехи им иова ради.

<p>10 Господь же возрасти иова: молящуся же ему и о друзех своих, отпусти им грехи их, и даде Господь сугубая, елика бяху прежде иову во усугубление.

<p>11 услышаша же вси братия его и сестры его вся случившаяся ему, и приидоша к нему, и вси елицы знаху его первее: ядше же и пивше у него, утешиша его и дивишася о всех, яже наведе нань Бог: даде же ему кийждо агницу едину и четыре драхмы злата назнаменована.

<p>12 Господь же благослови последняя иовля, неже прежняя: бяху же скоти его, овец четыренадесять тысящ, велблюдов шесть тысящ, супруг волов тысяща, ослиц стадных тысяща.

<p>13 Родишажеся ему сынове седмь и дщери три:

<p>14 и нарече первую убо день, вторую же кассию, третию же амалфеев рог:

<p>15 и не обретошася подобны в лепоте дщерем иовлевым в поднебесней: даде же им отец наследие в братии их.

<p>16 Поживе же иов по язве лет сто седмьдесят, всех же лет поживе двести четыредесять осмь. И виде иов сыны своя и сыны сынов своих, даже до четвертаго рода.

<p>17 И скончася иов стар и исполнь дний. Писано же есть паки востати ему, с нимиже Господь возставит и. Тако толкуется от сирския книги: в земли убо живый авситидийстей, на пределех идумеи и аравии: прежде же бяше имя ему иовав: взем же жену аравляныню, роди сына, емуже имя еннон: бе же той отца убо зарефа, исавовых сынов сын, матере же восорры, якоже быти ему пятому от авраама. И сии царие царствовавшии во едоме, еюже и той обладаше страною: первый валак сын веоров, и имя граду его деннава: по валаце же иовав, нарицаемый иов: по сем ассом бывший вождь от феманитидийския страны: по сем адад, сын варадов, иже изсече мадиама на поли моавли, и имя граду его гефем. Пришедшии же к нему друзие, елифаз (сын софань) от сынов исавовых, царь феманийский, валдад (сын амнона ховарскаго) савхейский властитель, софар минейский царь.
