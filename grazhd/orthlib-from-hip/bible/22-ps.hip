псалтирь.

%{Глава} <p>псалом Давиду, 1.

<br><br><a hreфвerзe 1>1</a> Блажен муж, иже не иде на совет нечестивых, и на пути грешных не ста, и на седалищи губителей не седе:

<p>2 но в законе господни воля его, и в законе его поучится день и нощь.

<p>3 И будет яко древо насажденое при исходищих вод, еже плод свой даст во время свое, и лист его не отпадет: и вся, елика аще творит, успеет.

<p>4 Не тако нечестивии, не тако: но яко прах, егоже возметает ветр от лица земли.

<p>5 Сего ради не воскреснут нечестивии на суд, ниже грешницы в совет праведных.

<p>6 Яко весть Господь путь праведных, и путь нечестивых погибнет.

%{Глава} <p>псалом Давиду, 2.

<br><br><a hreфвerзe 1>1</a> Вскую шаташася языцы, и людие поучишася тщетным;

<p>2 Предсташа царие земстии, и князи собрашася вкупе на Господа и на Христа его.

<p>3 Расторгнем {расторгним} узы их и отвержем {отвержим} от нас иго их.

<p>4 Живый на небесех посмеется им, и Господь поругается им.

<p>5 Тогда возглаголет к ним гневом своим и яростию своею смятет я:

<p>6 аз же поставлен есмь царь от него над\ сионом, горою святою его,

<p>7 возвещаяй повеление господне. Господь рече ко мне: сын мой еси ты, аз днесь родих тя:

<p>8 проси от мене, и дам ти языки достояние твое, и одержание твое концы земли:

<p>9 упасеши я жезлом железным, яко сосуды скудельничи сокрушиши я.

<p>10 И ныне, царие, разумейте, накажитеся вси судящии земли.

<p>11 Работайте Господеви со страхом, и радуйтеся ему со трепетом.

<p>12 Приимите наказание, да не когда прогневается Господь, и погибнете от пути праведнаго, егда возгорится вскоре ярость его: блажени вси надеющиися нань.

%{Глава}3

<p>1 псалом Давиду, внегда отбегаше от лица авессалома сына своего, 3.

<p>2 Господи, что ся умножиша стужающии ми; мнози востают на мя,

<p>3 мнози глаголют души моей: несть спасения ему в Бозе его.

<p>4 Ты же, Господи, заступник мой еси, слава моя, и возносяй главу мою.

<p>5 Гласом моим ко Господу воззвах, и услыша мя от горы святыя своея.

<p>6 Аз уснух, и спах, востах, яко Господь заступит мя.

<p>7 Не убоюся от тем людий, окрест нападающих на мя.

<p>8 Воскресни, Господи, спаси мя, Боже мой: яко ты поразил еси вся враждующыя ми всуе, зубы грешников сокрушил еси.

<p>9 Господне есть спасение, и на людех твоих благословение твое.

%{Глава}4

<p>1 В конец, в песнех, псалом Давиду, 4.

<p>2 Внегда призвати ми, услыша мя Бог правды моея: в скорби распространил мя еси: ущедри мя и услыши молитву мою.

<p>3 Сынове человечестии, доколе тяжкосердии; вскую любите суету и ищете лжи;

<p>4 И уведите, яко удиви Господь преподобнаго своего. Господь услышит мя, внегда воззвати ми к нему.

<p>5 Гневайтеся, и не согрешайте, яже глаголете в сердцах ваших, на ложах ваших умилитеся:

<p>6 пожрите жертву правды и уповайте на Господа.

<p>7 Мнози глаголют: кто явит нам благая; знаменася на нас свет лица твоего, Господи.

<p>8 Дал еси веселие в сердцы моем: от плода пшеницы, вина и елеа своего умножишася:

<p>9 в мире вкупе усну и почию, яко ты, Господи, единаго на уповании вселил мя еси.

%{Глава}5

<p>1 О наследствующем, псалом Давиду, 5.

<p>2 Глаголы моя внуши, Господи, разумей звание мое.

<p>3 Вонми гласу моления моего, царю мой и Боже мой: яко к тебе помолюся, Господи.

<p>4 Заутра услыши глас мой: заутра предстану ти, и узриши мя:

<p>5 яко Бог не хотяй беззакония ты еси: не приселится к тебе лукавнуяй,

<p>6 ниже пребудут беззаконницы пред\ очима твоима: возненавидел еси вся делающыя беззаконие,

<p>7 погубиши вся глаголющыя лжу: мужа кровей и льстива гнушается Господь.

<p>8 Аз же множеством милости твоея вниду в дом твой, поклонюся ко храму святому твоему, в страсе твоем.

<p>9 Господи, настави мя правдою твоею, враг моих ради исправи пред\ тобою путь мой.

<p>10 Яко несть во устех их истины, сердце их суетно, гроб отверст гортань их, языки своими льщаху.

<p>11 Суди им, Боже, да отпадут от мыслей своих: по множеству нечестия их изрини я, яко преогорчиша тя, Господи.

<p>12 И да возвеселятся вси уповающии на тя, во век возрадуются, и вселишися в них: и похвалятся о тебе любящии имя твое.

<p>13 Яко ты благословиши праведника, Господи, яко оружием благоволения венчал еси нас.

%{Глава}6

<p>1 В конец, в песнех о осмем, псалом Давиду, 6.

<p>2 Господи, да не яростию твоею обличиши мене, ниже гневом твоим накажеши мене.

<p>3 Помилуй мя, Господи, яко немощен есмь: изцели мя, Господи, яко смятошася кости моя,

<p>4 и душа моя смятеся зело: и ты, Господи, доколе;

<p>5 Обратися, Господи, избави душу мою, спаси мя ради милости твоея:

<p>6 яко несть в смерти поминаяй тебе, во аде же кто исповестся тебе;

<p>7 утрудихся воздыханием моим, измыю на всяку нощь ложе мое, слезами моими постелю мою омочу.

<p>8 Смятеся от ярости око мое, обетшах во всех вразех моих.

<p>9 Отступите от мене, вси делающии беззаконие, яко услыша Господь глас плача моего,

<p>10 услыша Господь моление мое, Господь молитву мою прият.

<p>11 Да постыдятся и смятутся вси врази мои, да возвратятся и устыдятся зело вскоре.

%{Глава}7

<p>1 псалом Давиду, егоже воспет Господеви о словесех хусиевых, сына иемениина, 7.

<p>2 Господи Боже мой, на тя уповах, спаси мя от всех гонящих мя и избави мя:

<p>3 да не когда похитит яко лев душу мою, не сущу избавляющу, ниже спасающу.

<p>4 Господи Боже мой, аще сотворих сие, аще есть неправда в руку моею,

<p>5 аще воздах воздающым ми зла, да отпаду убо от враг моих тощ:

<p>6 да поженет убо враг душу мою, и да постигнет, и поперет в землю живот мой, и славу мою в персть вселит.

<p>7 Воскресни, Господи, гневом твоим, вознесися в концах враг твоих, и востани, Господи Боже мой, повелением, имже заповедал еси,

<p>8 и сонм людий обыдет тя: и о том на высоту обратися.

<p>9 Господь судит людем: суди ми, Господи, по правде моей и по незлобе моей на мя.

<p>10 Да скончается злоба грешных, и исправиши праведнаго, испытаяй сердца и утробы, Боже, праведно.

<p>11 Помощь моя от Бога, спасающаго правыя сердцем.

<p>12 Бог судитель праведн, и крепок, и долготерпелив, и не гнев наводяй на всяк день.

<p>13 Аще не обратитеся, оружие свое очистит, лук свой напряже, и уготова и,

<p>14 и в нем уготова сосуды смертныя, стрелы своя сгараемым содела.

<p>15 Се, боле неправдою, зачат болезнь и роди беззаконие:

<p>16 ров изры и ископа и, и падет в яму, юже содела.

<p>17 Обратится болезнь его на главу его, и на верх его неправда его снидет.

<p>18 Исповемся Господеви по правде его и пою имени Господа вышняго.

%{Глава}8

<p>1 В конец, о точилех, псалом Давиду, 8.

<p>2 Господи Господь наш, яко чудно имя твое по всей земли, яко взятся великолепие твое превыше небес.

<p>3 Из\ уст младенец и ссущих совершил еси хвалу, враг твоих ради, еже разрушити врага и местника.

<p>4 Яко узрю небеса, дела перст твоих, луну и звезды, яже ты основал еси:

<p>5 что есть человек, яко помниши его; или сын человечь, яко посещаеши его;

<p>6 умалил еси его малым чим от ангел, славою и честию венчал еси его:

<p>7 и поставил еси его над\ делы руку твоею, вся покорил еси под\ нозе его:

<p>8 овцы и волы вся, еще же и скоты польския,

<p>9 птицы небесныя и рыбы морския, преходящыя стези морския.

<p>10 Господи Господь наш, яко чудно имя твое по всей земли.

%{Глава}9

<p>1 В конец, о тайных сына, псалом Давиду, 9.

<p>2 Исповемся тебе, Господи, всем сердцем моим, повем вся чудеса твоя.

<p>3 Возвеселюся и возрадуюся о тебе, пою имени твоему, вышний.

<p>4 Внегда возвратитися врагу моему вспять, изнемогут и погибнут от лица твоего.

<p>5 Яко сотворил еси суд мой и прю мою: сел еси на престоле, судяй правду.

<p>6 Запретил еси языком, и погибе нечестивый: имя его потребил еси в век и в век века.

<p>7 Врагу оскудеша оружия в конец, и грады разрушил еси: погибе память его с шумом.

<p>8 И Господь во век пребывает, уготова на суд престол свой:

<p>9 и той судити имать вселенней в правду, судити имать людем в правоте.

<p>10 И бысть Господь прибежище убогому, помощник во благовремениих, в скорбех.

<p>11 И да уповают на тя знающии имя твое, яко не оставил еси взыскающих тя, Господи.

<p>12 Пойте Господеви, живущему в сионе, возвестите во языцех начинания его:

<p>13 яко взыскаяй крови их помяну, не забы звания убогих.

<p>14 Помилуй мя, Господи, виждь смирение мое от враг моих, возносяй мя от врат смертных:

<p>15 яко да возвещу вся хвалы твоя во вратех дщере сиони: возрадуемся о спасении твоем.

<p>16 углебоша языцы в пагубе, юже сотвориша: в сети сей, юже скрыша, увязе нога их.

<p>17 Знаемь есть Господь судбы творяй: в делех руку своею увязе грешник.

<p>18 Да возвратятся грешницы во ад, вси языцы забывающии Бога.

<p>19 Яко не до конца забвен будет нищий, терпение убогих не погибнет до конца.

<p>20 Воскресни, Господи, да не крепится человек, да судятся языцы пред\ тобою.

<p>21 Постави, Господи, законоположителя над\ ними, да разумеют языцы, яко человецы суть.

<p>22 Вскую, Господи, отстоя далече, презираеши во благовремениих, в скорбех;

<p>23 Внегда гордитися нечестивому, возгарается нищий: увязают в советех, яже помышляют.

<p>24 Яко хвалимь есть грешный в похотех души своея, и обидяй благословимь есть.

<p>25 Раздражи Господа грешный: по множеству гнева своего не взыщет: несть Бога пред\ ним.

<p>26 Оскверняются путие его на всяко время: отемлются судбы твоя от лица его: всеми враги своими обладает.

<p>27 Рече бо в сердцы своем: не подвижуся от рода в род без\ зла:

<p>28 егоже клятвы уста его полна суть, и горести и льсти: под\ языком его труд и болезнь.

<p>29 Приседит в ловителстве с богатыми в тайных, еже убити неповиннаго: очи его на нищаго призираете.

<p>30 Ловит в тайне яко лев во ограде своей, ловит еже восхитити нищаго, восхитити нищаго, внегда привлещи и в сети своей.

<p>31 Смирит его: преклонится и падет, внегда ему обладати убогими.

<p>32 Рече бо в сердцы своем: забы Бог, отврати лице свое, да не видит до конца.

<p>33 Воскресни, Господи Боже мой, да вознесется рука твоя, не забуди убогих твоих до конца.

<p>34 Чесо ради прогнева нечестивый Бога; рече бо в сердцы своем: не взыщет.

<p>35 Видиши, яко ты болезнь и ярость смотряеши, да предан будет в руце твои: тебе оставлен есть нищий, сиру ты буди помощник.

<p>36 Сокруши мышцу грешному и лукавому: взыщется грех его и не обрящется.

<p>37 Господь царь во век и в век века: погибнете, языцы, от земли его.

<p>38 Желание убогих услышал еси, Господи, уготованию сердца их внят ухо твое.

<p>39 Суди сиру и смирену, да не приложит ктому величатися человек на земли.

%{Глава}

<p>В конец, псалом Давиду, 10.

<br><br><a hreфвerзe 1>1</a> На Господа уповах, како речете души моей: превитай по горам, яко птица;

<p>2 Яко се, грешницы налякоша лук, уготоваша стрелы в туле, состреляти во мраце правыя сердцем.

<p>3 Зане яже ты совершил еси, они разрушиша: праведник же что сотвори;

<p>4 Господь во храме святем своем. Господь, на небеси престол его: очи его на нищаго призираете, вежди его испытаете сыны человеческия.

<p>5 Господь испытает праведнаго и нечестиваго: любяй же неправду ненавидит свою душу.

<p>6 Одождит на грешники сети: огнь и жупел, и дух бурен часть чаши их.

<p>7 Яко праведн Господь и правды возлюби: правоты виде лице его.

%{Глава}11

<p>1 В конец, о осмей, псалом Давиду, 11.

<p>2 Спаси мя, Господи, яко оскуде преподобный: яко умалишася истины от сынов человеческих.

<p>3 Суетная глагола кийждо ко искреннему своему: устне льстивыя в сердцы, и в сердцы глаголаша злая.

<p>4 Потребит Господь вся устны льстивыя, язык велеречивый,

<p>5 рекшыя: язык наш возвеличим, устны наша при нас суть: кто нам Господь есть;

<p>6 Страсти ради нищих и воздыхания убогих ныне воскресну, глаголет Господь: положуся во спасение, не обинюся о нем.

<p>7 Словеса господня словеса чиста, сребро разжжено, искушено земли, очищено седмерицею.

<p>8 Ты, Господи, сохраниши ны и соблюдеши ны от рода сего и во век.

<p>9 Окрест нечестивии ходят: по высоте твоей умножил еси сыны человеческия.

%{Глава}12

<p>1 В конец, псалом Давиду, 12.

<p>2 Доколе, Господи, забудеши мя до конца; доколе отвращаеши лице твое от мене;

<p>3 Доколе положу советы в души моей, болезни в сердцы моем день и нощь; доколе вознесется враг мой на мя;

<p>4 Призри, услыши мя, Господи Боже мой: просвети очи мои, да не когда усну в смерть:

<p>5 да не когда речет враг мой: укрепихся на него.

<p>6 Стужающии ми возрадуются, аще подвижуся.

<p>7 Аз же на милость твою уповах: возрадуется сердце мое о спасении твоем: воспою Господеви благодеявшему мне и пою имени Господа вышняго.

%{Глава} <p>В конец, псалом Давиду, 13.

<br><br><a hreфвerзe 1>1</a> Рече безумен в сердцы своем: несть Бог. Растлеша и омерзишася в начинаниих: несть творяй благостыню.

<p>2 Господь с небесе приниче на сыны человеческия, видети, аще есть разумеваяй, или взыскаяй Бога.

<p>3 Вси уклонишася, вкупе неключими быша: несть творяй благостыню, несть до единаго.

<p>4 Ни ли уразумеют вси делающии беззаконие, снедающии люди моя в снедь хлеба; Господа не призваша.

<p>5 Тамо убояшася страха, идеже не бе страх: яко Господь в роде праведных.

<p>6 Совет нищаго посрамисте: Господь же упование его есть.

<p>7 Кто даст от сиона спасение Исраилево;

<p>8 Внегда возвратит Господь пленение людий своих, возрадуется иаков, и возвеселится Исраиль.

%{Глава} <p>В конец, псалом Давиду, 14.

<br><br><a hreфвerзe 1>1</a>  Господи, кто обитает в жилищи твоем; или кто вселится во святую гору твою;

<p>2 Ходяй непорочен и делаяй правду, глаголяй истину в сердцы своем:

<p>3 иже не ульсти языком своим и не сотвори искреннему своему зла, и поношения не прият на ближния своя:

<p>4 уничижен есть пред\ ним лукавнуяй, боящыяжеся Господа славит: кленыйся искреннему своему и не отметаяся:

<p>5 сребра своего не даде в лихву и мзды на неповинных не прият. Творяй сия не подвижится во век.

%{Глава} <p>Столпописание, Давиду, 15.

<br><br><a hreфвerзe 1>1</a>  Сохрани мя, Господи, яко на тя уповах.

<p>2 Рех Господеви: Господь мой еси ты, яко благих моих не требуеши.

<p>3 Святым, иже суть на земли его, удиви Господь вся хотения своя в них.

<p>4 умножишася немощи их, по сих ускориша: не соберу соборы их от кровей, ни помяну же имен их устнама моима.

<p>5 Господь часть достояния моего и чаши моея: ты еси устрояяй достояние мое мне.

<p>6 ужя нападоша ми в державных моих: ибо достояние мое державно есть мне.

<p>7 Благословлю Господа вразумившаго мя: еще же и до нощи наказаша мя утробы моя.

<p>8 Предзрех Господа предо мною выну, яко одесную мене есть, да не подвижуся.

<p>9 Сего ради возвеселися сердце мое, и возрадовася язык мой: еще же и плоть моя вселится на уповании.

<p>10 Яко не оставиши душу мою во аде, ниже даси преподобному твоему видети истления.

<p>11 Сказал ми еси пути живота: исполниши мя веселия с лицем твоим: красота {сладость} в деснице твоей в конец.

%{Глава} <p>Молитва Давиду, 16.

<br><br><a hreфвerзe 1>1</a>  услыши, Господи, правду мою, вонми молению моему, внуши молитву мою не во устнах льстивых.

<p>2 От лица твоего судба моя изыдет: очи мои да видита правоты.

<p>3 Искусил еси сердце мое, посетил еси нощию: искусил мя еси, и не обретеся во мне неправда.

<p>4 Яко да не возглаголют уста моя дел человеческих, за словеса устен твоих аз сохраних пути жестоки.

<p>5 Соверши стопы моя во стезях твоих, да не подвижутся стопы моя.

<p>6 Аз воззвах, яко услышал мя еси, Боже: приклони ухо твое мне и услыши глаголы моя.

<p>7 удиви милости твоя, спасаяй уповающыя на тя от противящихся деснице твоей:

<p>8 сохрани мя, Господи, яко зеницу ока: в крове крилу твоею покрыеши мя

<p>9 от лица нечестивых острастших {обидящих} мя: врази мои душу мою одержаша

<p>10 тук свой затвориша, уста их глаголаша гордыню.

<p>11 Изгонящии мя ныне обыдоша мя, очи свои возложиша уклонити на землю.

<p>12 Об\ъяша мя яко лев готов на лов и яко скимен обитаяй в тайных.

<p>13 Воскресни, Господи, предвари я и запни им: избави душу мою от нечестиваго, оружие твое

<p>14 от враг руки твоея, Господи, от малых от земли: раздели я в животе их, и сокровенных твоих исполнися чрево их: насытишася сынов, и оставиша останки младенцем своим.

<p>15 Аз же правдою явлюся лицу твоему, насыщуся, внегда явитимися славе твоей.

%{Глава}17

<p>1 В конец, отроку господню Давиду, яже глагола Господеви словеса песни сея, в день, в оньже избави его Господь от руки всех враг его и из\ руки саули: и рече: 17.

<p>2 Возлюблю тя, Господи, крепосте моя:

<p>3 Господь утверждение мое, и прибежище мое, и избавитель мой, Бог мой, помощник мой, и уповаю на него: защититель мой, и рог спасения моего, и заступник мой.

<p>4 Хваля призову Господа и от враг моих спасуся.

<p>5 Одержаша мя болезни смертныя, и потоцы беззакония смятоша мя:

<p>6 болезни адовы обыдоша мя, предвариша мя сети смертныя.

<p>7 И внегда скорбети ми, призвах Господа и к Богу моему воззвах: услыша от храма святаго своего глас мой, и вопль мой пред\ ним внидет во ушы его.

<p>8 И подвижеся и трепетна бысть земля, и основания гор смятошася и подвигошася, яко прогневася на ня Бог.

<p>9 Взыде дым гневом его, и огнь от лица его воспламенится: углие возгореся от него.

<p>10 И приклони небеса и сниде, и мрак под\ ногама его.

<p>11 И взыде на херувимы и лете, лете на крилу ветреню.

<p>12 И положи тму закров свой: окрест его селение его: темна вода во облацех воздушных.

<p>13 От облистания пред\ ним облацы проидоша, град и углие огненное.

<p>14 И возгреме с небесе Господь, и вышний даде глас свой.

<p>15 Низпосла стрелы и разгна я, и молнии умножи и смяте я.

<p>16 И явишася источницы воднии, и открышася основания вселенныя от запрещения твоего, Господи, от дохновения духа гнева твоего.

<p>17 Низпосла с высоты и прият мя, восприят мя от вод многих.

<p>18 Избавит мя от врагов моих сильных и от ненавидящих мя: яко утвердишася паче мене.

<p>19 Предвариша мя в день озлобления моего: и бысть Господь утверждение мое.

<p>20 И изведе мя на широту: избавит мя, яко восхоте мя.

<p>21 И воздаст ми Господь по правде моей, и по чистоте руку моею воздаст ми,

<p>22 яко сохраних пути господни и не нечествовах от Бога моего.

<p>23 Яко вся судбы его предо мною, и оправдания его не отступиша от мене.

<p>24 И буду непорочен с ним и сохранюся от беззакония моего.

<p>25 И воздаст ми Господь по правде моей и по чистоте руку моею пред\ очима его.

<p>26 С преподобным преподобн будеши, и с мужем неповинным неповинен будеши,

<p>27 и со избранным избран будеши, и со строптивым развратишися.

<p>28 Яко ты люди смиренныя спасеши и очи гордых смириши.

<p>29 Яко ты просветиши светилник мой, Господи: Боже мой, просветиши тму мою.

<p>30 Яко тобою избавлюся от искушения, и богом моим прейду стену.

<p>31 Бог мой, непорочен путь его: словеса господня разжжена. Защититель есть всех уповающих на него.

<p>32 Яко кто Бог, разве Господа; или кто Бог, разве Бога нашего;

<p>33 Бог препоясуяй мя силою, и положи непорочен путь мой:

<p>34 совершаяй нозе мои яко елени, и на высоких поставляяй мя:

<p>35 научаяй руце мои на брань, и положил еси лук медян мышца моя:

<p>36 и дал ми еси защищение спасения, и десница твоя восприят мя: и наказание твое исправит мя в конец, и наказание твое то мя научит.

<p>37 уширил еси стопы моя подо мною, и не изнемогосте плесне мои.

<p>38 Пожену враги моя, и постигну я, и не возвращуся, дондеже скончаются:

<p>39 оскорблю их, и не возмогут стати, падут под\ ногама моима.

<p>40 И препоясал мя еси силою на брань, спял еси вся востающыя на мя под\ мя.

<p>41 И врагов моих дал ми еси хребет и ненавидящыя мя потребил еси.

<p>42 Воззваша, и не бе спасаяй: ко Господу, и не услыша их.

<p>43 И истню я яко прах пред\ лицем ветра, яко брение путий поглажду я.

<p>44 Избавиши мя от пререкания людий: поставиши мя во главу языков: людие, ихже не ведех, работаша ми,

<p>45 в слух уха послушаша мя. Сынове чуждии солгаша ми,

<p>46 сынове чуждии обетшаша и охромоша от стезь своих.

<p>47 Жив Господь, и благословен Бог, и да вознесется Бог спасения моего,

<p>48 Бог даяй отмщение мне и покоривый люди под\ мя,

<p>49 избавитель мой от враг моих гневливых: от востающих на мя вознесеши мя, от мужа неправедна избавиши мя.

<p>50 Сего ради исповемся тебе во языцех, Господи, и имени твоему пою:

<p>51 величаяй спасения царева и творяй милость христу своему Давиду и семени его до века.

%{Глава}18

<p>1 В конец, псалом Давиду, 18.

<p>2 Небеса поведают славу божию, творение же руку его возвещает твердь.

<p>3 День дни отрыгает глагол, и нощь нощи возвещает разум.

<p>4 Не суть речи, ниже словеса, ихже не слышатся гласи их.

<p>5 Во всю землю изыде вещание их, и в концы вселенныя глаголы их: в солнце положи селение свое:

<p>6 и той яко жених исходяй от чертога своего, возрадуется яко исполин тещи путь.

<p>7 От края небесе исход его, и сретение его до края небесе: и несть, иже укрыется теплоты его.

<p>8 Закон Господень непорочен, обращаяй душы: свидетелство господне верно, умудряющее младенцы.

<p>9 Оправдания господня права, веселящая сердце: заповедь господня светла, просвещающая очи.

<p>10 Страх Господень чист, пребываяй в век века: судбы господни истинны, оправданны вкупе,

<p>11 вожделенны паче злата и камене честна многа, и слаждшя паче меда и сота.

<p>12 Ибо раб твой хранит я: внегда сохранити я, воздаяние много.

<p>13 Грехопадения кто разумеет; от тайных моих очисти мя,

<p>14 и от чуждих пощади раба твоего: аще не обладают мною, тогда непорочен буду, и очищуся от греха велика.

<p>15 И будут во благоволение словеса уст моих, и поучение сердца моего пред\ тобою выну, Господи, помощниче мой и избавителю мой.

%{Глава}19

<p>1 В конец, псалом Давиду, 19.

<p>2 услышит тя Господь в день печали, защитит тя имя Бога иаковля.

<p>3 Послет ти помощь от святаго, и от сиона заступит тя.

<p>4 Помянет всяку жертву твою, и всесожжение твое тучно буди.

<p>5 Даст ти Господь по сердцу твоему, и весь совет твой исполнит.

<p>6 Возрадуемся о спасении твоем, и во имя Господа Бога нашего возвеличимся: исполнит Господь вся прошения твоя.

<p>7 Ныне познах, яко спасе Господь христа своего: услышит его с небесе святаго своего: в силах спасение десницы его.

<p>8 Сии на колесницах, и сии на конех: мы же во имя Господа Бога нашего призовем.

<p>9 Тии спяти быша и падоша: мы же востахом и исправихомся.

<p>10 Господи, спаси царя, и услыши ны, в оньже аще день призовем тя.

%{Глава}20

<p>1 псалом Давиду, 20.

<p>2 Господи, силою твоею возвеселится царь, и о спасении твоем возрадуется зело.

<p>3 Желание сердца его дал еси ему, и хотения устну его неси лишил его.

<p>4 Яко предварил еси его благословением благостынным, положил еси на главе его венец от камене честна.

<p>5 Живота просил есть у тебе, и дал еси ему долготу дний во век века.

<p>6 Велия слава его спасением твоим: славу и велелепие возложиши на него.

<p>7 Яко даси ему благословение во век века: возвеселиши его радостию с лицем твоим.

<p>8 Яко царь уповает на Господа, и милостию вышняго не подвижится.

<p>9 Да обрящется рука твоя всем врагом твоим, десница твоя да обрящет вся ненавидящыя тебе.

<p>10 Яко положиши их яко пещь огненную во время лица твоего: Господь гневом своим смятет я, и снесть их огнь.

<p>11 Плод их от земли погубиши, и семя их от сынов человеческих.

<p>12 Яко уклониша на тя злая, помыслиша советы, ихже не возмогут составити.

<p>13 Яко положиши я хребет: во избытцех твоих уготовиши лице их.

<p>14 Вознесися, Господи, силою твоею: воспоем и поем силы твоя.

%{Глава}21

<p>1 В конец, о заступлении утреннем, псалом Давиду, 21.

<p>2 Боже, Боже мой, вонми ми, вскую оставил мя еси; далече от спасения моего словеса грехопадений моих.

<p>3 Боже мой, воззову во дни, и не услышиши, и в нощи, и не в безумие мне.

<p>4 Ты же во святем живеши, хвало Исраилева.

<p>5 На тя уповаша отцы наши: уповаша, и избавил еси я:

<p>6 к тебе воззваша, и спасошася: на тя уповаша, и не постыдешася.

<p>7 Аз же есмь червь, а не человек, поношение человеков и уничижение людий.

<p>8 Вси видящии мя поругашамися, глаголаша устнами, покиваша главою:

<p>9 упова на Господа, да избавит его, да спасет его, яко хощет его.

<p>10 Яко ты еси исторгий мя из\ чрева, упование мое от сосцу матере моея.

<p>11 К тебе привержен есмь от ложесн, от чрева матере моея Бог мой еси ты.

<p>12 Да не отступиши от мене, яко скорбь близ\, яко несть помогаяй ми.

<p>13 Обыдоша мя телцы мнози, юнцы тучнии одержаша мя:

<p>14 отверзоша на мя уста своя, яко лев восхищаяй и рыкаяй.

<p>15 Яко вода излияхся, и разсыпашася вся кости моя: бысть сердце мое яко воск таяй посреде чрева моего.

<p>16 Изсше яко скудель крепость моя, и язык мой прильпе гортани моему, и в персть смерти свел мя еси.

<p>17 Яко обыдоша мя пси мнози, сонм лукавых одержаша мя: ископаша руце мои и нозе мои.

<p>18 Исчетоша вся кости моя: тии же смотриша и презреша мя.

<p>19 Разделиша ризы моя себе, и о одежди моей меташа жребий.

<p>20 Ты же, Господи, не удали помощь твою от мене: на заступление мое вонми.

<p>21 Избави от оружия душу мою, и из\ руки песии единородную мою.

<p>22 Спаси мя от уст львовых, и от рог единорожь смирение мое.

<p>23 Повем имя твое братии моей, посреде церкве воспою тя.

<p>24 Боящиися Господа, восхвалите его, все семя иаковле, прославите его, да убоится же от него все семя Исраилево:

<p>25 яко не уничижи, ниже негодова молитвы нищаго, ниже отврати лице свое от мене, и егда воззвах к нему, услыша мя.

<p>26 От тебе похвала моя, в церкви велицей исповемся тебе: молитвы моя воздам пред\ боящимися его.

<p>27 Ядят убозии, и насытятся, и восхвалят Господа взыскающии его: жива будут сердца их в век века.

<p>28 Помянутся и обратятся ко Господу вси концы земли, и поклонятся пред\ ним вся отечествия язык:

<p>29 яко господне есть царствие, и той обладает языки.

<p>30 Ядоша и поклонишася вси тучнии земли: пред\ ним припадут вси низходящии в землю: и душа моя тому живет.

<p>31 И семя мое поработает ему: возвестит Господеви род грядущий:

<p>32 и возвестят правду его людем рождшымся {родитися имущым}, яже сотвори Господь.

%{Глава} <p>псалом Давиду, 22.

<br><br><a hreфвerзe 1>1</a> Господь пасет мя, и ничтоже мя лишит.

<p>2 На месте злачне, тамо всели мя, на воде покойне воспита мя.

<p>3 Душу мою обрати, настави мя на стези правды, имене ради своего.

<p>4 Аще бо и пойду посреде сени смертныя, не убоюся зла, яко ты со мною еси: жезл твой и палица твоя, та мя утешиста.

<p>5 уготовал еси предо мною трапезу сопротив стужающым мне: умастил еси елеом главу мою, и чаша твоя упоявающи мя, яко державна.

<p>6 И милость твоя поженет мя вся дни живота моего, и еже вселитимися в дом Господень в долготу дний.

%{Глава} <p>псалом Давиду, единыя от суббот, 23.

<br><br><a hreфвerзe 1>1</a> Господня земля, и исполнение ея, вселенная и вси живущии на ней.

<p>2 Той на морях основал ю есть и на реках уготовал ю есть.

<p>3 Кто взыдет на гору господню; или кто станет на месте святем его;

<p>4 Неповинен рукама и чист сердцем, иже не прият всуе душу свою и не клятся лестию искреннему своему:

<p>5 сей приимет благословение от Господа и милостыню от Бога Cпаса своего.

<p>6 Сей род ищущих Господа, ищущих лице Бога иаковля.

<p>7 Возмите врата князи ваша, и возмитеся врата вечная: и внидет царь славы.

<p>8 Кто есть сей царь славы; Господь крепок и силен, Господь силен в брани.

<p>9 Возмите врата князи вашя, и возмитеся врата вечная: и внидет царь славы.

<p>10 Кто есть сей царь славы; Господь сил, той есть царь славы.

%{Глава} <p>псалом Давиду, 24.

<br><br><a hreфвerзe 1>1</a> К тебе, Господи, воздвигох душу мою, Боже мой, на тя уповах, да не постыжуся во век, ниже да посмеютмися врази мои:

<p>2 ибо вси терпящии тя не постыдятся.

<p>3 Да постыдятся беззаконнующии вотще.

<p>4 Пути твоя, Господи, скажи ми и стезям твоим научи мя.

<p>5 Настави мя на истину твою и научи мя: яко ты еси Бог Спас мой, и тебе терпех весь день.

<p>6 Помяни щедроты твоя, Господи, и милости твоя, яко от века суть.

<p>7 Грех юности моея и неведения моего не помяни: по милости твоей помяни мя ты, ради благости твоея, Господи.

<p>8 Благ и прав Господь, сего ради законоположит согрешающым на пути.

<p>9 Наставит кроткия на суд, научит кроткия путем своим.

<p>10 Вси путие господни милость и истина, взыскающым завета его и свидения его.

<p>11 Ради имене твоего, Господи, и очисти грех мой, мног бо есть.

<p>12 Кто есть человек бояйся Господа; законоположит ему на пути, егоже изволи.

<p>13 Душа его во благих водворится, и семя его наследит землю.

<p>14 Держава Господь боящихся его, и завет его явит им.

<p>15 очи мои выну ко Господу, яко той исторгнет от сети нозе мои.

<p>16 Призри на мя и помилуй мя, яко единород и нищь есмь аз.

<p>17 Скорби сердца моего умножишася, от нужд моих изведи мя.

<p>18 Виждь смирение мое и труд мой, и остави вся грехи моя.

<p>19 Виждь враги моя, яко умножишася, и ненавидением неправедным возненавидеша мя.

<p>20 Сохрани душу мою и избави мя, да не постыжуся, яко уповах на тя.

<p>21 Незлобивии и правии прилепляхуся мне, яко потерпех тя, Господи.

<p>22 Избави, Боже, Исраиля от всех скорбей его.

%{Глава} <p>псалом Давиду, 25.

<br><br><a hreфвerзe 1>1</a> Суди ми, Господи, яко аз незлобою моею ходих: и на Господа уповая не изнемогу.

<p>2 Искуси мя, Господи, и испытай мя, разжжи утробы моя и сердце мое.

<p>3 Яко милость твоя пред\ очима моима есть, и благоугодих во истине твоей.

<p>4 Не седох с сонмом суетным, и со законопреступными не вниду.

<p>5 Возненавидех церковь лукавнующих, и с нечестивыми не сяду.

<p>6 умыю в неповинных руце мои, и обыду жертвенник твой, Господи,

<p>7 еже услышати ми глас хвалы твоея и поведати вся чудеса твоя.

<p>8 Господи, возлюбих благолепие дому твоего и место селения славы твоея.

<p>9 Да не погубиши с нечестивыми душу мою и с мужи кровей живот мой,

<p>10 ихже в руку беззакония, десница их исполнися мзды.

<p>11 Аз же незлобою моею ходих: избави мя, Господи, и помилуй мя.

<p>12 Нога моя ста на правоте: в церквах благословлю тя, Господи.

%{Глава} <p>псалом Давиду, прежде помазания, 26.

<br><br><a hreфвerзe 1>1</a> Господь просвещение мое и спаситель мой, кого убоюся; Господь защититель живота моего, от кого устрашуся;

<p>2 Внегда приближатися на мя злобующым, еже снести плоти моя, оскорбляющии мя и врази мои, тии изнемогоша и падоша.

<p>3 Аще ополчится на мя полк, не убоится сердце мое: аще востанет на мя брань, на него аз уповаю.

<p>4 Едино просих от Господа, то взыщу: еже жити ми в дому господни вся дни живота моего, зрети ми красоту господню и посещати храм святый его.

<p>5 Яко скры мя в селении своем в день зол моих, покры мя в тайне селения своего, на камень вознесе мя.

<p>6 И ныне се, вознесе главу мою на враги моя: обыдох и пожрох в селении его жертву хваления и воскликновения: пою и воспою Господеви.

<p>7 услыши, Господи, глас мой, имже воззвах, помилуй мя и услыши мя.

<p>8 Тебе рече сердце мое: Господа взыщу, взыска тебе лице мое, лица твоего, Господи, взыщу.

<p>9 Не отврати лица твоего от мене и не уклонися гневом от раба твоего: помощник мой буди, не отрини мене и не остави мене, Боже, спасителю мой.

<p>10 Яко отец мой и мати моя остависта мя, Господь же восприят мя.

<p>11 Законоположи ми, Господи, в пути твоем, и настави мя на стезю правую враг моих ради.

<p>12 Не предаждь мене в душы стужающих ми: яко восташа на мя свидетеле неправеднии, и солга неправда себе.

<p>13 Верую видети благая господня на земли живых.

<p>14 Потерпи Господа, мужайся, и да крепится сердце твое, и потерпи Господа.

%{Глава} <p>псалом Давиду, 27.

<br><br><a hreфвerзe 1>1</a> К тебе, Господи, воззову, Боже мой: да не премолчиши от мене {о мне}: да не когда премолчиши от мене {о мне}, и уподоблюся низходящым в ров.

<p>2 услыши, Господи, глас моления моего, внегда молитимися к тебе, внегда воздети ми руце мои ко храму святому твоему.

<p>3 Не привлецы мене со грешники, и с делающими неправду не погуби мене, глаголющими мир с ближними своими, злая же в сердцах своих.

<p>4 Даждь им, Господи, по делом их и по лукавству начинаний их, по делом руку их даждь им, воздаждь воздаяние их им.

<p>5 Яко не разумеша в дела господня и в дела руку его: разориши я и не созиждеши я.

<p>6 Благословен Господь, яко услыша глас моления моего.

<p>7 Господь помощник мой и защититель мой: на него упова сердце мое, и поможе ми, и процвете плоть моя: и волею моею исповемся ему.

<p>8 Господь утверждение людий своих и защититель спасений христа своего есть.

<p>9 Спаси люди твоя, и благослови достояние твое, и упаси я, и возми {и вознеси} я до века.

%{Глава} <p>псалом Давиду, исхода скинии, 28.

<br><br><a hreфвerзe 1>1</a> Принесите Господеви, сынове божии, принесите Господеви сыны овни, принесите Господеви славу и честь:

<p>2 принесите Господеви славу имени его: поклонитеся Господеви во дворе святем его.

<p>3 Глас Господень на водах, Бог славы возгреме, Господь на водах многих.

<p>4 Глас Господень в крепости, глас Господень в великолепии.

<p>5 Глас Господа, сокрушающаго кедры: и стрыет Господь кедры ливанския,

<p>6 и истнит я яко телца ливанска: и возлюбленный яко сын единорожь.

<p>7 Глас Господа, пресецающаго пламень огня.

<p>8 Глас Господа, стрясающаго пустыню: и стрясет Господь пустыню каддийскую.

<p>9 Глас Господень, свершающий елени, и открыет дубравы: и в храме его всякий глаголет славу.

<p>10 Господь потоп населяет, и сядет Господь царь в век.

<p>11 Господь крепость людем своим даст, Господь благословит люди своя миром.

%{Глава}29

<p>1 псалом песни обновления дому Давидова, 29.

<p>2 Вознесу тя, Господи, яко под\ъял мя еси, и не возвеселил еси врагов моих о мне.

<p>3 Господи Боже мой, воззвах к тебе, и изцелил мя еси.

<p>4 Господи, возвел еси от ада душу мою, спасл мя еси от низходящих в ров.

<p>5 Пойте Господеви, преподобнии его, и исповедайте память святыни его:

<p>6 яко гнев в ярости его, и живот в воли его: вечер водворится плачь, и заутра радость.

<p>7 Аз же рех во обилии моем: не подвижуся во век.

<p>8 Господи, волею твоею подаждь доброте моей силу: отвратил же еси лице твое, и бых смущен.

<p>9 К тебе, Господи, воззову, и к Богу моему помолюся.

<p>10 Кая польза в крови моей, внегда сходити ми во истление; еда исповестся тебе персть; или возвестит истину твою;

<p>11 Слыша Господь и помилова мя: Господь бысть помощник мой.

<p>12 Обратил еси плачь мой в радость мне, растерзал еси вретище мое и препоясал мя еси веселием,

<p>13 яко да воспоет тебе слава моя, и не умилюся. Господи Боже мой, во век исповемся тебе.

%{Глава}30

<p>1 В конец, псалом Давиду, изступления, 30.

<p>2 На тя, Господи, уповах, да не постыжуся во век: правдою твоею избави мя и изми мя.

<p>3 Приклони ко мне ухо твое, ускори из\ъяти мя: буди ми в Бога защитителя и в дом прибежища, еже спасти мя.

<p>4 Яко держава моя и прибежище мое еси ты: и имене твоего ради наставиши мя и препитаеши мя.

<p>5 Изведеши мя от сети сея, юже скрыша ми: яко ты еси защититель мой, Господи.

<p>6 В руце твои предложу дух мой: избавил мя еси, Господи Боже истины.

<p>7 Возненавидел еси хранящыя суеты вотще: аз же на Господа уповах.

<p>8 Возрадуюся и возвеселюся о милости твоей, яко призрел еси на смирение мое, спасл еси от нужд душу мою

<p>9 и неси мене затворил в руках вражиих, поставил еси на пространне нозе мои.

<p>10 Помилуй мя, Господи, яко скорблю: смятеся яростию око мое, душа моя и утроба моя.

<p>11 Яко изчезе в болезни живот мой, и лета моя в воздыханиих: изнеможе нищетою крепость моя, и кости моя смятошася.

<p>12 От всех враг моих бых поношение, и соседом моим зело, и страх знаемым моим: видящии мя вон бежаша от мене.

<p>13 Забвен бых яко мертв от сердца: бых яко сосуд погублен.

<p>14 Яко слышах гаждение {укорение} многих живущих окрест: внегда собратися им вкупе на мя, прияти душу мою совещаша.

<p>15 Аз же на тя, Господи, уповах, рех: ты еси Бог мой.

<p>16 В руку твоею жребии мои: избави мя из\ руки враг моих и от гонящих мя.

<p>17 Просвети лице твое на раба твоего: спаси мя милостию твоею.

<p>18 Господи, да не постыжуся, яко призвах тя: да постыдятся нечестивии, и снидут во ад.

<p>19 Немы да будут устны льстивыя, глаголющыя на праведнаго беззаконие, гордынею и уничижением.

<p>20 Коль многое множество благости твоея, Господи, юже скрыл еси боящымся тебе, соделал еси уповающым на тя, пред\ сыны человеческими:

<p>21 скрыеши их в тайне лица твоего от мятежа человеческа, покрыеши их в крове от пререкания язык.

<p>22 Благословен Господь, яко удиви милость свою во граде ограждения.

<p>23 Аз же рех во изступлении моем: отвержен есмь от лица очию твоею: сего ради услышал еси глас молитвы моея, внегда воззвах к тебе.

<p>24 Возлюбите Господа, вси преподобнии его: яко истины взыскает Господь и воздает излише творящым гордыню.

<p>25 Мужайтеся, и да крепится сердце ваше, вси уповающии на Господа.

%{Глава} <p>псалом Давиду, разума, 31.

<br><br><a hreфвerзe 1>1</a> Блажени, ихже оставишася беззакония, и ихже прикрышася греси.

<p>2 Блажен муж, емуже не вменит Господь греха, ниже есть во устех его лесть.

<p>3 Яко умолчах, обетшаша кости моя, от еже звати ми весь день,

<p>4 яко день и нощь отяготе на мне рука твоя: возвратихся на страсть, егда унзе ми терн.

<p>5 Беззаконие мое познах и греха моего не покрых, рех: исповем на мя беззаконие мое Господеви: и ты оставил еси нечестие сердца моего.

<p>6 За то помолится к тебе всяк преподобный во время благопотребно: обаче в потопе вод многих к нему не приближатся.

<p>7 Ты еси прибежище мое от скорби обдержащия мя: радосте моя, избави мя от обышедших мя.

<p>8 Вразумлю тя, и наставлю тя на путь сей, в оньже пойдеши: утвержу на тя очи мои.

<p>9 Не будите яко конь и меск, имже несть разума: броздами и уздою челюсти их востягнеши, не приближающихся к тебе.

<p>10 Многи раны грешному: уповающаго же на Господа милость обыдет.

<p>11 Веселитеся о Господе и радуйтеся праведнии, и хвалитеся, вси правии сердцем.

%{Глава} <p>псалом Давиду, не надписан у еврей, 32.

<br><br><a hreфвerзe 1>1</a> Радуйтеся, праведнии, о Господе: правым подобает похвала.

<p>2 Исповедайтеся Господеви в гуслех, во псалтири десятоструннем пойте ему:

<p>3 воспойте ему песнь нову, добре пойте ему со восклицанием:

<p>4 яко право слово господне, и вся дела его в вере.

<p>5 Любит милостыню и суд Господь, милости господни исполнь земля.

<p>6 Словом господним небеса утвердишася, и духом уст его вся сила их:

<p>7 собираяй яко мех воды морския, полагаяй в сокровищих бездны.

<p>8 Да убоится Господа вся земля, от негоже да подвижутся вси живущии по вселенней:

<p>9 яко той рече, и быша: той повеле, и создашася.

<p>10 Господь разоряет советы языков, отметает же мысли людий и отметает советы князей.

<p>11 Совет же Господень во век пребывает, помышления сердца его в род и род.

<p>12 Блажен язык, емуже есть Господь Бог его, людие, яже избра в наследие себе.

<p>13 С небесе призре Господь, виде вся сыны человеческия:

<p>14 от готоваго жилища своего призре на вся живущыя на земли:

<p>15 создавый на едине сердца их, разумеваяй на вся дела их.

<p>16 Не спасается царь многою силою, и исполин не спасется множеством крепости своея.

<p>17 Ложь конь во спасение, во множестве же силы своея не спасется.

<p>18 Се, очи господни на боящыяся его, уповающыя на милость его:

<p>19 избавити от смерти душы их, и препитати я в глад.

<p>20 Душа же наша чает Господа, яко помощник и защититель наш есть:

<p>21 яко о нем возвеселится сердце наше, и во имя святое его уповахом.

<p>22 Буди, Господи, милость твоя на нас, якоже уповахом на тя.

%{Глава}33

<p>1 псалом Давиду, внегда измени лице свое пред\ авимелехом: и отпусти его, и отиде, 33.

<p>2 Благословлю Господа на всякое время, выну хвала его во устех моих.

<p>3 О Господе похвалится душа моя: да услышат кротцыи и возвеселятся.

<p>4 Возвеличите Господа со мною, и вознесем имя его вкупе.

<p>5 Взысках Господа, и услыша мя и от всех скорбей моих избави мя.

<p>6 Приступите к нему и просветитеся, и лица ваша не постыдятся.

<p>7 Сей нищий воззва, и Господь услыша и, и от всех скорбей его спасе и.

<p>8 Ополчится ангел Господень окрест боящихся его и избавит их.

<p>9 Вкусите и видите, яко благ Господь: блажен муж, иже уповает нань.

<p>10 Бойтеся Господа, вси святии его, яко несть лишения боящымся его.

<p>11 Богатии обнищаша и взалкаша: взыскающии же Господа не лишатся всякаго блага.

<p>12 Приидите, чада, послушайте мене, страху господню научу вас.

<p>13 Кто есть человек хотяй живот, любяй дни видети благи;

<p>14 удержи язык твой от зла и устне твои, еже не глаголати льсти.

<p>15 уклонися от зла и сотвори благо: взыщи мира и пожени и.

<p>16 очи господни на праведныя, и уши его в молитву их.

<p>17 Лице же господне на творящыя злая, еже потребити от земли память их.

<p>18 Воззваша праведнии, и Господь услыша их и от всех скорбей их избави их.

<p>19 Близ\ Господь сокрушенных сердцем, и смиренныя духом спасет.

<p>20 Многи скорби праведным, и от всех их избавит я Господь.

<p>21 Хранит Господь вся кости их, ни едина от них сокрушится.

<p>22 Смерть грешников люта, и ненавидящии праведнаго прегрешат.

<p>23 Избавит Господь душы раб своих, и не прегрешат вси уповающии на него.

%{Глава} <p>псалом Давиду, 34.

<br><br><a hreфвerзe 1>1</a> Суди, Господи, обидящыя мя, побори борющыя мя.

<p>2 Приими оружие и щит и востани в помощь мою:

<p>3 изсуни мечь и заключи сопротив гонящих мя: рцы души моей: спасение твое есмь аз.

<p>4 Да постыдятся и посрамятся ищущии душу мою, да возвратятся вспять и постыдятся мыслящии ми злая.

<p>5 Да будут яко прах пред\ лицем ветра, и ангел Господень оскорбляя их:

<p>6 да будет путь их тма и ползок, и ангел Господень погоняяй их:

<p>7 яко туне скрыша ми пагубу сети своея, всуе поносиша души моей.

<p>8 Да приидет ему сеть, юже не весть, и ловитва, юже скры, да обымет и, и в сеть да впадет в ню.

<p>9 Душа же моя возрадуется о Господе, возвеселится о спасении его.

<p>10 Вся кости моя рекут: Господи, Господи, кто подобен тебе; избавляяй нища из\ руки крепльших его, и нища, и убога от расхищающих его.

<p>11 Воставше на мя свидетеле неправеднии, яже не ведях, вопрошаху мя.

<p>12 Воздаша ми лукавая воз\ благая, и безчадие души моей.

<p>13 Аз же, внегда они стужаху ми, облачахся во вретище и смирях постом душу мою, и молитва моя в недро мое возвратится.

<p>14 Яко ближнему, яко брату нашему, тако угождах: яко плачя и сетуя, тако смиряхся.

<p>15 И на мя возвеселишася и собрашася: собрашася на мя раны, и не познах: разделишася, и не умилишася.

<p>16 Искусиша мя, подражниша мя подражнением, поскрежеташа на мя зубы своими.

<p>17 Господи, когда узриши; устрой душу мою от злодейства их, от лев единородную мою.

<p>18 Исповемся тебе в церкви мнозе, в людех тяжцех восхвалю тя.

<p>19 Да не возрадуются о мне враждующии ми неправедно, ненавидящии мя туне и помизающии очима:

<p>20 яко мне убо мирная глаголаху, и на гнев лести помышляху.

<p>21 Разшириша на мя уста своя, реша: благоже, благоже, видеша очи наши.

<p>22 Видел еси, Господи, да не премолчиши: Господи, не отступи от мене.

<p>23 Востани, Господи, и вонми суду моему, Боже мой и Господи мой, на прю мою.

<p>24 Суди ми, Господи, по правде твоей, Господи Боже мой, и да не возрадуются о мне.

<p>25 Да не рекут в сердцах своих: благоже, благоже души нашей: ниже да рекут: пожрохом его.

<p>26 Да постыдятся и посрамятся вкупе радующиися злом моим: да облекутся в студ и срам велеречующии на мя.

<p>27 Да возрадуются и возвеселятся хотящии правды моея: и да рекут выну, да возвеличится Господь, хотящии мира рабу его.

<p>28 И язык мой поучится правде твоей, весь день хвале твоей.

%{Глава}35

<p>1 В конец, отроку господню Давиду, 35.

<p>2 Глаголет пребеззаконный согрешати в себе: несть страха божия пред\ очима его:

<p>3 яко ульсти пред\ ним обрести беззаконие свое, и возненавидети.

<p>4 Глаголы уст его беззаконие и лесть: не восхоте разумети еже ублажити.

<p>5 Беззаконие помысли на ложи своем: предста всякому пути неблагу, о злобе же не негодова.

<p>6 Господи, на небеси милость твоя, и истина твоя до облак:

<p>7 правда твоя яко горы божия, судбы твоя бездна многа: человеки и скоты спасеши, Господи.

<p>8 Яко умножил еси милость твою, Боже: сынове же человечестии в крове крилу твоею надеятися имут.

<p>9 упиются от тука дому твоего, и потоком сладости твоея напоиши я.

<p>10 Яко у тебе источник живота, во свете твоем узрим свет.

<p>11 Пробави милость твою ведущым тя и правду твою правым сердцем.

<p>12 Да не приидет мне нога гордыни, и рука грешнича да не подвижит мене.

<p>13 Тамо падоша вси делающии беззаконие: изриновени быша, и не возмогут стати.

%{Глава} <p>псалом Давиду, 36.

<br><br><a hreфвerзe 1>1</a> Не ревнуй лукавнующым, ниже завиди творящым беззаконие.

<p>2 Зане яко трава скоро изсшут, и яко зелие злака скоро отпадут.

<p>3 уповай на Господа и твори благостыню: и насели землю, и упасешися в богатстве ея.

<p>4 Насладися Господеви, и даст ти прошения сердца твоего.

<p>5 Открый ко Господу путь твой и уповай на него, и той сотворит.

<p>6 И изведет яко свет правду твою и судбу твою яко полудне.

<p>7 Повинися Господеви и умоли его. Не ревнуй спеющему в пути своем, человеку творящему законопреступление.

<p>8 Престани от гнева и остави ярость: не ревнуй, еже лукавновати,

<p>9 зане лукавнующии потребятся, терпящии же Господа, тии наследят землю.

<p>10 И еще мало, и не будет грешника: и взыщеши место его и не обрящеши.

<p>11 Кротцыи же наследят землю и насладятся о множестве мира.

<p>12 Назирает грешный праведнаго и поскрежещет нань зубы своими:

<p>13 Господь же посмеется ему, зане прозирает, яко приидет день его.

<p>14 Мечь извлекоша грешницы, напрягоша лук свой, низложити убога и нища, заклати правыя сердцем.

<p>15 Мечь их да внидет в сердца их, и луцы их да сокрушатся.

<p>16 Лучше малое праведнику, паче богатства грешных многа.

<p>17 Зане мышцы грешных сокрушатся, утверждает же праведныя Господь.

<p>18 Весть Господь пути непорочных, и достояние их в век будет.

<p>19 Не постыдятся во время лютое и во днех глада насытятся, яко грешницы погибнут.

<p>20 Врази же господни, купно прославитися им и вознестися, изчезающе яко дым изчезоша.

<p>21 Заемлет грешный и не возвратит: праведный же щедрит и дает.

<p>22 Яко благословящии его наследят землю, кленущии же его потребятся.

<p>23 От Господа стопы человеку исправляются, и пути его восхощет зело.

<p>24 Егда падет, не разбиется, яко Господь подкрепляет руку его.

<p>25 Юнейший бых, ибо состарехся, и не видех праведника оставлена, ниже семене его просяща хлебы.

<p>26 Весь день милует и взаим дает праведный, и семя его во благословение будет.

<p>27 уклонися от зла и сотвори благо, и вселися в век века.

<p>28 Яко Господь любит суд и не оставит преподобных своих: во век сохранятся: беззаконницы же изженутся, и семя нечестивых потребится.

<p>29 Праведницы же наследят землю и вселятся в век века на ней.

<p>30 уста праведнаго поучатся премудрости, и язык его возглаголет суд.

<p>31 Закон Бога его сердцы его, и не запнутся стопы его.

<p>32 Сматряет грешный праведнаго и ищет еже умертвити его:

<p>33 Господь же не оставит его в руку его, ниже осудит его, егда судит ему.

<p>34 Потерпи Господа и сохрани путь его, и вознесет тя еже наследити землю: внегда потреблятися грешником, узриши.

<p>35 Видех нечестиваго превозносящася и высящася яко кедры ливанския:

<p>36 и мимо идох, и се, не бе, и взысках его, и не обретеся место его.

<p>37 Храни незлобие и виждь правоту, яко есть останок человеку мирну.

<p>38 Беззаконницы же потребятся вкупе: останцы же нечестивых потребятся.

<p>39 Спасение же праведных от Господа, и защититель их есть во время скорби:

<p>40 и поможет им Господь и избавит их, и измет их от грешник и спасет их, яко уповаша на него.

%{Глава}37

<p>1 псалом Давиду, в воспоминание о субботе, 37.

<p>2 Господи, да не яростию твоею обличиши мене, ниже гневом твоим накажеши мене:

<p>3 яко стрелы твоя унзоша во мне, и утвердил еси на мне руку твою.

<p>4 Несть изцеления в плоти моей от лица гнева твоего, несть мира в костех моих от лица грех моих.

<p>5 Яко беззакония моя превзыдоша главу мою, яко бремя тяжкое отяготеша на мне.

<p>6 Возсмердеша и согниша раны моя, от лица безумия моего.

<p>7 Пострадах и слякохся до конца, весь день сетуя хождах:

<p>8 яко лядвия моя наполнишася поруганий, и несть изцеления в плоти моей.

<p>9 Озлоблен бых и смирихся до зела, рыках от воздыхания сердца моего.

<p>10 Господи, пред\ тобою все желание мое, и воздыхание мое от тебе не утаися.

<p>11 Сердце мое смятеся, остави мя сила моя, и свет очию моею, и той несть со мною.

<p>12 Друзи мои и искреннии мои прямо мне приближишася и сташа.

<p>13 И ближнии мои отдалече мене сташа, и нуждахуся ищущии душу мою: и ищущии злая мне глаголаху суетная, и льстивным весь день поучахуся.

<p>14 Аз же яко глух не слышах, и яко нем не отверзаяй уст своих:

<p>15 и бых яко человек не слышай и не имый во устех своих обличения.

<p>16 Яко на тя, Господи, уповах, ты услышиши, Господи Боже мой.

<p>17 Яко рех: да не когда порадуютмися врази мои: и внегда подвижатися ногам моим, на мя велеречеваша.

<p>18 Яко аз на раны готов, и болезнь моя предо мною есть выну.

<p>19 Яко беззаконие мое аз возвещу и попекуся о гресе моем.

<p>20 Врази же мои живут и укрепишася паче мене, и умножишася ненавидящии мя без\ правды:

<p>21 воздающии ми злая воз\ благая оболгаху мя, зане гонях благостыню.

<p>22 Не остави мене, Господи Боже мой, не отступи от мене:

<p>23 вонми в помощь мою, Господи спасения моего.

%{Глава}38

<p>1 В конец, идифуму, песнь Давиду, 38.

<p>2 Рех: сохраню пути моя, еже не согрешати ми языком моим: положих устом моим хранило, внегда востати грешному предо мною.

<p>3 Онемех и смирихся, и умолчах от благ, и болезнь моя обновися.

<p>4 Согреяся сердце мое во мне, и в поучении моем разгорится огнь: глаголах языком моим:

<p>5 скажи ми, Господи, кончину мою и число дний моих, кое есть, да разумею, что лишаюся аз.

<p>6 Се, пяди положил еси дни моя, и состав мой яко ничтоже пред\ тобою: обаче всяческая суета всяк человек живый.

<p>7 убо образом ходит человек, обаче всуе мятется: сокровищствует, и не весть, кому соберет я.

<p>8 И ныне кто терпение мое; не Господь ли; и состав мой от тебе есть.

<p>9 От всех беззаконий моих избави мя: поношение безумному дал мя еси.

<p>10 Онемех и не отверзох уст моих, яко ты сотворил еси.

<p>11 Отстави от мене раны твоя: от крепости бо руки твоея аз изчезох.

<p>12 Во обличениих о беззаконии наказал еси человека, и истаял еси яко паучину душу его: обаче всуе всяк человек.

<p>13 услыши молитву мою, Господи, и моление мое внуши, слез моих не премолчи: яко преселник аз есмь у тебе и пришлец, якоже вси отцы мои.

<p>14 Ослаби ми, да почию, прежде даже не отиду, и ктому не буду.

%{Глава}39

<p>1 В конец, псалом Давиду, 39.

<p>2 Терпя потерпех Господа, и внят ми и услыша молитву мою:

<p>3 и возведе мя от рова страстей и от брения тины, и постави на камени нозе мои и исправи стопы моя:

<p>4 и вложи во уста моя песнь нову, пение Богу нашему. узрят мнози и убоятся, и уповают на Господа.

<p>5 Блажен муж, емуже есть имя господне упование его, и не призре в суеты и неистовления ложная.

<p>6 Многа сотворил еси ты, Господи Боже мой, чудеса твоя, и помышлением твоим несть кто уподобится тебе: возвестих и глаголах: умножишася паче числа.

<p>7 Жертвы и приношения не восхотел еси, тело же свершил ми еси: всесожжений и о гресе не взыскал еси.

<p>8 Тогда рех: се, прииду: в главизне книжне писано есть о мне:

<p>9 еже сотворити волю твою, Боже мой, восхотех, и закон твой посреде чрева моего.

<p>10 Благовестих правду в церкви велицей, се, устнам моим не возбраню: Господи, ты разумел еси.

<p>11 Правду твою не скрых в сердцы моем, истину твою и спасение твое рех, не скрых милость твою и истину твою от сонма многа.

<p>12 Ты же, Господи, не удали щедрот твоих от мене: милость твоя и истина твоя выну да заступите мя.

<p>13 Яко одержаша мя злая, имже несть числа: постигоша мя беззакония моя, и не возмогох зрети: умножишася паче влас главы моея, и сердце мое остави мя.

<p>14 Благоволи, Господи, избавити мя: Господи, во еже помощи ми, вонми.

<p>15 Да постыдятся и посрамятся вкупе ищущии душу мою, из\ъяти ю: да возвратятся вспять и постыдятся хотящии ми злая.

<p>16 Да приимут абие студ свой глаголющии ми: благоже, благоже.

<p>17 Да возрадуются и возвеселятся о тебе вси ищущии тебе, Господи, и да рекут выну, да возвеличится Господь, любящии спасение твое.

<p>18 Аз же нищ есмь и убог, Господь попечется о мне: помощник мой и защититель мой еси ты, Боже мой, не закосни.

%{Глава}40

<p>1 В конец, псалом Давиду, 40.

<p>2 Блажен разумеваяй на нища и убога, в день лют избавит его Господь.

<p>3 Господь да сохранит его и живит его, и да ублажит его на земли и да не предаст его в руки врагов его.

<p>4 Господь да поможет ему на одре болезни его: все ложе его обратил еси в болезни его.

<p>5 Аз рех: Господи, помилуй мя, изцели душу мою, яко согреших ти.

<p>6 Врази мои реша мне злая: когда умрет, и погибнет имя его;

<p>7 И вхождаше видети, всуе глаголаше сердце его: собра беззаконие себе, исхождаше вон и глаголаше вкупе.

<p>8 На мя шептаху вси врази мои, на мя помышляху злая мне.

<p>9 Слово законопреступное возложиша на мя: еда спяй не приложит воскреснути;

<p>10 Ибо человек мира моего, на негоже уповах, ядый хлебы моя, возвеличи на мя запинание.

<p>11 Ты же, Господи, помилуй мя и возстави мя, и воздам им.

<p>12 В сем познах, яко восхотел мя еси, яко не возрадуется враг мой о мне.

<p>13 Мене же за незлобие приял, и утвердил мя еси пред\ тобою в век.

<p>14 Благословен Господь Бог Исраилев от века и до века: буди, буди.

%{Глава}41

<p>1 В конец, в разум сынов кореовых, псалом Давиду, 41.

<p>2 Имже образом желает елень на источники водныя, сице желает душа моя к тебе, Боже.

<p>3 Возжада душа моя к Богу крепкому, живому: когда прииду и явлюся лицу божию;

<p>4 Быша слезы моя мне хлеб день и нощь, внегда глаголатися мне на всяк день: где есть Бог твой;

<p>5 Сия помянух, и излиях на мя душу мою: яко пройду в место селения дивна, даже до дому божия, во гласе радования и исповедания, шума празднующаго.

<p>6 Вскую прискорбна еси, душе моя; и вскую смущаеши мя; уповай на Бога, яко исповемся ему, спасение лица моего и Бог мой.

<p>7 Ко мне самому душа моя смятеся: сего ради помянух тя от земли иордански и ермониимски, от горы малыя.

<p>8 Бездна бездну призывает во гласе хлябий твоих: вся высоты твоя и волны твоя на мне преидоша.

<p>9 В день заповесть Господь милость свою, и нощию песнь его от мене {у мене}, молитва Богу живота моего.

<p>10 Реку Богу: заступник мой еси, почто мя забыл еси; и вскую сетуя хожду, внегда оскорбляет враг;

<p>11 Внегда сокрушатися костем моим, поношаху ми врази мои, внегда глаголати им мне на всяк день: где есть Бог твой;

<p>12 Вскую прискорбна еси, душе моя; и вскую смущаеши мя; уповай на Бога, яко исповемся ему, спасение лица моего и Бог мой.

%{Глава} <p>псалом Давиду, не надписан у еврей, 42.

<br><br><a hreфвerзe 1>1</a> Суди ми, Боже, и разсуди прю мою: от языка не преподобна, от человека неправедна и льстива избави мя.

<p>2 Зане ты еси, Боже, крепость моя, вскую отринул мя еси; и вскую сетуя хожду, внегда оскорбляет враг;

<p>3 Посли свет твой и истину твою: та мя настависта, и введоста мя в гору святую твою и в селения твоя.

<p>4 И вниду к жертвеннику божию, к Богу веселящему юность мою: исповемся тебе в гуслех, Боже, Боже мой.

<p>5 Вскую прискорбна еси, душе моя; и вскую смущаеши мя; уповай на Бога, яко исповемся ему, спасение лица моего и Бог мой.

%{Глава}

<p>1 В конец, сынов кореовых, в разум, псалом, 43.

<p>2 Боже, ушима нашима услышахом, и отцы наши возвестиша нам дело, еже соделал еси во днех их, во днех древних.

<p>3 Рука твоя языки потреби, и насадил я еси: озлобил еси люди и изгнал еси я.

<p>4 Не бо мечем своим наследиша землю, и мышца их не спасе их, но десница твоя и мышца твоя и просвещение лица твоего, яко благоволил еси в них.

<p>5 Ты еси сам царь мой и Бог мой, заповедаяй спасения иаковля.

<p>6 О тебе враги нашя избодем роги, и о имени твоем уничижим востающыя на ны.

<p>7 Не на лук бо мой уповаю, и мечь мой не спасет мене:

<p>8 спасл бо еси нас от стужающих нам, и ненавидящих нас посрамил еси.

<p>9 О Бозе похвалимся весь день, и о имени твоем исповемыся во век.

<p>10 Ныне же отринул еси и посрамил еси нас, и не изыдеши, Боже, в силах наших.

<p>11 Возвратил еси нас вспять при вразех наших, и ненавидящии нас расхищаху себе.

<p>12 Дал еси нас яко овцы снеди, и во языцех разсеял ны еси.

<p>13 Отдал еси люди твоя без\ цены, и не бе множество в восклицаниих наших.

<p>14 Положил еси нас поношение соседом нашым, подражнение и поругание сущым окрест нас.

<p>15 Положил еси нас в притчу во языцех, покиванию главы в людех.

<p>16 Весь день срам мой предо мною есть, и студ лица моего покры мя,

<p>17 от гласа поношающаго и оклеветающаго, от лица вражия и изгонящаго.

<p>18 Сия вся приидоша на ны, и не забыхом тебе, и не неправдовахом в завете твоем,

<p>19 и не отступи вспять сердце наше: и уклонил еси стези нашя от пути твоего,

<p>20 яко смирил еси нас на месте озлобления, и прикры ны сень смертная.

<p>21 Аще забыхом имя Бога нашего, и аще воздехом руки нашя к богу чуждему,

<p>22 не Бог ли взыщет сих; той бо весть тайная сердца.

<p>23 Зане тебе ради умерщвляемся весь день, вменихомся яко овцы заколения.

<p>24 Востани, вскую спиши, Господи; воскресни, и не отрини до конца.

<p>25 Вскую лице твое отвращаеши; забываеши нищету нашу и скорбь нашу;

<p>26 Яко смирися в персть душа наша, прильпе земли утроба наша.

<p>27 Воскресни, Господи, помози нам, и избави нас имене ради твоего.

%{Глава}44

<p>1 В конец, о изменяемых сыном кореовым в разум, песнь о возлюбленнем, 44.

<p>2 Отрыгну сердце мое слово благо, глаголю аз дела моя цареви: язык мой трость книжника скорописца.

<p>3 Красен добротою паче сынов человеческих, излияся благодать во устнах твоих: сего ради благослови тя Бог во век.

<p>4 Препояши мечь твой по бедре твоей, сильне,

<p>5 красотою твоею и добротою твоею: и наляцы, и успевай, и царствуй истины ради и кротости и правды: и наставит тя дивно десница твоя.

<p>6 Стрелы твоя из\ъощрены, сильне: людие под\ тобою падут в сердцы враг царевых.

<p>7 Престол твой, Боже, в век века: жезл правости жезл царствия твоего.

<p>8 Возлюбил еси правду и возненавидел еси беззаконие: сего ради помаза тя, Боже, Бог твой елеем радости паче причастник твоих.

<p>9 Смирна и стакти и касиа от риз твоих, от тяжестей слоновых {от храмов слоновых}, из\ нихже возвеселиша тя.

<p>10 Дщери царей в чести твоей: предста царица одесную тебе, в ризах позлащенных одеяна преиспещрена.

<p>11 Слыши, дщи, и виждь, и приклони ухо твое, и забуди люди твоя и дом отца твоего:

<p>12 и возжелает царь доброты твоея, зане той есть Господь твой, и поклонишися ему,

<p>13 и дщи тирова с дары: лицу твоему помолятся богатии людстии.

<p>14 Вся слава дщере царевы внутрь: рясны златыми одеяна и преиспещрена.

<p>15 Приведутся царю девы в\ъслед ея, искренния ея приведутся тебе:

<p>16 приведутся в веселии и радовании, введутся в храм царев.

<p>17 Вместо отец твоих быша сынове твои: поставиши я князи по всей земли.

<p>18 Помяну имя твое во всяком роде и роде: сего ради людие исповедятся тебе в век и во век века.

%{Глава}45

<p>1 В конец, о сынех кореовых, о тайных, псалом, 45.

<p>2 Бог нам прибежище и сила, помощник в скорбех обретших ны зело.

<p>3 Сего ради не убоимся, внегда смущается земля, и прелагаются горы в сердца морская.

<p>4 Возшумеша и смятошася воды их, смятошася горы крепостию его.

<p>5 Речная устремления веселят град божий: освятил есть селение свое вышний.

<p>6 Бог посреде его, и не подвижится: поможет ему Бог утро заутра.

<p>7 Смятошася языцы, уклонишася царствия: даде глас свой вышний, подвижеся земля.

<p>8 Господь сил с нами, заступник наш Бог иаковль.

<p>9 Приидите и видите дела божия, яже положи чудеса на земли:

<p>10 отемля брани до конец земли, лук сокрушит и сломит оружие, и щиты сожжет огнем.

<p>11 упразднитеся и разумейте, яко аз есмь Бог: вознесуся во языцех, вознесуся на земли.

<p>12 Господь сил с нами, заступник наш Бог иаковль.

%{Глава}46

<p>1 В конец, о сынех кореовых, псалом, 46.

<p>2 Вси языцы, восплещите руками, воскликните Богу гласом радования:

<p>3 яко Господь вышний страшен, царь велий по всей земли:

<p>4 покори люди нам и языки под\ ноги наша:

<p>5 избра нам достояния свое, доброту иаковлю, юже возлюби.

<p>6 Взыде Бог в воскликновении, Господь во гласе трубне.

<p>7 Пойте Богу нашему, пойте: пойте цареви нашему, пойте:

<p>8 яко царь всея земли Бог, пойте разумно.

<p>9 Воцарися Бог над\ языки: Бог седит на престоле святем своем.

<p>10 Князи людстии собрашася с богом авраамлим: яко божии державнии земли зело вознесошася.

%{Глава}47

<p>1 псалом песни сынов кореовых, вторыя субботы, 47.

<p>2 Велий Господь и хвален зело во граде Бога нашего, в горе святей его,

<p>3 благокоренным радованием всея земли: горы сионския, ребра северова, град царя великаго.

<p>4 Бог в тяжестех {во храмех} его знаемь есть, егда заступает и.

<p>5 Яко се, царие земстии собрашася, снидошася вкупе:

<p>6 тии видевше тако, удивишася, смятошася, подвигошася:

<p>7 трепет прият я тамо, болезни яко раждающия.

<p>8 Духом бурным сокрушиши корабли фарсийския.

<p>9 Якоже слышахом, тако и видехом во граде Господа сил, во граде Бога нашего: Бог основа и в век.

<p>10 Прияхом, Боже, милость твою посреде людий твоих.

<p>11 По имени твоему, Боже, тако и хвала твоя на концах земли: правды исполнь десница твоя.

<p>12 Да возвеселится гора сионская, и да возрадуются дщери иудейския, судеб ради твоих, Господи.

<p>13 Обыдите сион и обымите его, поведите в столпех его:

<p>14 положите сердца ваша в силу его, и разделите домы его, яко да повесте в роде инем.

<p>15 Яко той есть Бог наш во век и в век века: той упасет нас во веки.

%{Глава}48

<p>1 В конец, сыном кореовым, псалом, 48.

<p>2 услышите сия, вси языцы, внушите, вси живущии по вселенней,

<p>3 земнороднии же и сынове человечестии, вкупе богат и убог.

<p>4 уста моя возглаголют премудрость, и поучение сердца моего разум.

<p>5 Приклоню в притчу ухо мое, отверзу во псалтири ганание мое.

<p>6 Вскую боюся в день лют; беззаконие пяты моея обыдет мя.

<p>7 Надеющиися на силу свою и о множестве богатства своего хвалящиися:

<p>8 брат не избавит, избавит ли человек; не даст Богу измены за ся,

<p>9 и цену избавления души своея: и утрудися в век,

<p>10 и жив будет до конца, не узрит пагубы.

<p>11 Егда увидит премудрыя умирающыя, вкупе безумен и несмыслен погибнут, и оставят чуждим богатство свое.

<p>12 И гроби их жилища их во век, селения их в род и род, нарекоша имена своя на землях.

<p>13 И человек в чести сый не разуме, приложися скотом несмысленным и уподобися им.

<p>14 Сей путь их соблазн им, и по сих во устех своих благоволят.

<p>15 Яко овцы во аде положени суть, смерть упасет я: и обладают ими правии заутра, и помощь их обетшает во аде: от славы своея изриновени быша.

<p>16 обаче Бог избавит душу мою из\ руки адовы, егда приемлет мя.

<p>17 Не убойся, егда разбогатеет человек, или егда умножится слава дому его:

<p>18 яко внегда умрети ему, не возмет вся, ниже снидет с ним слава его.

<p>19 Яко душа его в животе его благословится, исповестся тебе, егда благосотвориши ему.

<p>20 Внидет даже до рода отец своих, даже до века не узрит света.

<p>21 И человек в чести сый не разуме, приложися скотом несмысленным и уподобися им.

%{Глава} <p>псалом асафу, 49.

<br><br><a hreфвerзe 1>1</a> Бог богов Господь глагола, и призва землю от восток солнца до запад.

<p>2 От сиона благолепие красоты его:

<p>3 Бог яве приидет, Бог наш, и не премолчит: огнь пред\ ним возгорится, и окрест его буря зелна.

<p>4 Призовет небо свыше, и землю, разсудити люди своя.

<p>5 Соберите ему преподобныя его, завещающыя завет его о жертвах.

<p>6 И возвестят небеса правду его: яко Бог судия есть.

<p>7 услышите, людие мои, и возглаголю вам, Исраилю, и засвидетелствую тебе: Бог, Бог твой есмь аз.

<p>8 Не о жертвах твоих обличу тя, всесожжения же твоя предо мною суть выну:

<p>9 не прииму от дому твоего телцев, ниже от стад твоих козлов.

<p>10 Яко мои суть вси зверие дубравнии, скоти в горах и волове:

<p>11 познах вся птицы небесныя, и красота селная со мною есть.

<p>12 Аще взалчу, не реку тебе: моя бо есть вселенная и исполнение ея.

<p>13 Еда ям мяса юнча; или кровь козлов пию;

<p>14 Пожри Богови жертву хвалы и воздаждь вышнему молитвы твоя:

<p>15 и призови мя в день скорби твоея, и изму тя, и прославиши мя.

<p>16 Грешнику же рече Бог: вскую ты поведаеши оправдания моя и восприемлеши завет мой усты твоими;

<p>17 Ты же возненавидел еси наказание и отвергл еси словеса моя вспять.

<p>18 Аще видел еси татя, текл еси с ним, и с прелюбодеем участие твое полагал еси:

<p>19 уста твоя умножиша злобу, и язык твой сплеташе льщения:

<p>20 седя на брата твоего клеветал еси и на сына матере твоея полагал еси соблазн.

<p>21 Сия сотворил еси, и умолчах, вознепщевал еси беззаконие, яко буду тебе подобен: обличу тя и представлю пред\ лицем твоим грехи твоя.

<p>22 Разумейте убо сия, забывающии Бога, да не когда похитит, и не будет избавляяй.

<p>23 Жертва хвалы прославит мя, и тамо путь, имже явлю ему спасение мое.

%{Глава}50

<p>1 В конец, псалом Давиду, внегда внити к нему нафану пророку,

<p>2 егда вниде к вирсавии жене уриеве, 50.

<p>3 Помилуй мя, Боже, по велицей милости твоей, и по множеству щедрот твоих очисти беззаконие мое.

<p>4 Наипаче омый мя от беззакония моего и от греха моего очисти мя:

<p>5 яко беззаконие мое аз знаю, и грех мой предо мною есть выну.

<p>6 Тебе единому согреших и лукавое пред\ тобою сотворих: яко да оправдишися во словесех твоих и победиши, внегда судити ти.

<p>7 Се бо, в беззакониих зачат есмь, и во гресех роди мя мати моя.

<p>8 Се бо, истину возлюбил еси, безвестная и тайная премудрости твоея явил ми еси.

<p>9 Окропиши мя вссопом, и очищуся: омыеши мя, и паче снега убелюся.

<p>10 Слуху моему даси радость и веселие: возрадуются кости смиренныя.

<p>11 Отврати лице твое от грех моих и вся беззакония моя очисти.

<p>12 Сердце чисто созижди во мне, Боже, и дух прав обнови во утробе моей.

<p>13 Не отвержи мене от лица твоего и духа твоего святаго не отими от мене.

<p>14 Воздаждь ми радость спасения твоего и духом владычним утверди мя.

<p>15 Научу беззаконныя путем твоим, и нечестивии к тебе обратятся.

<p>16 Избави мя от кровей, Боже, Боже спасения моего: возрадуется язык мой правде твоей.

<p>17 Господи, устне мои отверзеши, и уста моя возвестят хвалу твою.

<p>18 Яко аще бы восхотел еси жертвы, дал бых убо: всесожжения не благоволиши.

<p>19 Жертва Богу дух сокрушен: сердце сокрушенно и смиренно Бог не уничижит.

<p>20 ублажи, Господи, благоволением твоим сиона, и да созиждутся стены иерусалимския:

<p>21 тогда благоволиши жертву правды, возношение и всесожегаемая: тогда возложат на олтарь твой телцы.

%{Глава}51

<p>1 В конец, разума Давиду,

<p>2 внегда приити доику идумейску, и возвестити саулу, и рещи ему: прииде Давид в дом авимелехов, 51.

<p>3 Что хвалишися во злобе, сильне; беззаконие весь день,

<p>4 неправду умысли язык твой: яко бритву из\ъощрену сотворил еси лесть.

<p>5 Возлюбил еси злобу паче благостыни, неправду неже глаголати правду:

<p>6 возлюбил еси вся глаголы потопныя, язык льстив.

<p>7 Сего ради Бог разрушит тя до конца: восторгнет тя, и преселит тя от селения твоего и корень твой от земли живых.

<p>8 узрят праведнии и убоятся, и о нем возсмеются и рекут:

<p>9 се, человек, иже не положи Бога помощника себе, но упова на множество богатства своего, и возможе суетою своею.

<p>10 Аз же яко маслина плодовита в дому божии: уповах на милость божию во век и в век века.

<p>11 Исповемся тебе в век, яко сотворил еси: и терплю имя твое, яко благо пред\ преподобными твоими.

%{Глава}

<p>1 В конец, о маелефе, разума Давиду, 52.

<p>2 Рече безумен в сердцы своем: несть Бог. Растлеша и омерзишася в беззакониих, несть творяй благое.

<p>3 Бог с небесе приниче на сыны человеческия, видети, аще есть разумеваяй или взыскаяй Бога.

<p>4 Вси уклонишася, вкупе непотребни быша: несть творяй благое, несть до единаго.

<p>5 Ни ли уразумеют вси делающии беззаконие, снедающии люди моя в снедь хлеба; Господа не призваша.

<p>6 Тамо устрашишася страха, идеже не бе страх: яко Бог разсыпа кости человекоугодников: постыдешася, яко Бог уничижи их.

<p>7 Кто даст от сиона спасение Исраилево; внегда возвратит Бог пленение людий своих, возрадуется иаков и возвеселится Исраиль.

%{Глава}53

<p>1 В конец, в песнех разума Давиду,

<p>2 внегда приити зифеем и рещи саулови: не се ли, Давид скрыся в нас; 53.

<p>3 Боже, во имя твое спаси мя и в силе твоей суди ми.

<p>4 Боже, услыши молитву мою, внуши глаголы уст моих:

<p>5 яко чуждии восташа на мя, и крепцыи взыскаша душу мою, и не предложиша Бога пред\ собою.

<p>6 Се бо, Бог помогает ми, и Господь заступник души моей:

<p>7 отвратит злая врагом моим: истиною твоею потреби их.

<p>8 Волею пожру тебе, исповемся имени твоему, Господи, яко благо:

<p>9 яко от всякия печали избавил мя еси, и на враги моя воззре око мое.

%{Глава}

<p>1 В конец, в песнех разума, асафу, псалом, 54.

<p>2 Внуши, Боже, молитву мою и не презри моления моего:

<p>3 вонми ми и услыши мя: возскорбех печалию моею {во искушении моем}, и смятохся

<p>4 от гласа вражия и от стужения грешнича: яко уклониша на мя беззаконие и во гневе враждоваху ми.

<p>5 Сердце мое смятеся во мне, и боязнь смерти нападе на мя:

<p>6 страх и трепет прииде на мя, и покры мя тма.

<p>7 И рех: кто даст ми криле яко голубине; и полещу, и почию.

<p>8 Се, удалихся бегая и водворихся в пустыни.

<p>9 Чаях Бога спасающаго мя от малодушия и от бури.

<p>10 Потопи, Господи, и раздели языки их: яко видех беззаконие и пререкание во граде.

<p>11 Днем и нощию обыдет и по стенам его: беззаконие и труд посреде его, и неправда:

<p>12 и не оскуде от стогн его лихва и лесть.

<p>13 Яко аще бы враг поносил ми, претерпел бых убо: и аще бы ненавидяй мя на мя велеречевал, укрылбыхся от него.

<p>14 Ты же, человече равнодушне, владыко мой и знаемый мой,

<p>15 иже купно наслаждался еси со мною брашен: в дому божии ходихом единомышлением.

<p>16 Да приидет же смерть на ня, и да снидут во ад живи: яко лукавство в жилищих их, посреде их.

<p>17 Аз к Богу воззвах, и Господь услыша мя.

<p>18 Вечер и заутра и полудне повем и возвещу, и услышит глас мой.

<p>19 Избавит миром душу мою от приближающихся мне: яко во мнозе бяху со мною.

<p>20 услышит Бог, и смирит я сый прежде век: несть бо им изменения, яко не убояшася Бога.

<p>21 Простре руку свою на воздаяние: оскверниша завет его.

<p>22 Разделишася от гнева лица его, и приближишася сердца их: умякнуша словеса их паче елеа, и та суть стрелы.

<p>23 Возверзи на Господа печаль твою, и той тя препитает: не даст в век молвы праведнику.

<p>24 Ты же, Боже, низведеши их в студенец истления: мужие кровей и льсти не преполовят дний своих. Аз же, Господи, уповаю на тя.

%{Глава}55

<p>1 В конец, о людех от святых удаленных, Давиду в столпописание, внегда удержаша и иноплеменницы в гефе, псалом, 55.

<p>2 Помилуй мя, Боже, яко попра мя человек: весь день боря стужи ми.

<p>3 Попраша мя врази мои весь день: яко мнози борющии мя с высоты.

<p>4 В день не {сей речи [не] в некиих не имеется} убоюся, аз же уповаю на тя.

<p>5 О Бозе похвалю словеса моя: на Бога уповах, не убоюся: что сотворит мне плоть;

<p>6 Весь день словес моих гнушахуся: на мя вся помышления их на зло.

<p>7 Вселятся и скрыют, тии пяту мою сохранят, якоже потерпеша душу мою {тии пяту мою наблюдати будут, якоже ждаху души моея}.

<p>8 Ни о чесомже отринеши я, гневом люди низведеши.

<p>9 Боже, живот мой возвестих тебе: положил еси слезы моя пред\ тобою, яко и во обетовании твоем.

<p>10 Да возвратятся врази мои вспять, в оньже аще день призову тя: се, познах, яко Бог мой еси ты.

<p>11 О Бозе похвалю глагол, о Господе похвалю слово.

<p>12 На Бога уповах, не убоюся: что сотворит мне человек;

<p>13 Во мне, Боже, молитвы, яже воздам хвалы твоея:

<p>14 яко избавил еси душу мою от смерти, очи мои от слез и нозе мои от поползновения: благоугожду пред\ Господем во свете живых.

%{Глава}56

<p>1 В конец, да не растлиши, Давиду в столпописание, внегда ему отбегати от лица саулова в пещеру, 56.

<p>2 Помилуй мя, Боже, помилуй мя: яко на тя упова душа моя, и на сень крилу твоею надеюся, дондеже прейдет беззаконие.

<p>3 Воззову к Богу вышнему, Богу благодеявшему мне.

<p>4 Посла с небесе и спасе мя, даде в поношение попирающыя мя: посла Бог милость свою и истину свою,

<p>5 и избави душу мою от среды скимнов. Поспах смущен: сынове человечестии, зубы их оружия и стрелы, и язык их мечь остр.

<p>6 Вознесися на небеса, Боже, и по всей земли слава твоя.

<p>7 Сеть уготоваша ногам моим, и слякоша душу мою: ископаша пред\ лицем моим яму, и впадоша в ню.

<p>8 Готово сердце мое, Боже, готово сердце мое: воспою и пою во славе моей.

<p>9 Востани, слава моя, востани, псалтирю и гусли: востану рано.

<p>10 Исповемся тебе в людех, Господи, воспою тебе во языцех:

<p>11 яко возвеличися до небес милость твоя и даже до облак истина твоя.

<p>12 Вознесися на небеса, Боже, и по всей земли слава твоя.

%{Глава}

<p>1 В конец, да не растлиши, Давиду в столпописание, 57.

<p>2 Аще воистинну убо правду глаголете, правая судите, сынове человечестии.

<p>3 Ибо в сердцы беззаконие делаете на земли, неправду руки вашя сплетают.

<p>4 Очуждишася грешницы от ложесн, заблудиша от чрева, глаголаша лжу.

<p>5 Ярость их по подобию змиину, яко аспида глуха и затыкающаго уши свои,

<p>6 иже не услышит гласа обавающих, обаваемь обавается от премудра.

<p>7 Бог сокрушит зубы их во устех их: членовныя львов сокрушил есть Господь.

<p>8 уничижатся яко вода мимотекущая: напряжет лук свой, дондеже изнемогут.

<p>9 Яко воск растаяв отимутся: паде огнь на них, и не видеша солнца.

<p>10 Прежде еже разумети терния вашего рамна, яко живы, яко во гневе пожрет я.

<p>11 Возвеселится праведник, егда увидит отмщение: руце свои умыет в крови грешника.

<p>12 И речет человек: аще убо есть плод праведнику, убо есть Бог судя им на земли.

%{Глава}58

<p>1 В конец, да не растлиши, Давиду в столпописание, внегда посла саул и стреже дом его, еже умертвити его, 58.

<p>2 Изми мя от враг моих, Боже, и от востающих на мя избави мя:

<p>3 избави мя от делающих беззаконие, и от муж кровей спаси мя.

<p>4 Яко се, уловиша душу мою, нападоша на мя крепцыи: ниже беззаконие мое, ниже грех мой, Господи:

<p>5 без\ беззакония текох и исправих: востани в сретение мое и виждь.

<p>6 И ты, Господи Боже сил, Боже Исраилев, вонми посетити вся языки: да не ущедриши вся делающыя беззаконие.

<p>7 Возвратятся на вечер, и взалчут яко пес, и обыдут град.

<p>8 Се, тии отвещают усты своими, и мечь во устнах их: яко кто слыша;

<p>9 И ты, Господи, посмеешися им, уничижиши вся языки.

<p>10 Державу мою к тебе сохраню: яко ты, Боже, заступник мой еси.

<p>11 Бог мой, милость его предварит мя: Бог мой, явит мне на вразех моих.

<p>12 Не убий их, да не когда забудут закон твой: расточи я силою твоею и низведи я, защитниче мой, Господи,

<p>13 грех уст их, слово устен их: и яти да будут в гордыни своей, и от клятвы и лжи возвестятся в кончине,

<p>14 во гневе кончины, и не будут: и уведят, яко Бог владычествует иаковом и концы земли.

<p>15 Возвратятся на вечер, и взалчут яко пес, и обыдут град:

<p>16 тии разыдутся ясти: аще ли же не насытятся, и поропщут.

<p>17 Аз же воспою силу твою и возрадуюся заутра о милости твоей: яко был еси заступник мой и прибежище мое в день скорби моея.

<p>18 Помощник мой еси, тебе пою: яко Бог заступник мой еси, Боже мой, милость моя.

%{Глава}59

<p>1 В конец, о изменитися хотящих, в столпописание Давиду, в научение:

<p>2 внегда сожже средоречие сирийское и сирию совалскую, и возвратися иоав и порази едома в дебри солей дванадесять тысящ, 59.

<p>3 Боже, отринул ны еси и низложил еси нас, разгневался еси и ущедрил еси нас.

<p>4 Стрясл еси землю и смутил еси ю: изцели сокрушение ея, яко подвижеся.

<p>5 Показал еси людем твоим жестокая: напоил еси нас вином умиления.

<p>6 Дал еси боящымся тебе знамение, еже убежати от лица лука.

<p>7 Яко да избавятся возлюбленнии твои, спаси десницею твоею и услыши мя.

<p>8 Бог возглагола во святем своем: возрадуюся, и разделю сикиму, и юдоль жилищ размерю.

<p>9 Мой есть галаад, и мой есть манассий, ефрем крепость главы моея, иуда царь мой.

<p>10 Моав коноб упования моего: на идумею простру сапог мой: мне иноплеменницы покоришася.

<p>11 Кто введет мя во град ограждения; или кто наставит мя до идумеи;

<p>12 Не ты ли, Боже, отринувый нас; и не изыдеши, Боже, в силах наших;

<p>13 Даждь нам помощь от скорби: и суетно спасение человеческо.

<p>14 О Бозе сотворим силу: и той уничижит стужающыя нам.

%{Глава}

<p>1 В конец, в песнех, Давиду псалом, 60.

<p>2 услыши, Боже, моление мое, вонми молитве моей:

<p>3 от конец земли к тебе воззвах, внегда уны сердце мое: на камень вознесл мя еси, наставил мя еси,

<p>4 яко был еси упование мое, столп крепости от лица вражия.

<p>5 Вселюся в селении твоем во веки, покрыюся в крове крил твоих.

<p>6 Яко ты, Боже, услышал еси молитвы моя, дал еси достояние боящымся имене твоего.

<p>7 Дни на дни царевы приложиши, лета его до дне рода и рода.

<p>8 Пребудет в век пред\ богом: милость и истину его кто взыщет;

<p>9 Тако воспою имени твоему во веки, воздати ми молитвы моя день от дне.

%{Глава} <p>1 В конец, о идифуме, псалом Давиду, 61.

<p>2 Не Богу ли повинется душа моя; от того бо спасение мое.

<p>3 Ибо той Бог мой и Спас мой, заступник мой: не подвижуся наипаче.

<p>4 Доколе належите на человека; убиваете вси вы, яко стене преклонене и оплоту возриновену.

<p>5 обаче цену мою совещаша отринути, текоша в жажди: усты своими благословляху, и сердцем своим кленяху.

<p>6 обаче Богови повинися, душе моя: яко от того терпение мое.

<p>7 Ибо той Бог мой и Спас мой, заступник мой: не преселюся.

<p>8 О Бозе спасение мое и слава моя: Бог помощи моея, и упование мое на Бога.

<p>9 уповайте на него, весь сонм людий: излияйте пред\ ним сердца ваша, яко Бог помощник наш.

<p>10 обаче суетни сынове человечестии, лживи сынове человечестии в мерилех еже неправдовати: тии от суеты вкупе.

<p>11 Не уповайте на неправду, и на восхищение не желайте: богатство аще течет, не прилагайте сердца.

<p>12 Единою глагола Бог, двоя сия слышах, зане держава божия,

<p>13 и твоя, Господи, милость: яко ты воздаси комуждо по делом его.

%{Глава}62

<p>1 псалом Давиду, внегда быти ему в пустыни иудейстей, 62.

<p>2 Боже, Боже мой, к тебе утренюю: возжада тебе душа моя, коль множицею тебе плоть моя, в земли пусте и непроходне и безводне.

<p>3 Тако во святем явихся тебе, видети силу твою и славу твою.

<p>4 Яко лучши милость твоя паче живот: устне мои похвалите тя.

<p>5 Тако благословлю тя в животе моем и о имени твоем воздежу руце мои.

<p>6 Яко от тука и масти да исполнится душа моя, и устнама радости восхвалят тя уста моя.

<p>7 Аще поминах тя на постели моей, на утренних поучахся в тя:

<p>8 яко был еси помощник мой, и в крове крилу твоею возрадуюся.

<p>9 Прильпе душа моя по тебе: мене же прият десница твоя.

<p>10 Тии же всуе искаша душу мою: внидут в преисподняя земли:

<p>11 предадятся в руки оружия, части лисовом будут.

<p>12 Царь же возвеселится о Бозе: похвалится всяк кленыйся им, яко заградишася уста глаголющих неправедная.

%{Глава}

<p>1 В конец, псалом Давиду, 63.

<p>2 услыши, Боже, глас мой, внегда молитимися к тебе: от страха вражия изми душу мою.

<p>3 Покрый мя от сонма лукавнующих, от множества делающих неправду:

<p>4 иже из\ъостриша яко мечь языки своя, напрягоша лук свой, вещь горьку,

<p>5 состреляти в тайных непорочна: внезапу состреляют его, и не убоятся.

<p>6 утвердиша себе слово лукавое: поведаша скрыти сеть, реша: кто узрит их;

<p>7 Испыташа беззаконие: изчезоша испытающии испытания: приступит человек, и сердце глубоко.

<p>8 И вознесется Бог: стрелы младенец быша язвы их,

<p>9 и изнемогоша на ня языцы их: смутишася вси видящии их.

<p>10 И убояся всяк человек: и возвестиша дела божия, и творения его разумеша.

<p>11 Возвеселится праведник о Господе и уповает на него: и похвалятся вси правии сердцем.

%{Глава}64

<p>1 В конец, псалом песни Давиду, песнь иеремиева и иезекиилева, людий преселения, егда хотяху исходити, 64.

<p>2 Тебе подобает песнь, Боже, в сионе, и тебе воздастся молитва во иерусалиме.

<p>3 услыши молитву мою: к тебе всяка плоть приидет.

<p>4 Словеса беззаконник премогоша нас: и нечестия наша ты очистиши.

<p>5 Блажен, егоже избрал еси и приял, вселится во дворех твоих. Исполнимся во благих дому твоего: свят храм твой.

<p>6 Дивен в правде, услыши ны, Боже, спасителю наш, упование всех концей земли и сущих в мори далече:

<p>7 уготовляяй горы крепостию своею, препоясан силою:

<p>8 смущаяй глубину морскую, шуму волн его кто постоит; смятутся языцы,

<p>9 и убоятся живущии в концах от знамений твоих: исходы утра и вечера украсиши.

<p>10 Посетил еси землю и упоил еси ю, умножил еси обогатити ю: река божия наполнися вод: уготовал еси пищу им, яко тако (есть) уготование.

<p>11 Бразды ея упой, умножи жита ея: в каплях ея возвеселится возсияющи {прозябающи}.

<p>12 Благословиши венец лета благости твоея, и поля твоя исполнятся тука:

<p>13 разботеют красная пустыни, и радостию холми препояшутся.

<p>14 Одеяшася овни овчии, и удолия умножат пшеницу: воззовут, ибо воспоют.

%{Глава}

<p>1 В конец, песнь псалма воскресния, 65.

<p>2 Воскликните Господеви вся земля, пойте же имени его, дадите славу хвале его.

<p>3 Рцыте Богу: коль страшна дела твоя; во множестве силы твоея солжут тебе врази твои.

<p>4 Вся земля да поклонится тебе и поет тебе, да поет же имени твоему, вышний.

<p>5 Приидите и видите дела божия, коль страшен в советех паче сынов человеческих.

<p>6 Обращаяй море в сушу, в реце пройдут ногами: тамо возвеселимся о нем,

<p>7 владычествующем силою своею веком: очи его на языки призираете: преогорчевающии да не возносятся в себе.

<p>8 Благословите, языцы, Бога нашего, и услышан сотворите глас хвалы его,

<p>9 положшаго душу мою в живот, и не давшаго во смятение ног моих.

<p>10 Яко искусил ны еси, Боже, разжегл ны еси, якоже разжизается сребро.

<p>11 Ввел ны еси в сеть, положил еси скорби на хребте нашем.

<p>12 Возвел еси человеки на главы нашя: проидохом сквозе огнь и воду, и извел еси ны в покой.

<p>13 Вниду в дом твой со всесожжением, воздам тебе молитвы моя,

<p>14 яже изрекосте устне мои, и глаголаша уста моя в скорби моей.

<p>15 Всесожжения тучна вознесу тебе с кадилом, и овны, вознесу тебе волы с козлы.

<p>16 Приидите, услышите, и повем вам, вси боящиися Бога, елика сотвори души моей.

<p>17 К нему усты моими воззвах, и вознесох под\ языком моим.

<p>18 Неправду аще узрех в сердцы моем, да не услышит мене Господь.

<p>19 Сего ради услыша мя Бог, внят гласу моления моего.

<p>20 Благословен Бог, иже не отстави молитву мою и милость свою от мене.

%{Глава}

<p>1 В конец, в песнех, псалом песни Давиду, 66.

<p>2 Боже, ущедри ны и благослови ны, просвети лице твое на ны и помилуй ны:

<p>3 познати на земли путь твой, во всех языцех спасение твое.

<p>4 Да исповедятся тебе людие, Боже, да исповедятся тебе людие вси.

<p>5 Да возвеселятся и да возрадуются языцы: яко судиши людем правотою, и языки на земли наставиши.

<p>6 Да исповедятся тебе людие, Боже, да исповедятся тебе людие вси.

<p>7 Земля даде плод свой: благослови ны, Боже, Боже наш,

<p>8 благослови ны, Боже: и да убоятся его вси концы земли.

%{Глава}

<p>1 В конец, псалом песни Давиду, 67.

<p>2 Да воскреснет Бог, и расточатся врази его, и да бежат от лица его ненавидящии его.

<p>3 Яко изчезает дым, да изчезнут: яко тает воск от лица огня, тако да погибнут грешницы от лица божия:

<p>4 а праведницы да возвеселятся, да возрадуются пред\ богом, да насладятся в веселии.

<p>5 Воспойте Богу, пойте имени его: путесотворите возшедшему на запады, Господь имя ему: и радуйтеся пред\ ним.

<p>6 Да смятутся от лица его, отца сирых и судии вдовиц: Бог в месте святем своем.

<p>7 Бог вселяет единомысленныя в дом, изводя окованныя мужеством, такожде преогорчевающыя живущыя во гробех.

<p>8 Боже, внегда исходити тебе пред\ людьми твоими, внегда мимоходити тебе в пустыни,

<p>9 земля потрясеся, ибо небеса кануша от лица Бога синаина, от лица Бога Исраилева.

<p>10 Дождь волен отлучиши, Боже, достоянию твоему, и изнеможе, ты же совершил еси е.

<p>11 Животная твоя живут на ней: уготовал еси благостию твоею нищему, Боже.

<p>12 Господь даст глагол благовествующым силою многою:

<p>13 царь сил возлюбленнаго, красотою {ради красоты} дому разделити корысти.

<p>14 Аще поспите посреде предел, криле голубине посребрене, и междорамия ея в блещании злата:

<p>15 внегда разнствит небесный цари на ней, оснежатся в селмоне.

<p>16 Гора божия, гора тучная, гора усыренная, гора тучная.

<p>17 Вскую непщуете, горы усыренныя; гора, юже благоволи Бог жити в ней: ибо Господь вселится до конца.

<p>18 Колесница божия тмами тем, тысяща гобзующих: Господь в них в синаи во святем.

<p>19 Возшел еси на высоту, пленил еси плен: приял еси даяния в человецех, ибо не покаряющыяся, еже вселитися.

<p>20 Господь Бог благословен, благословен Господь день дне: поспешит нам Бог спасений наших.

<p>21 Бог наш Бог еже спасати: и господня, господня исходища смертная.

<p>22 обаче Бог сокрушит главы врагов своих, верх влас преходящих в прегрешениих своих.

<p>23 Рече Господь: от васана обращу, обращу во глубинах морских:

<p>24 яко да омочится нога твоя в крови, язык пес твоих от враг от него.

<p>25 Видена быша шествия твоя, Боже, шествия Бога моего царя, иже во святем.

<p>26 Предвариша князи близ\ поющих, посреде дев тимпанниц.

<p>27 В церквах благословите Бога, Господа от источник Исраилевых.

<p>28 Тамо вениамин юнейший во ужасе, князи иудовы владыки их, князи завулони, князи неффалимли.

<p>29 Заповеждь, Боже, силою твоею: укрепи, Боже, сие, еже соделал еси в нас.

<p>30 От храма твоего во иерусалим тебе принесут царие дары.

<p>31 Запрети зверем тростным: сонм юнец в юницах людских, еже затворити искушенныя сребром: расточи языки хотящыя бранем.

<p>32 Приидут молитвенницы от египта: ефиопиа предварит руку свою к Богу.

<p>33 Царства земная, пойте Богу, воспойте Господеви,

<p>34 возшедшему на небо небесе на востоки: се, даст гласу своему глас силы.

<p>35 Дадите славу Богови: на Исраили велелепота его, и сила его на облацех.

<p>36 Дивен Бог во святых своих: Бог Исраилев, той даст силу и державу людем своим. Благословен Бог.

%{Глава}68

<p>1 В конец, о изменшихся {о имущих изменитися}, псалом Давиду, 68.

<p>2 Спаси мя, Боже, яко внидоша воды до души моея.

<p>3 углебох в тимении глубины, и несть постояния: приидох во глубины морския, и буря потопи мя.

<p>4 утрудихся зовый, измолче гортань мой: исчезосте очи мои, от еже уповати ми на Бога моего.

<p>5 умножишася паче влас главы моея ненавидящии мя туне: укрепишася врази мои, изгонящии мя неправедно: яже не восхищах, тогда воздаях.

<p>6 Боже, ты уведел еси безумие мое, и прегрешения моя от тебе не утаишася.

<p>7 Да не постыдятся о мне терпящии тебе, Господи, Господи сил: ниже да посрамятся о мне ищущии тебе, Боже Исраилев.

<p>8 Яко тебе ради претерпех поношение, покры срамота лице мое.

<p>9 Чуждь бых братии моей и странен сыновом матере моея:

<p>10 яко ревность дому твоего снеде мя, и поношения поносящих ти нападоша на мя.

<p>11 И покрых постом душу мою, и бысть в поношение мне:

<p>12 и положих одеяние мое вретище, и бых им в притчу.

<p>13 О мне глумляхуся седящии во вратех, и о мне пояху пиющии вино.

<p>14 Аз же молитвою моею к тебе, Боже: время благоволения, Боже: во множестве милости твоея услыши мя, во истине спасения твоего.

<p>15 Спаси мя от брения, да не углебну: да избавлюся от ненавидящих мя и от глубоких вод.

<p>16 Да не потопит мене буря водная, ниже да пожрет мене глубина, ниже сведет о мне ровенник уст своих.

<p>17 услыши мя, Господи, яко блага милость твоя: по множеству щедрот твоих призри на мя.

<p>18 Не отврати лица твоего от отрока твоего, яко скорблю: скоро услыши мя.

<p>19 Вонми души моей и избави ю: враг моих ради избави мя.

<p>20 Ты бо веси поношение мое, и студ мой, и срамоту мою: пред\ тобою вси оскорбляющии мя.

<p>21 Поношение чаяше душа моя и страсть: и ждах соскорбящаго, и не бе, и утешающих, и не обретох.

<p>22 И даша в снедь мою желчь, и в жажду мою напоиша мя оцта.

<p>23 Да будет трапеза их пред\ ними в сеть и в воздаяние и в соблазн.

<p>24 Да помрачатся очи их, еже не видети, и хребет их выну сляцы.

<p>25 Пролий на ня гнев твой, и ярость гнева твоего да постигнет их.

<p>26 Да будет двор их пуст, и в жилищих их да не будет живый.

<p>27 Зане егоже ты поразил еси, тии погнаша, и к болезни язв моих приложиша.

<p>28 Приложи беззаконие к беззаконию их, и да не внидут в правду твою.

<p>29 Да потребятся от книги живых, и с праведными да не напишутся.

<p>30 Нищ и боляй есмь аз: спасение твое, Боже, да приимет мя.

<p>31 Восхвалю имя Бога моего с песнию, возвеличу его во хвалении:

<p>32 и угодно будет Богу паче телца юна, роги износяща и пазнокти.

<p>33 Да узрят нищии и возвеселятся: взыщите Бога, и жива будет душа ваша.

<p>34 Яко услыша убогия Господь, и окованныя своя не уничижи.

<p>35 Да восхвалят его небеса и земля, море и вся живущая в нем.

<p>36 Яко Бог спасет сиона, и созиждутся гради иудейстии, и вселятся тамо и наследят и:

<p>37 и семя рабов твоих удержит и, и любящии имя твое вселятся в нем.

%{Глава}69

<p>1 В конец Давиду, в воспоминание, во еже спасти мя Господу, 69.

<p>2 Боже, в помощь мою вонми: Господи, помощи ми потщися.

<p>3 Да постыдятся и посрамятся ищущии душу мою, да возвратятся вспять и постыдятся хотящии ми злая:

<p>4 да возратятся абие стыдящеся глаголющии ми: благоже, благоже.

<p>5 Да возрадуются и возвеселятся о тебе вси ищущии тебе, Боже: и да глаголют выну, да возвеличится Господь, любящии спасение твое.

<p>6 Аз же нищ есмь и убог, Боже, помози ми: помощник мой и избавитель мой еси ты, Господи, не закосни.

%{Глава} <p>Давиду псалом, сынов ионадавовых и первых пленшихся, не надписан у еврей, 70.

<br><br><a hreфвerзe 1>1</a> На тя, Господи, уповах, да не постыжуся в век.

<p>2 Правдою твоею избави мя и изми мя: приклони ко мне ухо твое и спаси мя.

<p>3 Буди ми в Бога защитителя и в место крепко спасти мя: яко утверждение мое и прибежище мое еси ты.

<p>4 Боже мой, избави мя из\ руки грешнаго, из\ руки законопреступнаго и обидящаго:

<p>5 яко ты еси терпение мое, Господи, Господи, упование мое от юности моея.

<p>6 В тебе утвердихся от утробы, от чрева матере моея ты еси мой покровитель: о тебе пение мое выну.

<p>7 Яко чудо бых многим: и ты помощник мой крепок.

<p>8 Да исполнятся уста моя хваления, яко да воспою славу твою, весь день великолепие твое.

<p>9 Не отвержи мене во время старости: внегда оскудевати крепости моей, не остави мене.

<p>10 Яко реша врази мои мне, и стргущии душу мою совещаша вкупе,

<p>11 глаголюще: Бог оставил есть его, пожените и имите его, яко несть избавляяй.

<p>12 Боже мой, не удалися от мене: Боже мой, в помощь мою вонми.

<p>13 Да постыдятся и изчезнут оклеветающии душу мою, да облекутся в студ и срам ищущии злая мне.

<p>14 Аз же всегда воз\ъуповаю на тя, и приложу на всяку похвалу твою.

<p>15 уста моя возвестят правду твою, весь день спасение твое, яко не познах книжная.

<p>16 Вниду в силе господни: Господи, помяну правду тебе единаго.

<p>17 Боже мой, имже научил мя еси от юности моея, и доныне возвещу чудеса твоя.

<p>18 И даже до старости и престарения, Боже мой, не остави мене, дондеже возвещу мышцу твою роду всему грядущему,

<p>19 силу твою и правду твою, Боже, даже до вышних, яже сотворил ми еси величия: Боже, кто подобен тебе;

<p>20 Елики явил ми еси скорби многи и злы; и обращься оживотворил мя еси и от бездн земли возвел мя еси.

<p>21 умножил еси на мне величествие твое, и обращься утешил мя еси, и от бездн земли паки возвел мя еси.

<p>22 Ибо аз исповемся тебе в людех, Господи, в сосудех псаломских истину твою, Боже: воспою тебе в гуслех, святый Исраилев.

<p>23 Возрадуетеся устне мои, егда воспою тебе, и душа моя, юже еси избавил:

<p>24 еще же и язык мой весь день поучится правде твоей, егда постыдятся и посрамятся ищущий злая мне.

%{Глава} <p>О соломоне, псалом Давиду, 71.

<br><br><a hreфвerзe 1>1</a> Боже, суд твой цареви даждь, и правду твою сыну цареву:

<p>2 судити людем твоим в правде и нищым твоим в суде.

<p>3 Да восприимут горы мир людем и холми правду.

<p>4 Судит нищым людским, и спасет сыны убогих, и смирит клеветника.

<p>5 И пребудет с солнцем, и прежде луны рода родов.

<p>6 Снидет яко дождь на руно, и яко капля каплющая на землю.

<p>7 Возсияет во днех его правда и множество мира, дондеже отимется луна.

<p>8 И обладает от моря до моря, и от рек до конец вселенныя.

<p>9 Пред\ ним припадут ефиопляне, и врази его персть полижут.

<p>10 Царие фарсийстии и острови дары принесут, царие аравстии и сава дары приведут:

<p>11 и поклонятся ему вси царие земстии, вси языцы поработают ему.

<p>12 Яко избави нища от сильна, и убога, емуже не бе помощника.

<p>13 Пощадит нища и убога, и душы убогих спасет:

<p>14 от лихвы и от неправды избавит душы их, и честно имя его пред\ ними.

<p>15 И жив будет, и дастся ему от злата аравийска: и помолятся о нем выну, весь день благословят его.

<p>16 Будет утверждение на земли на версех гор: превознесется паче ливана плод его, и процветут от града яко трава земная.

<p>17 Будет имя его благословено во веки, прежде солнца пребывает имя его: и благословятся в нем вся колена земная, вси языцы ублажат его.

<p>18 Благословен Господь Бог Исраилев, творяй чудеса един,

<p>19 и благословено имя славы его во век и в век века: и исполнится славы его вся земля: буди, буди.

%{Глава} <p>Окончашася песни Давида, сына иессеова. псалом асафу, 72.

<br><br><a hreфвerзe 1>1</a>  Коль благ Бог Исраилев правым сердцем.

<p>2 Мои же вмале не подвижастеся нозе: вмале не пролияшася стопы моя:

<p>3 яко возревновах на беззаконныя, мир грешников зря:

<p>4 яко несть восклонения в смерти их и утверждения в ране их:

<p>5 в трудех человеческих не суть, и с человеки не приимут ран.

<p>6 Сего ради удержа я гордыня их до конца: одеяшася неправдою и нечестием своим.

<p>7 Изыдет яко из\ тука неправда их: преидоша в любовь сердца.

<p>8 Помыслиша и глаголаша в лукавстве, неправду в высоту глаголаша:

<p>9 положиша на небеси уста своя, и язык их прейде по земли.

<p>10 Сего ради обратятся людие мои семо, и дние исполнени обрящутся в них.

<p>11 И реша: како уведе Бог; и аще есть разум в вышнем;

<p>12 Се, сии грешницы и гобзующии в век удержаша богатство.

<p>13 И рех: еда {убо} всуе оправдих сердце мое и умых в неповинных руце мои,

<p>14 и бых язвен весь день, и обличение мое на утрених;

<p>15 Аще глаголах, повем тако: се, роду сынов твоих, емуже обещахся {се, роду сынов твоих преступих}:

<p>16 и непщевах разумети: сие труд есть предо мною,

<p>17 дондеже вниду во святило божие и разумею в последняя их.

<p>18 обаче за льщения их положил еси им злая, низложил еси я, внегда разгордешася.

<p>19 Како быша в запустение; внезапу изчезоша, погибоша за беззаконие свое.

<p>20 Яко соние востающаго, Господи, во граде твоем образ их уничижиши.

<p>21 Яко разжжеся сердце мое, и утробы моя изменишася:

<p>22 и аз уничижен, и не разумех, скотен бых у тебе.

<p>23 И аз выну с тобою: удержал еси руку десную мою,

<p>24 и советом твоим наставил мя еси, и со славою приял мя еси.

<p>25 Что бо ми есть на небеси; и от тебе что восхотех на земли;

<p>26 Изчезе сердце мое и плоть моя, Боже сердца моего, и часть моя, Боже, во век.

<p>27 Яко се, удаляющии себе от тебе погибнут: потребил еси всякаго любодеющаго от тебе.

<p>28 Мне же прилеплятися Богови благо есть, полагати на Господа упование мое, возвестити ми вся хвалы твоя, во вратех дщере сиони.

%{Глава} <p>Разума асафу, 73.

<br><br><a hreфвerзe 1>1</a>  Вскую, Боже, отринул еси до конца; разгневася ярость твоя на овцы пажити твоея;

<p>2 Помяни сонм твой, егоже стяжал еси исперва, избавил еси жезлом достояния твоего, гора сион сия {жезл достояния твоего, гору сион сию}, в нейже вселился еси.

<p>3 Воздвигни руце твои на гордыни их в конец, елика лукавнова враг во святем твоем.

<p>4 И восхвалишася ненавидящии тя посреде праздника твоего: положиша знамения своя знамения, и не познаша,

<p>5 яко во исходе превыше: яко в дубраве древяне секирами разсекоша

<p>6 двери его вкупе, сечивом и оскордом разрушиша и.

<p>7 Возжгоша огнем святило твое: на земли оскверниша жилище имене твоего.

<p>8 Реша в сердцы своем южики их вкупе: приидите, и отставим вся праздники божия от земли.

<p>9 Знамения их {знамений наших} не видехом: несть ктому пророка, и нас не познает ктому.

<p>10 Доколе, Боже, поносит враг; раздражит противный имя твое до конца;

<p>11 Вскую отвращаеши руку твою и десницу твою от среды недра твоего в конец;

<p>12 Бог же, царь наш, прежде века содела спасение посреде земли.

<p>13 Ты утвердил еси силою твоею море: ты стерл еси главы змиев в воде:

<p>14 ты сокрушил еси главу змиеву, дал еси того брашно людем ефиопским.

<p>15 Ты расторгл еси источники и потоки: ты изсушил еси реки ифамския.

<p>16 Твой есть день, и твоя есть нощь: ты совершил еси зарю и солнце.

<p>17 Ты сотворил еси вся пределы земли: жатву и весну ты создал еси я.

<p>18 Помяни сия: враг поноси Господеви, и людие безумнии раздражиша имя твое.

<p>19 Не предаждь зверем душу исповедающуюся тебе: душ убогих твоих не забуди до конца.

<p>20 Призри на завет твой: яко исполнишася помраченнии земли домов беззаконий.

<p>21 Да не возвратится смиренный посрамлен: нищ и убог восхвалита имя твое.

<p>22 Востани, Боже, суди прю твою: помяни поношение твое, еже от безумнаго весь день.

<p>23 Не забуди гласа молитвенник твоих: гордыня ненавидящих тя взыде выну {да восходит выну к тебе}.

%{Глава}74

<p>1 В конец, да не растлиши, псалом песни асафу, 74.

<p>2 Исповемыся тебе, Боже, исповемыся тебе и призовем имя твое: повем вся чудеса твоя.

<p>3 Егда прииму время, аз правоты возсужду.

<p>4 Растаяся земля и вси живущии на ней, аз утвердих столпы ея.

<p>5 Рех беззаконнующым, не беззаконнуйте: и согрешающым, не возносите рога.

<p>6 Не воздвизайте на высоту рога вашего и не глаголите на Бога неправду:

<p>7 яко ниже от исход, ниже и запад, ниже от пустых гор.

<p>8 Яко Бог судия есть: сего смиряет, и сего возносит.

<p>9 Яко чаша в руце господни, вина нерастворена исполнь растворения, и уклони от сея в сию: обаче дрождие его не истощися, испиют вси грешнии земли.

<p>10 Аз же возрадуюся в век, воспою Богу иаковлю:

<p>11 и вся роги грешных сломлю, и вознесется рог праведнаго.

%{Глава}75

<p>1 В конец, в песнех, псалом асафу, песнь ко ассирианину, 75.

<p>2 Ведом во иудеи Бог: во Исраили велие имя его.

<p>3 И бысть в мире место его, и жилище его в сионе.

<p>4 Тамо сокруши крепости луков, оружие и мечь и брань.

<p>5 Просвещаеши ты дивно от гор вечных.

<p>6 Смятошася вси неразумнии сердцем: уснуша сном своим, и ничтоже обретоша вси мужие богатства в руках своих.

<p>7 От запрещения твоего, Боже иаковль, воздремаша вседшии на кони.

<p>8 Ты страшен еси, и кто противостанет тебе; оттоле гнев твой.

<p>9 С небесе слышан сотворил еси суд: земля убояся и умолча,

<p>10 внегда востати на суд Богу, спасти вся кроткия земли.

<p>11 Яко помышление человеческое исповестся тебе, и останок помышления празднует ти.

<p>12 Помолитеся и воздадите Господеви Богу нашему: вси, иже окрест его, принесут дары

<p>13 страшному и отемлющему духи князей, страшному паче царей земных.

%{Глава}

<p>1 В конец, о идифуме, псалом асафу, 76.

<p>2 Гласом моим ко Господу воззвах, гласом моим к Богу, и внят ми.

<p>3 В день скорби моея Бога взысках рукама моима, нощию пред\ ним, и не прельщен бых: отвержеся утешитися душа моя.

<p>4 Помянух Бога и возвеселихся, поглумляхся {размышлях}, и малодушствоваше дух мой.

<p>5 Предваристе стражбы очи мои: смятохся и не глаголах.

<p>6 Помыслих дни первыя, и лета вечная помянух, и поучахся:

<p>7 нощию сердцем моим глумляхся, и тужаше {размышлях, и испытоваше} дух мой:

<p>8 еда во веки отринет Господь и не приложит благоволити паки;

<p>9 или до конца милость свою отсечет, сконча глагол от рода в род;

<p>10 еда забудет ущедрити Бог; или удержит во гневе своем щедроты своя;

<p>11 И рех: ныне начах, сия измена десницы вышняго.

<p>12 Помянух дела господня: яко помяну от начала чудеса твоя,

<p>13 и поучуся во всех делех твоих, и в начинаниих твоих поглумлюся {размышляти буду}.

<p>14 Боже, во святем путь твой: кто Бог велий, яко Бог наш;

<p>15 Ты еси Бог творяй чудеса: сказал еси в людех силу твою,

<p>16 избавил еси мышцею твоею люди твоя, сыны иаковли и иосифовы.

<p>17 Видеша тя воды, Боже, видеша тя воды и убояшася: смятошася бездны.

<p>18 Множество шума вод: глас даша облацы, ибо стрелы твоя преходят.

<p>19 Глас грома твоего в колеси, осветиша молния твоя вселенную: подвижеся и трепетна бысть земля.

<p>20 В мори путие твои, и стези твоя в водах многих, и следы твои не познаются.

<p>21 Наставил еси яко овцы люди твоя рукою моисеовою и ааронею.

%{Глава}Разума асафу, 77.

<p>1 Внемлите, людие мои, закону моему, приклоните ухо ваше во глаголы уст моих.

<p>2 Отверзу в притчах уста моя, провещаю ганания исперва.

<p>3 Елика слышахом и познахом я, и отцы наши поведаша нам:

<p>4 не утаишася от чад их в род ин, возвещающе хвалы господни, и силы его и чудеса его, яже сотвори.

<p>5 И воздвиже свидение во иакове, и закон положи во Исраили, елика заповеда отцем нашым сказати я сыновом своим,

<p>6 яко да познает род ин, сынове родящиися, и востанут и поведят я сыновом своим:

<p>7 да положат на Бога упование свое, и не забудут дел божиих, и заповеди его взыщут:

<p>8 да не будут якоже отцы их, род строптив и преогорчеваяй, род иже не исправи сердца своего и не увери с богом духа своего.

<p>9 Сынове ефремли наляцающе и стреляюще луки возвратишася в день брани:

<p>10 не сохраниша завета божия, и в законе его не восхотеша ходити.

<p>11 И забыша благодеяния его и чудеса его, яже показа им

<p>12 пред\ отцы их, яже сотвори чудеса в земли египетстей, на поли танеосе:

<p>13 разверзе море и проведе их: представи воды яко мех,

<p>14 и настави я облаком во дни и всю нощь просвещением огня.

<p>15 Разверзе камень в пустыни и напои я яко в бездне мнозе:

<p>16 и изведе воду из\ камене и низведе яко реки воды.

<p>17 И приложиша еще согрешати ему, преогорчиша вышняго в безводней:

<p>18 и искусиша Бога в сердцах своих, воспросити брашна душам своим.

<p>19 И клеветаша на Бога и реша: еда возможет Бог уготовати трапезу в пустыни;

<p>20 Понеже порази камень, и потекоша воды, и потоцы наводнишася: еда и хлеб может дати; или уготовати трапезу людем своим;

<p>21 Сего ради слыша Господь и презре, и огнь возгореся во иакове, и гнев взыде на Исраиля:

<p>22 яко не вероваша Богови, ниже уповаша на спасение его.

<p>23 И заповеда облаком свыше, и двери небесе отверзе:

<p>24 и одожди им манну ясти, и хлеб небесный даде им.

<p>25 Хлеб ангелский яде человек: брашно посла им до сытости.

<p>26 Воздвиже юг с небесе, и наведе силою своею лива:

<p>27 и одожди на ня яко прах плоти, и яко песок морский птицы пернаты.

<p>28 И нападоша посреде стана их, окрест жилищ их.

<p>29 И ядоша и насытишася зело, и желание их пренесе им.

<p>30 Не лишишася от желания своего: еще брашну сущу во устех их,

<p>31 и гнев божий взыде на ня, и уби множайшая их, и избранным Исраилевым запят.

<p>32 Во всех сих согрешиша еще и не вероваша чудесем его:

<p>33 и изчезоша в суете дние их, и лета их со тщанием.

<p>34 Егда убиваше я, тогда взыскаху его и обращахуся и утреневаху к Богу:

<p>35 и помянуша, яко Бог помощник им есть, и Бог вышний избавитель им есть:

<p>36 и возлюбиша его усты своими, и языком своим солгаша ему:

<p>37 сердце же их не бе право с ним, ниже уверишася в завете его.

<p>38 Той же есть щедр, и очистит грехи их, и не растлит: и умножит отвратити ярость свою, и не разжжет всего гнева своего.

<p>39 И помяну, яко плоть суть, дух ходяй и не обращаяйся:

<p>40 колькраты преогорчиша его в пустыни, прогневаша его в земли безводней;

<p>41 и обратишася, и искусиша Бога, и святаго Исраилева раздражиша:

<p>42 и не помянуша руки его в день, в оньже избави я из\ руки оскорбляющаго:

<p>43 якоже положи во египте знамения своя, и чудеса своя на поли танеосе:

<p>44 и преложи в кровь реки их и источники их, яко да не пиют.

<p>45 Посла на ня песия мухи, и поядоша я, и жабы, и растли я:

<p>46 и даде рже плоды их, и труды их пругом.

<p>47 уби градом винограды их и черничие их сланою:

<p>48 и предаде граду скоты их, и имение их огню.

<p>49 Посла на ня гнев ярости своея, ярость и гнев и скорбь, послание аггелы лютыми.

<p>50 Путесотвори стезю гневу своему, и не пощаде от смерти душ их, и скоты их в смерти заключи:

<p>51 и порази всякое первородное в земли египетстей, начаток всякаго труда их в селениих хамовых.

<p>52 И воздвиже яко овцы люди своя, и возведе я яко стадо в пустыни:

<p>53 и настави я на упование, и не убояшася: и враги их покры море.

<p>54 И введе я в гору святыни своея, гору сию, юже стяжа десница его.

<p>55 И изгна от лица их языки, и по жребию даде им (землю) ужем жребодаяния, и всели в селениих их колена Исраилева.

<p>56 И искусиша и преогорчиша Бога вышняго, и свидений его не сохраниша:

<p>57 и отвратишася и отвергошася, якоже и отцы их: превратишася в лук развращен:

<p>58 и прогневаша его в холмех своих, и во истуканных своих раздражиша его.

<p>59 Слыша Бог и презре, и уничижи зело Исраиля:

<p>60 и отрину скинию силомскую, селение еже {селение свое, идеже} вселися в человецех:

<p>61 и предаде в плен крепость их, и доброту их в руки врагов:

<p>62 и затвори во оружии люди своя и достояние свое презре.

<p>63 Юношы их пояде огнь, и девы их не осетованы быша:

<p>64 священницы их мечем падоша, и вдовицы их не оплаканы будут.

<p>65 И воста яко спя Господь, яко силен и шумен от вина:

<p>66 и порази враги своя вспять, поношение вечное даде им:

<p>67 и отрину селение иосифово, и колено ефремово не избра:

<p>68 и избра колено иудово, гору сионю, юже возлюби:

<p>69 и созда яко единорога святилище свое: на земли основа и в век.

<p>70 И избра Давида раба своего, и восприят его от стад овчих:

<p>71 от доилиц поят его, пасти иакова раба своего, и Исраиля достояние свое.

<p>72 И упасе я в незлобии сердца своего, и в разумех руку своею наставил я есть.

%{Глава} <p>псалом асафу, 78.

<br><br><a hreфвerзe 1>1</a> Боже, приидоша языцы в достояние твое, оскверниша храм святый твой,

<p>2 положиша иерусалим яко овощное хранилище: положиша трупия раб твоих брашно птицам небесным, плоти преподобных твоих зверем земным:

<p>3 пролияша кровь их яко воду окрест иерусалима, и не бе погребаяй.

<p>4 Быхом поношение соседом нашым, подражнение и поругание сущым окрест нас.

<p>5 Доколе, Господи, прогневаешися до конца; разжжется яко огнь рвение твое;

<p>6 Пролий гнев твой на языки незнающыя тебе, и на царствия, яже имене твоего не призваша:

<p>7 яко поядоша иакова, и место его опустошиша.

<p>8 Не помяни наших беззаконий первых: скоро да предварят ны щедроты твоя, Господи, яко обнищахом зело.

<p>9 Помози нам, Боже, спасителю наш, славы ради имене твоего: Господи, избави ны и очисти грехи нашя имене ради твоего.

<p>10 Да не когда рекут языцы: где есть Бог их; и да увестся во языцех пред\ очима нашима отмщение крове раб твоих пролитыя.

<p>11 Да внидет пред\ тя воздыхание окованных: по величию мышцы твоея снабди сыны умерщвленных.

<p>12 Воздаждь соседом нашым седмерицею в недро их поношение их, имже поносиша тя, Господи.

<p>13 Мы же людие твои и овцы пажити твоея исповемыся тебе, Боже, во век, в род и род возвестим хвалу твою.

%{Глава}79

<p>1 В конец, о изменшихся, свидение асафу, псалом 79.

<p>2 Пасый Исраиля вонми: наставляяй яко овча иосифа, седяй на херувимех, явися:

<p>3 пред\ ефремом и вениамином и манассием воздвигни силу твою, и прииди во еже спасти нас.

<p>4 Боже, обрати ны, и просвети лице твое, и спасемся.

<p>5 Господи Боже сил, доколе гневаешися на молитву раб твоих;

<p>6 Напитаеши нас хлебом слезным, и напоиши нас слезами в меру.

<p>7 Положил еси нас в пререкание соседом нашым, и врази наши подражниша ны.

<p>8 Господи Боже сил, обрати ны, и просвети лице твое, и спасемся.

<p>9 Виноград из\ египта пренесл еси: изгнал еси языки, и насадил еси и:

<p>10 путесотворил еси пред\ ним, и насадил еси корения его, и исполни землю.

<p>11 Покры горы сень его, и ветвия его кедры божия:

<p>12 простре розги его {своя} до моря, и даже до рек отрасли его {своя}.

<p>13 Вскую низложил еси оплот его, и об\ъимают и вси мимоходящии путем;

<p>14 Озоба и вепрь от дубравы, и уединенный дивий пояде и.

<p>15 Боже сил, обратися убо, и призри с небесе и виждь, и посети виноград сей:

<p>16 и соверши и, егоже насади десница твоя, и на сына человеческаго, егоже укрепил еси себе.

<p>17 Пожжен огнем и раскопан: от запрещения лица твоего погибнут.

<p>18 Да будет рука твоя на мужа десницы твоея и на сына человеческаго, егоже укрепил еси себе,

<p>19 и не отступим от тебе: оживиши ны, и имя твое призовем.

<p>20 Господи Боже сил, обрати ны, и просвети лице твое, и спасемся.

%{Глава}

<p>1 В конец, о точилех, псалом асафу, 80.

<p>2 Радуйтеся Богу помощнику нашему, воскликните Богу иаковлю:

<p>3 приимите псалом и дадите тимпан, псалтирь красен с гусльми:

<p>4 вострубите в новомесячии трубою, во благознаменитый день праздника вашего:

<p>5 яко повеление Исраилеви есть, и судба Богу иаковлю.

<p>6 Свидение во иосифе положи е, внегда изыти ему от земли египетския: языка, егоже не ведяше, услыша.

<p>7 Отят от бремене хребет его: руце его в коши поработасте.

<p>8 В скорби призвал мя еси, и избавих тя: услышах тя в тайне бурне: искусих тя на воде пререкания.

<p>9 Слышите, людие мои, и засвидетелствую вам, Исраилю, аще послушаеши мене:

<p>10 не будет тебе бог нов, ниже поклонишися богу чуждему.

<p>11 Аз бо есмь Господь Бог твой, изведый тя от земли египетския: разшири уста твоя, и исполню я.

<p>12 И не послушаша людие мои гласа моего, и Исраиль не внят ми:

<p>13 и отпустих я по начинанием сердец их, пойдут в начинаниих своих.

<p>14 Аще быша людие мои послушали мене, Исраиль аще бы в пути моя ходил:

<p>15 ни о чесомже убо враги его смирил бых, и на оскорбляющыя их возложил бых руку мою.

<p>16 Врази господни солгаша ему, и будет время их в век:

<p>17 и напита их от тука пшенична, и от камене меда насыти их.

%{Глава} <p>псалом асафу, 81.

<br><br><a hreфвerзe 1>1</a> Бог ста в сонме богов, посреде же боги разсудит.

<p>2 Доколе судите неправду, и лица грешников приемлете;

<p>3 Судите сиру и убогу, смирена и нища оправдайте:

<p>4 измите нища и убога, из\ руки грешничи избавите его.

<p>5 Не познаша, ниже уразумеша, во тме ходят: да подвижатся вся основания земли.

<p>6 Аз рех: бози есте, и сынове вышняго вси:

<p>7 вы же яко человецы умираете, и яко един от князей падаете.

<p>8 Воскресни, Боже, суди земли: яко ты наследиши во всех языцех.

%{Глава}

<p>1 Песнь псалма асафу, 82.

<p>2 Боже, кто уподобится тебе; не премолчи, ниже укроти {ниже укротися}, Боже:

<p>3 яко се, врази твои возшумеша, и ненавидящии тя воздвигоша главу.

<p>4 На люди твоя лукавноваша волею, и совещаша на святыя твоя.

<p>5 Реша: приидите и потребим я от язык, и не помянется имя Исраилево ктому.

<p>6 Яко совещаша единомышлением вкупе, на тя завет завещаша:

<p>7 селения идумейска и исмаилите, моав и агаряне,

<p>8 гевал и аммон и амалик, иноплеменницы с живущими в тире:

<p>9 ибо и ассур прииде с ними, быша в заступление сыновом лотовым:

<p>10 сотвори им яко мадиаму и сисаре, яко иавиму в потоце киссове:

<p>11 потребишася во аендоре, быша яко гной земный.

<p>12 Положи князи их яко орива и зива, и зевеа и салмана, вся князи их,

<p>13 иже реша: да наследим себе святилище божие.

<p>14 Боже мой, положи я яко коло, яко трость пред\ лицем ветра.

<p>15 Яко огнь попаляяй дубравы, яко пламень пожигаяй горы:

<p>16 тако поженеши я бурею твоею, и гневом твоим смятеши я.

<p>17 Исполни лица их безчестия, и взыщут имене твоего, Господи.

<p>18 Да постыдятся и смятутся в век века, и посрамятся и погибнут.

<p>19 И да познают, яко имя тебе Господь, ты един вышний по всей земли.

%{Глава}83

<p>1 В конец, о точилех, сыном кореовым, псалом, 83.

<p>2 Коль возлюбленна селения твоя, Господи сил.

<p>3 Желает и скончавается душа моя во дворы господни: сердце мое и плоть моя возрадовастася о Бозе живе.

<p>4 Ибо птица обрете себе храмину, и горлица гнездо себе, идеже положит птенцы своя, олтари твоя, Господи сил, царю мой и Боже мой.

<p>5 Блажени живущии в дому твоем: в веки веков восхвалят тя.

<p>6 Блажен муж, емуже есть заступление его у тебе: восхождения в сердцы своем положи,

<p>7 во юдоль плачевную, в место еже положи {во юдоли плачевней, в месте, еже положи}: ибо благословение даст законополагаяй.

<p>8 Пойдут от силы в силу: явится Бог богов в сионе.

<p>9 Господи Боже сил, услыши молитву мою, внуши, Боже иаковль.

<p>10 Защитниче наш, виждь, Боже, и призри на лице христа твоего.

<p>11 Яко лучше день един во дворех твоих паче тысящ: изволих приметатися в дому Бога моего паче, неже жити ми в селениих грешничих.

<p>12 Яко милость и истину любит Господь, Бог благодать и славу даст: Господь не лишит благих ходящих незлобием.

<p>13 Господи Боже сил, блажен человек уповаяй на тя.

%{Глава}

<p>1 В конец, сыном кореовым, псалом, 84.

<p>2 Благоволил еси, Господи, землю твою, возвратил еси плен иаковль.

<p>3 Оставил еси беззакония людий твоих, покрыл еси вся грехи их.

<p>4 укротил еси весь гнев твой, возвратился еси от гнева ярости твоея.

<p>5 Возврати нас, Боже спасений наших, и отврати ярость твою от нас.

<p>6 Еда во веки прогневаешися на ны; или простреши гнев твой от рода в род;

<p>7 Боже, ты обращься оживиши ны, и людие твои возвеселятся о тебе.

<p>8 Яви нам, Господи, милость твою, и спасение твое даждь нам.

<p>9 услышу, что речет о мне Господь Бог: яко речет мир на люди своя, и на преподобныя своя, и на обращающыя сердца к нему.

<p>10 обаче близ\ боящихся его спасение его, вселити славу в землю нашу.

<p>11 Милость и истина сретостеся, правда и мир облобызастася:

<p>12 истина от земли возсия, и правда с небесе приниче:

<p>13 ибо Господь даст благость, и земля наша даст плод свой.

<p>14 Правда пред\ ним пред\ъидет, и положит в путь стопы своя.

%{Глава} <p>Молитва Давиду, 85.

<br><br><a hreфвerзe 1>1</a> Приклони, Господи, ухо твое, и услыши мя: яко нищ и убог есмь аз.

<p>2 Сохрани душу мою, яко преподобен есмь: спаси раба твоего, Боже мой, уповающаго на тя.

<p>3 Помилуй мя, Господи, яко к тебе воззову весь день.

<p>4 Возвесели душу раба твоего: яко к тебе взях душу мою.

<p>5 Яко ты, Господи, благ и кроток и многомилостив всем призывающым тя.

<p>6 Внуши, Господи, молитву мою и вонми гласу моления моего.

<p>7 В день скорби моея воззвах к тебе, яко услышал мя еси.

<p>8 Несть подобен тебе в бозех, Господи, и несть по делом твоим.

<p>9 Вси языцы, елики сотворил еси, приидут и поклонятся пред\ тобою, Господи, и прославят имя твое:

<p>10 яко велий еси ты и творяй чудеса, ты еси Бог един.

<p>11 Настави мя, Господи, на путь твой, и пойду во истине твоей: да возвеселится сердце мое боятися имене твоего.

<p>12 Исповемся тебе, Господи Боже мой, всем сердцем моим и прославлю имя твое в век:

<p>13 яко милость твоя велия на мне, и избавил еси душу мою от ада преисподнейшаго.

<p>14 Боже, законопреступницы восташа на мя, и сонм державных взыскаша душу мою, и не предложиша тебе пред\ собою.

<p>15 И ты, Господи Боже мой, щедрый и милостивый, долготерпеливый и многомилостивый и истинный,

<p>16 призри на мя и помилуй мя: даждь державу твою отроку твоему и спаси сына рабы твоея.

<p>17 Сотвори со мною знамение во благо: и да видят ненавидящии мя, и постыдятся, яко ты, Господи, помогл ми и утешил мя еси.

%{Глава}

<p>1 Сыном кореовым, псалом песни, 86.

<p>2 Основания его на горах святых: любит Господь врата сионя паче всех селений иаковлих.

<p>3 Преславная глаголашася о тебе, граде божий.

<p>4 Помяну раав и вавилона ведущым мя: и се, иноплеменницы и тир и людие ефиопстии, сии быша тамо.

<p>5 Мати сион речет: человек и человек родися в нем, и той основа и вышний.

<p>6 Господь повесть в писании людий и князей, сих бывших в нем.

<p>7 Яко веселящихся всех жилище в тебе.

%{Глава}87

<p>1 Песнь псалма сыном кореовым, в конец, о маелефе еже отвещати, разума еману Исраилтянину, 87.

<p>2 Господи Боже спасения моего, во дни воззвах и в нощи пред\ тобою:

<p>3 да внидет пред\ тя молитва моя, приклони ухо твое к молению моему.

<p>4 Яко исполнися зол душа моя, и живот мой аду приближися.

<p>5 Привменен бых с низходящими в ров: бых яко человек без\ помощи,

<p>6 в мертвых свободь: яко язвеннии спящии во гробе, ихже не помянул еси ктому, и тии от руки твоея отриновени быша.

<p>7 Положиша мя в рове преисподнем, в темных и сени смертней.

<p>8 На мне утвердися ярость твоя, и вся волны твоя навел еси на мя.

<p>9 удалил еси знаемых моих от мене: положиша мя мерзость себе: предан бых и не исхождах.

<p>10 очи мои изнемогосте от нищеты: воззвах к тебе, Господи, весь день, воздех к тебе руце мои.

<p>11 Еда мертвыми твориши чудеса; или врачеве воскресят, и исповедятся тебе;

<p>12 Еда повесть кто во гробе милость твою, и истину твою в погибели;

<p>13 Еда познана будут во тме чудеса твоя, и правда твоя в земли забвенней;

<p>14 И аз к тебе, Господи, воззвах, и утро молитва моя предварит тя.

<p>15 Вскую, Господи, отрееши душу мою; отвращаеши лице твое от мене;

<p>16 Нищ есмь аз, и в трудех от юности моея: вознесжеся смирихся и изнемогох.

<p>17 На мне преидоша гневи твои, устрашения твоя возмутиша мя:

<p>18 обыдоша мя яко вода весь день, одержаша мя вкупе.

<p>19 удалил еси от мене друга и искренняго, и знаемых моих от страстей.

%{Глава}

<p>1 Разума ефама Исраилтянина, 88.

<p>2 Милости твоя, Господи, во век воспою, в род и род возвещу истину твою усты моими.

<p>3 Зане рекл еси: в век милость созиждется: на небесех уготовится истина твоя.

<p>4 Завещах завет избранным моим, кляхся Давиду рабу моему:

<p>5 до века уготоваю семя твое, и созижду в род и род престол твой.

<p>6 Исповедят небеса чудеса твоя, Господи, ибо истину твою в церкви святых.

<p>7 Яко кто во облацех уравнится Господеви; уподобится Господеви в сынех божиих;

<p>8 Бог прославляемь в совете святых, велий и страшен есть над\ всеми окрестными его.

<p>9 Господи Боже сил, кто подобен тебе; силен еси, Господи, и истина твоя окрест тебе.

<p>10 Ты владычествуеши державою морскою: возмущение же волн его ты укрочаеши.

<p>11 Ты смирил, еси, яко язвена, гордаго: мышцею силы твоея расточил еси враги твоя.

<p>12 Твоя сут небеса, и твоя есть земля: вселенную и исполнение ея ты основал еси.

<p>13 Север и море ты создал еси: фавор и ермон о имени твоем возрадуетася.

<p>14 Твоя мышца с силою: да укрепится рука твоя, и вознесется десница твоя.

<p>15 Правда и судба уготование престола твоего: милость и истина пред\ъидете пред\ лицем твоим.

<p>16 Блажени людие ведущии воскликновение: Господи, во свете лица твоего пойдут,

<p>17 и о имени твоем возрадуются весь день, и правдою твоею вознесутся.

<p>18 Яко похвала силы их ты еси, и во благоволении твоем вознесется рог наш:

<p>19 яко господне есть заступление, и святаго Исраилева царя нашего.

<p>20 Тогда глаголал еси в видении сыновом твоим, и рекл еси: положих помощь на сильнаго, вознесох избраннаго от людий моих:

<p>21 обретох Давида раба моего, елеем святым моим помазах его.

<p>22 Ибо рука моя заступит его, и мышца моя укрепит его:

<p>23 ничтоже успеет враг на него, и сын беззакония не приложит озлобити его.

<p>24 И ссеку от лица его враги его, и ненавидящыя его побежду:

<p>25 и истина моя и милость моя с ним, и о имени моем вознесется рог его:

<p>26 и положу на мори руку его, и на реках десницу его.

<p>27 Той призовет мя: отец мой еси ты, Бог мой и заступник спасения моего.

<p>28 И аз первенца положу его, высока паче царей земных:

<p>29 в век сохраню ему милость мою, и завет мой верен ему:

<p>30 и положу в век века семя его, и престол его яко дние неба.

<p>31 Аще оставят сынове его закон мой, и в судбах моих не пойдут:

<p>32 аще оправдания моя осквернят, и заповедий моих не сохранят:

<p>33 посещу жезлом беззакония их, и ранами неправды их,

<p>34 милость же мою не разорю от них, ни преврежду во истине моей:

<p>35 ниже оскверню завета моего, и исходящих от уст моих не отвергуся.

<p>36 Единою кляхся о святем моем: аще Давиду солжу;

<p>37 Семя его во век пребудет, и престол его яко солнце предо мною,

<p>38 и яко луна совершена в век, и свидетель на небеси верен.

<p>39 Ты же отринул еси и уничижил, негодовал еси помазаннаго твоего:

<p>40 разорил еси завет раба твоего, осквернил еси на земли святыню его:

<p>41 разорил еси вся оплоты его, положил еси твердая его страх.

<p>42 Расхищаху его вси мимоходящии путем, бысть поношение соседом своим.

<p>43 Возвысил еси десницу стужающих ему, возвеселил еси вся враги его:

<p>44 отвратил еси помощь меча его и не заступил еси его во брани:

<p>45 разорил еси от очищения его, престол его на землю повергл еси:

<p>46 умалил еси дни времене его, облиял еси его студом.

<p>47 Доколе, Господи, отвращаешися в конец, разжжется яко огнь гнев твой;

<p>48 Помяни, кий мой состав: еда бо всуе создал еси вся сыны человеческия;

<p>49 Кто есть человек, иже поживет и не узрит смерти, избавит душу свою из\ руки адовы;

<p>50 Где суть милости твоя древния, Господи, имиже клялся еси Давиду во истине твоей;

<p>51 Помяни, Господи, поношение раб твоих, еже удержах в недре моем многих язык:

<p>52 имже поносиша врази твои, Господи, имже поносиша изменению христа твоего.

<p>53 Благословен Господь во век: буди, буди.

%{Глава}

<p>1 Молитва моисеа человека божия, 89.

<p>2 Господи, прибежище был еси нам в род и род.

<p>3 Прежде даже горам не быти и создатися земли и вселенней, и от века и до века ты еси.

<p>4 Не отврати человека во смирение, и рекл еси: обратитеся, сынове человечестии.

<p>5 Яко тысяща лет пред\ очима твоима, Господи, яко день вчерашний, иже мимо иде, и стража нощная.

<p>6 уничижения их лета будут: утро яко трава мимо идет, утро процветет и прейдет: на вечер отпадет, ожестеет и изсхнет:

<p>7 яко изчезохом гневом твоим, и яростию твоею смутихомся.

<p>8 Положил еси беззакония наша пред\ тобою, век наш в просвещение лица твоего.

<p>9 Яко вси дние наши оскудеша, и гневом твоим изчезохом:

<p>10 лета наша яко паучина поучахуся: дние лет наших в нихже седмьдесят лет, аще же в силах, осмьдесят лет, и множае их труд и болезнь: яко прииде кротость на ны, и накажемся.

<p>11 Кто весть державу гнева твоего, и от страха твоего ярость твою изчести;

<p>12 Десницу твою тако скажи ми, и окованныя {и наказанныя} сердцем в мудрости.

<p>13 Обратися, Господи, доколе; и умолен буди на рабы твоя.

<p>14 Исполнихомся заутра милости твоея, Господи, и возрадовахомся и возвеселихомся:

<p>15 во вся дни нашя возвеселихомся, за дни, в няже смирил ны еси, лета, в няже видехом злая.

<p>16 И призри на рабы твоя и на дела твоя, и настави сыны их.

<p>17 И буди светлость Господа Бога нашего на нас, и дела рук наших исправи на нас, и дело рук наших исправи.

%{Глава} <p>Хвала песни Давидовы, не надписан у еврей, 90.

<br><br><a hreфвerзe 1>1</a> Живый в помощи вышняго, в крове Бога небеснаго водворится,

<p>2 речет Господеви: заступник мой еси и прибежище мое, Бог мой, и уповаю на него.

<p>3 Яко той избавит тя от сети ловчи и от словесе мятежна:

<p>4 плещма своима осенит тя, и под\ криле его надеешися: оружием обыдет тя истина его.

<p>5 Не убоишися от страха нощнаго, от стрелы летящия во дни,

<p>6 от вещи во тме преходящия, от сряща {от нападения} и беса полуденнаго.

<p>7 Падет от страны твоея тысяща, и тма одесную тебе, к тебе же не приближится:

<p>8 обаче очима твоима смотриши и воздаяние грешников узриши.

<p>9 Яко ты, Господи, упование мое: вышняго положил еси прибежище твое.

<p>10 Не приидет к тебе зло, и рана не приближится телеси твоему {селению твоему}:

<p>11 яко ангелом своим заповесть о тебе, сохранити тя во всех путех твоих.

<p>12 На руках возмут тя, да не когда преткнеши о камень ногу твою:

<p>13 на аспида и василиска наступиши, и попереши льва и змия.

<p>14 Яко на мя упова, и избавлю и: покрыю и, яко позна имя мое.

<p>15 Воззовет ко мне, и услышу его: с ним есмь в скорби, изму его и прославлю его:

<p>16 долготою дний исполню его и явлю ему спасение мое.

%{Глава}

<p>1 псалом песни, в день субботный, 91.

<p>2 Благо есть исповедатися Господеви и пети имени твоему, вышний:

<p>3 возвещати заутра милость твою и истину твою на всяку нощь,

<p>4 в десятоструннем псалтири с песнию в гуслех.

<p>5 Яко возвеселил мя еси, Господи, в творении твоем, и в делех руку твоею возрадуюся.

<p>6 Яко возвеличишася дела твоя, Господи: зело углубишася помышления твоя.

<p>7 Муж безумен не познает, и неразумив не разумеет сих.

<p>8 Внегда прозябоща грешницы яко трава, и проникоша вси делающии беззаконие, яко да потребятся в век века:

<p>9 ты же вышний во век, Господи.

<p>10 Яко се, врази твои, Господи, яко се, врази твои погибнут, и разыдутся вси делающии беззаконие.

<p>11 И вознесется яко единорога рог мой, и старость моя в елеи мастите:

<p>12 и воззре око мое на враги моя, и востающыя на мя лукавнующыя услышит ухо мое.

<p>13 Праведник яко финикс процветет: яко кедр, иже в ливане, умножится.

<p>14 Насаждени в дому господни во дворех Бога нашего процветут:

<p>15 еще умножатся в старости мастите, и благоприемлюще будут.

<p>16 Да возвестят, яко прав Господь Бог наш, и несть неправды в нем.

%{Глава} <p>В день предсубботный, внегда населися земля, хвала песни Давиду, 92.

<br><br><a hreфвerзe 1>1</a> Господь воцарися, в лепоту облечеся: облечеся Господь в силу и препоясася: ибо утверди вселенную, яже не подвижится.

<p>2 Готов престол твой оттоле: от века ты еси.

<p>3 Воздвигоша реки, Господи, воздвигоша реки гласы своя:

<p>4 возмут реки сотрения своя, от гласов вод многих.

<p>5 Дивны высоты морския: дивен в высоких Господь.

<p>6 Свидения твоя уверишася зело. Дому твоему подобает святыня, Господи, в долготу дний.

%{Глава} <p>псалом Давиду, в четвертый субботы, 93.

<br><br><a hreфвerзe 1>1</a> Бог отмщений Господь, Бог отмщений не обинулся есть.

<p>2 Вознесися, судяй земли, воздаждь воздаяние гордым.

<p>3 Доколе грешницы, Господи, доколе грешницы восхвалятся;

<p>4 Провещают и возглаголют неправду, возглаголют вси делающии беззаконие;

<p>5 Люди твоя, Господи, смириша, и достояние твое озлобиша:

<p>6 вдовицу и сира умориша, и пришелца убиша,

<p>7 и реша: не узрит Господь, ниже уразумеет Бог иаковль.

<p>8 Разумейте же, безумнии в людех, и буии некогда, умудритеся:

<p>9 насаждей ухо, не слышит ли; или создавый око, не сматряет ли;

<p>10 наказуяй языки, не обличит ли, учай человека разуму;

<p>11 Господь весть помышления человеческая, яко суть суетна.

<p>12 Блажен человек, егоже аще накажеши, Господи, и от закона твоего научиши его:

<p>13 укротити его от дний лютых, дондеже изрыется грешному яма.

<p>14 Яко не отринет Господь людий своих, и достояния своего не оставит:

<p>15 дондеже правда обратится на суд, и держащиися ея вси правии сердцем.

<p>16 Кто востанет ми на лукавнующыя; или кто спредстанет ми на делающыя беззаконие;

<p>17 Аще не Господь помогл бы ми, вмале вселилася бы во ад душа моя.

<p>18 Аще глаголах: подвижеся нога моя, милость твоя, Господи, помогаше ми:

<p>19 по множеству болезней моих в сердцы моем, утешения твоя возвеселиша душу мою.

<p>20 Да не пребудет тебе престол беззакония, созидаяй труд на повеление.

<p>21 уловят на душу праведничу, и кровь неповинную осудят.

<p>22 И бысть мне Господь в прибежище, и Бог мой в помощь упования моего:

<p>23 и воздаст им Господь беззаконие их, и по лукавствию их погубит я Господь Бог {наш}.

%{Глава} <p>Хвала песни Давиду, не надписан у еврей, 94.

<br><br><a hreфвerзe 1>1</a> Приидите, возрадуемся Господеви, воскликнем Богу спасителю нашему:

<p>2 предварим лице его во исповедании, и во псалмех воскликнем ему:

<p>3 яко Бог велий Господь, и царь велий по всей земли:

<p>4 яко в руце его вси концы земли, и высоты гор того суть.

<p>5 Яко того есть море, и той сотвори е, и сушу руце его создасте.

<p>6 Приидите, поклонимся и припадем ему, и восплачемся пред\ Господем сотворшим нас:

<p>7 яко той есть Бог наш, и мы людие пажити его и овцы руки его. Днесь аще глас его услышите,

<p>8 не ожесточите сердец ваших, яко в прогневании, по дни искушения в пустыни:

<p>9 в оньже {идеже} искусиша мя отцы ваши, искусиша мя, и видеша дела моя.

<p>10 Четыредесять лет негодовах рода того, и рех: присно заблуждают сердцем, тии же не познаша путий моих:

<p>11 яко кляхся во гневе моем, аще внидут в покой мой.

%{Глава} <p>Хвала песни Давиду, внегда дом созидашеся по пленении, не надписан у еврей, 95.

<br><br><a hreфвerзe 1>1</a> Воспойте Господеви песнь нову, воспойте Господеви вся земля:

<p>2 воспойте Господеви, благословите имя его: благовестите день от дне спасение его.

<p>3 Возвестите во языцех славу его, во всех людех чудеса его.

<p>4 Яко велий Господь и хвален зело, страшен есть над\ всеми боги.

<p>5 Яко вси бози язык бесове: Господь же небеса сотвори.

<p>6 Исповедание и красота пред\ ним, святыня и великолепие во святиле его.

<p>7 Принесите Господеви, отечествия язык, принесите Господеви славу и честь.

<p>8 Принесите Господеви славу имени его: возмите жертвы и входите во дворы его.

<p>9 Поклонитеся Господеви во дворе святем его: да подвижится от лица его вся земля.

<p>10 Рцыте во языцех, яко Господь воцарися: ибо исправи вселенную, яже не подвижится: судит людем правостию.

<p>11 Да возвеселятся небеса, и радуется земля: да подвижится море и исполнение его:

<p>12 возрадуются поля, и вся яже на них: тогда возрадуются вся древа дубравная

<p>13 от лица господня, яко грядет, яко грядет судити земли: судити вселенней в правду, и людем истиною своею.

%{Глава} <p>псалом Давиду, егда земля его устрояшеся, не надписан у еврей, 96.

<br><br><a hreфвerзe 1>1</a> Господь воцарися, да радуется земля, да веселятся острови мнози.

<p>2 Облак и мрак окрест его: правда и судба исправление престола его.

<p>3 огнь пред\ ним пред\ъидет и попалит окрест враги его.

<p>4 Осветиша молния его вселенную: виде и подвижеся земля.

<p>5 Горы яко воск растаяша от лица господня, от лица Господа всея земли.

<p>6 Возвестиша небеса правду его, и видеша вси людие славу его.

<p>7 Да постыдятся вси кланяющиися истуканным, хвалящиися о идолех своих: поклонитеся ему, вси ангели его.

<p>8 Слыша и возвеселися сион, и возрадовашася дщери иудейския, судеб ради твоих, Господи:

<p>9 яко ты Господь вышний над\ всею землею, зело превознеслся еси над\ всеми боги.

<p>10 Любящии Господа, ненавидите злая: хранит Господь душы преподобных своих, из\ руки грешничи избавит я.

<p>11 Свет возсия праведнику, и правым сердцем веселие.

<p>12 Веселитеся, праведнии, о Господе, и исповедайте память святыни его.

%{Глава} <p>псалом Давиду, 97.

<br><br><a hreфвerзe 1>1</a> Воспойте Господеви песнь нову, яко дивна сотвори Господь: спасе его десница его и мышца святая его.

<p>2 Сказа Господь спасение свое, пред\ языки откры правду свою.

<p>3 Помяну милость свою иакову и истину свою дому Исраилеву: видеша вси концы земли спасение Бога нашего.

<p>4 Воскликните Богови, вся земля, воспойте и радуйтеся и пойте.

<p>5 Пойте Господеви в гуслех, в гуслех и гласе псаломсте,

<p>6 в трубах кованых и гласом трубы рожаны: вострубите пред\ царем Господем.

<p>7 Да подвижится море и исполнение его, вселенная и вси живущии на ней.

<p>8 Реки восплещут рукою вкупе, горы возрадуются

<p>9 от лица господня, яко грядет, яко идет судити земли: судити вселенней в правду, и людем правостию.

%{Глава} <p>псалом Давиду, 98.

<br><br><a hreфвerзe 1>1</a> Господь воцарися, да гневаются людие: седяй на херувимех, да подвижится земля.

<p>2 Господь в сионе велик, и высок есть над\ всеми людьми.

<p>3 Да исповедятся имени твоему великому, яко страшно и свято есть.

<p>4 И честь царева суд любит: ты уготовал еси правоты, суд и правду во иакове ты сотворил еси.

<p>5 Возносите Господа Бога нашего и покланяйтеся подножию ногу его, яко свято есть.

<p>6 Моисей и аарон во иереех его, и самуил в призывающих имя его: призываху Господа, и той послушаше их.

<p>7 В столпе облачне глаголаше к ним: яко храняху свидения его и повеления его, яже даде им.

<p>8 Господи Боже наш, ты послушал еси их: Боже, ты милостив бывал еси им, и мщая на вся начинания их.

<p>9 Возносите Господа Бога нашего и покланяйтеся в горе святей его: яко свят Господь Бог наш.

%{Глава} <p>псалом Давиду во исповедание, 99.

<br><br><a hreфвerзe 1>1</a> Воскликните Богови вся земля:

<p>2 работайте Господеви в веселии, внидите пред\ ним в радости.

<p>3 уведите, яко Господь той есть Бог наш: той сотвори нас, а не мы: мы же людие его и овцы пажити его.

<p>4 Внидите во врата его во исповедании, во дворы его в пениих: исповедайтеся ему, хвалите имя его.

<p>5 Яко благ Господь, в век милость его, и даже до рода и рода истина его.

%{Глава} <p>псалом Давиду, 100.

<br><br><a hreфвerзe 1>1</a> Милость и суд воспою тебе, Господи:

<p>2 пою и разумею в пути непорочне: когда приидеши ко мне; прехождах в незлобии сердца моего посреде дому моего.

<p>3 Не предлагах пред\ очима моима вещь законопреступную: творящыя преступление возненавидех:

<p>4 не прильпе мне сердце строптиво: уклоняющагося от мене лукаваго не познах.

<p>5 Оклеветающаго тай искренняго своего, сего изгонях: гордым оком и несытым сердцем, с сим не ядях.

<p>6 очи мои на верныя земли, посаждати я со мною: ходяй по пути непорочну, сей ми служаше.

<p>7 Не живяше посреде дому моего творяй гордыню: глаголяй неправедная не исправляше пред\ очима моима.

<p>8 Воутрия избивах вся грешныя земли, еже потребити от града господня вся делающыя беззаконие.

%{Глава}

<p>1 Молитва нищаго, егда уныет и пред\ Господем пролиет моление свое, 101.

<p>2 Господи, услыши молитву мою, и вопль мой к тебе да приидет.

<p>3 Не отврати лица твоего от мене: в оньже аще день скорблю, приклони ко мне ухо твое: в оньже аще день призову тя, скоро услыши мя.

<p>4 Яко изчезоша яко дым дние мои, и кости моя яко сушило сосхошася.

<p>5 уязвлен бых яко трава, и изсше сердце мое, яко забых снести хлеб мой.

<p>6 От гласа воздыхания моего прильпе кость моя плоти моей.

<p>7 уподобихся неясыти пустынней, бых яко нощный вран на нырищи {на развалине}.

<p>8 Бдех и бых яко птица особящаяся на зде {на крове}.

<p>9 Весь день поношаху ми врази мои, и хвалящии мя мною {на мя} кленяхуся.

<p>10 Зане пепел яко хлеб ядях и питие мое с плачем растворях,

<p>11 от лица гнева твоего и ярости твоея: яко вознес низвергл мя еси.

<p>12 Дние мои яко сень уклонишася, и аз яко сено изсхох.

<p>13 Ты же, Господи, во век пребываеши, и память твоя в род и род.

<p>14 Ты воскрес ущедриши сиона: яко время ущедрити его, яко прииде время.

<p>15 Яко благоволиша раби твои камение {о камении} его, и персть его ущедрят.

<p>16 И убоятся языцы имене господня, и вси царие земстии славы твоея:

<p>17 яко созиждет Господь сиона и явится во славе своей.

<p>18 Призре на молитву смиренных и не уничижи моления их.

<p>19 Да напишется сие в род ин, и людие зиждемии восхвалят Господа:

<p>20 яко приниче с высоты святыя своея, Господь с небесе на землю призре,

<p>21 услышати воздыхание окованных, разрешити сыны умерщвленных:

<p>22 возвестити в сионе имя господне и хвалу его во иерусалиме,

<p>23 внегда собратися людем вкупе и царем, еже работати Господеви.

<p>24 Отвеща ему на пути крепости его: умаление дний моих возвести ми:

<p>25 не возведи мене во преполовение дний моих: в роде родов лета твоя.

<p>26 В началех ты, Господи, землю основал еси, и дела руку твоею суть небеса.

<p>27 Та погибнут, ты же пребываеши: и вся яко риза обетшают, и яко одежду свиеши я, и изменятся.

<p>28 Ты же тойжде еси, и лета твоя не оскудеют.

<p>29 Сынове раб твоих вселятся, и семя их во век исправится.

%{Глава} <p>псалом Давиду, 102.

<br><br><a hreфвerзe 1>1</a> Благослови, душе моя, Господа, и вся внутренняя моя, имя святое его:

<p>2 благослови, душе моя, Господа, и не забывай всех воздаяний его:

<p>3 очищающаго вся беззакония твоя, изцеляющаго вся недуги твоя,

<p>4 избавляющаго от истления живот твой, венчающаго тя милостию и щедротами,

<p>5 исполняющаго во благих желание твое: обновится яко орля юность твоя.

<p>6 Творяй милостыни Господь и судбу всем обидимым.

<p>7 Сказа пути своя моисеови, сыновом Исраилевым хотения своя.

<p>8 Щедр и милостив Господь, долготерпелив и многомилостив.

<p>9 Не до конца прогневается, ниже во век враждует:

<p>10 не по беззаконием нашым сотворил есть нам, ниже по грехом нашым воздал есть нам.

<p>11 Яко по высоте небесней от земли, утвердил есть Господь милость свою на боящихся его:

<p>12 елико отстоят востоцы от запад, удалил есть от нас беззакония наша.

<p>13 Якоже щедрит отец сыны, ущедри Господь боящихся его.

<p>14 Яко той позна создание наше, помяну, яко персть есмы.

<p>15 Человек, яко трава дние его, яко цвет селный, тако оцветет:

<p>16 яко дух пройде в нем, и не будет, и не познает ктому места своего.

<p>17 Милость же господня от века и до века на боящихся его,

<p>18 и правда его на сынех сынов, хранящих завет его и помнящих заповеди его творити я.

<p>19 Господь на небеси уготова престол свой, и царство его всеми обладает.

<p>20 Благословите Господа, вси ангели его, сильнии крепостию, творящии слово его, услышати глас словес его.

<p>21 Благословите Господа, вся силы его, слуги его, творящии волю его.

<p>22 Благословите Господа, вся дела его на всяком месте владычества его: благослови, душе моя, Господа.

%{Глава} <p>псалом Давиду, о мирстем бытии, 103.

<p>1 Благослови, душе моя, Господа. Господи Боже мой, возвеличился еси зело: во исповедание и в велелепоту облеклся еси:

<p>2 одеяйся светом яко ризою, простираяй небо яко кожу:

<p>3 покрываяй водами превыспренняя своя, полагаяй облаки на восхождение свое, ходяй на крилу ветреню:

<p>4 творяй ангелы своя духи, и слуги своя пламень огненный:

<p>5 основаяй землю на тверди ея: не преклонится в век века.

<p>6 Бездна яко риза одеяние ея, на горах станут воды:

<p>7 от запрещения твоего побегнут, от гласа грома твоего убоятся.

<p>8 Восходят горы, и низходят поля, в место еже основал еси им.

<p>9 Предел положил еси, егоже не прейдут, ниже обратятся покрыти землю.

<p>10 Посылаяй источники в дебрех, посреде гор пройдут воды.

<p>11 Напаяют вся звери селныя, ждут {восприимут} онагри в жажду свою.

<p>12 На тых птицы небесныя привитают: от среды камения дадят глас.

<p>13 Напаяяй горы от превыспренних своих: от плода дел твоих насытится земля.

<p>14 Прозябаяй траву скотом, и злак на службу человеком, извести хлеб от земли:

<p>15 и вино веселит сердце человека, умастити лице елеем: и хлеб сердце человека укрепит.

<p>16 Насытятся древа польская, кедри ливанстии, ихже еси насадил:

<p>17 тамо птицы вогнездятся, еродиево жилище предводителствует ими.

<p>18 Горы высокия еленем, камень прибежище заяцем.

<p>19 Сотворил есть луну во времена: солнце позна запад свой.

<p>20 Положил еси тму, и бысть нощь, в нейже пройдут вси зверие дубравнии,

<p>21 скимни рыкающии восхитити и взыскати от Бога пищу себе.

<p>22 Возсия солнце, и собрашася, и в ложах своих лягут.

<p>23 Изыдет человек на дело свое и на делание свое до вечера.

<p>24 Яко возвеличишася дела твоя, Господи: вся премудростию сотворил еси: исполнися земля твари твоея.

<p>25 Сие море великое и пространное: тамо гади, ихже несть числа, животная малая с великими:

<p>26 тамо корабли преплавают, змий сей, егоже создал еси ругатися ему.

<p>27 Вся к тебе чают, дати пищу им во благо время.

<p>28 Давшу тебе им, соберут: отверзшу тебе руку, всяческая исполнятся благости:

<p>29 отвращшу же тебе лице, возмятутся: отимеши дух их, и изчезнут и в персть свою возвратятся:

<p>30 послеши духа твоего, и созиждутся, и обновиши лице земли.

<p>31 Буди слава господня во веки: возвеселится Господь о делех своих:

<p>32 призираяй на землю и творяй ю трястися: прикасаяйся горам, и дымятся.

<p>33 Воспою Господеви в животе моем, пою Богу моему, дондеже есмь:

<p>34 да усладится ему беседа моя, аз же возвеселюся о Господе.

<p>35 Да изчезнут грешницы от земли, и беззаконницы, якоже не быти им. Благослови, душе моя, Господа.

%{Глава} <p>Аллилуиа, 104.

<br><br><a hreфвerзe 1>1</a> Исповедайтеся Господеви и призывайте имя его, возвестите во языцех дела его:

<p>2 воспойте ему и пойте ему, поведите вся чудеса его.

<p>3 Хвалитеся о имени святем его: да возвеселится сердце ищущих Господа:

<p>4 взыщите Господа и утвердитеся, взыщите лица его выну.

<p>5 Помяните чудеса его, яже сотвори, чудеса его и судбы уст его,

<p>6 семя авраамле раби его, сынове иаковли избраннии его.

<p>7 Той Господь Бог наш: по всей земли судбы его.

<p>8 Помяну в век завет свой, слово, еже заповеда в тысящы родов,

<p>9 еже завеща аврааму, и клятву свою исааку:

<p>10 и постави ю иакову в повеление и Исраилю в завет вечен,

<p>11 глаголя: тебе дам землю ханааню, уже достояния вашего.

<p>12 Внегда быти им малым числом, малейшым и пришелцем в ней,

<p>13 и преидоша от языка в язык и от царствия в люди ины:

<p>14 не остави человека обидети их и обличи о них цари:

<p>15 не прикасайтеся помазанным моим, и во пророцех моих не лукавнуйте.

<p>16 И призва глад на землю: всяко утверждение хлебное сотры.

<p>17 Посла пред\ ними человека: в раба продан бысть иосиф.

<p>18 Смириша во оковах нозе его, железо пройде душа его,

<p>19 дондеже прииде слово его: слово господне разжже его.

<p>20 Посла царь и разреши его: князь людий, и остави {отпусти} его.

<p>21 Постави его господина дому своему и князя всему стяжанию своему,

<p>22 наказати князи его яко себе и старцы его умудрити.

<p>23 И вниде Исраиль во египет, и иаков пришелствова в землю хамову.

<p>24 И возрасти люди своя зело и укрепи я паче врагов их.

<p>25 Преврати сердце их возненавидети люди его, лесть сотворити в рабех его.

<p>26 Посла моисеа раба своего, аарона, егоже избра себе:

<p>27 положи в них словеса знамений своих и чудес своих в земли хамове.

<p>28 Посла тму и помрачи, яко преогорчиша словеса его.

<p>29 Преложи воды их в кровь и измори рыбы их.

<p>30 Воскипе земля их жабами в сокровищницах царей их.

<p>31 Рече, и приидоша песия мухи и скнипы во вся пределы их.

<p>32 Положи дожди их грады, огнь попаляющь в земли их:

<p>33 и порази винограды их и смоквы их, и сотры всякое древо предел их.

<p>34 Рече, и приидоша прузи и гусеницы, имже не бе числа,

<p>35 и снедоша всяку траву в земли их, и поядоша всяк плод земли их.

<p>36 И порази всякаго первенца в земли их, начаток всякаго труда их:

<p>37 и изведе я с сребром и златом: и не бе в коленех их боляй.

<p>38 Возвеселися египет во исхождении их: яко нападе страх их на ня.

<p>39 Распростре облак в покров им, и огнь, еже просветити им нощию.

<p>40 Просиша, и приидоша крастели, и хлеба небеснаго насыти я:

<p>41 разверзе камень, и потекоша воды, потекоша в безводных реки:

<p>42 яко помяну слово святое свое, еже ко аврааму рабу своему.

<p>43 И изведе люди своя в радости и избранныя своя в веселии.

<p>44 И даде им страны язык, и труды людий наследоваша:

<p>45 яко да сохранят оправдания его и закона его взыщут.

%{Глава} <p>Аллилуиа, 105.

<br><br><a hreфвerзe 1>1</a> Исповедайтеся Господеви, яко благ, яко в век милость его.

<p>2 Кто возглаголет силы господни, слышаны сотворит вся хвалы его;

<p>3 Блажени хранящии суд и творящии правду во всякое время.

<p>4 Помяни нас, Господи, во благоволении людий твоих, посети нас спасением твоим,

<p>5 видети во благости избранныя твоя, возвеселитися в веселии языка твоего, хвалитися с достоянием твоим.

<p>6 Согрешихом со отцы нашими, беззаконновахом, неправдовахом:

<p>7 отцы наши во египте не разумеша чудес твоих, ни помянуша множества милости твоея: и преогорчиша восходяще в чермное море.

<p>8 И спасе их имене своего ради, сказати силу свою:

<p>9 и запрети чермному морю, и изсяче: и настави {преведе} я в бездне яко в пустыни.

<p>10 И спасе я из\ руки ненавидящих и избави я из\ руки врагов.

<p>11 Покры вода стужающыя им: ни един от них избысть.

<p>12 И вероваша словеси его и воспеша хвалу его.

<p>13 ускориша, забыша дела его, не стерпеша совета его:

<p>14 и похотеша желанию в пустыни и искусиша Бога в безводней.

<p>15 И даде им прошение их, посла сытость в душы их.

<p>16 И прогневаша моисеа в стану, аарона святаго господня.

<p>17 Отверзеся земля и пожре дафана и покры на сонмищи авирона:

<p>18 и разжжеся огнь в сонме их, пламень попали грешники.

<p>19 И сотвориша телца в хориве и поклонишася истуканному:

<p>20 и измениша славу его в подобие телца ядущаго траву.

<p>21 И забыша Бога спасающаго их, сотворшаго велия во египте,

<p>22 чудеса в земли хамове, страшная в мори чермнем.

<p>23 И рече потребити их, аще не бы моисей избранный его стал в сокрушении пред\ ним, возвратити ярость его, да не погубит их.

<p>24 И уничижиша землю желанную, не яша веры словеси его:

<p>25 и поропташа в селениих своих, не услышаша гласа господня.

<p>26 И воздвиже руку свою на ня, низложити я в пустыни,

<p>27 и низложити семя их во языцех, и расточити я в страны.

<p>28 И причастишася веельфегору и снедоша жертвы мертвых:

<p>29 и раздражиша его в начинаниих своих, и умножися в них падение.

<p>30 И ста финеес и умилостиви, и преста сечь:

<p>31 и вменися ему в правду, в род и род до века.

<p>32 И прогневаша его на воде пререкания, и озлоблен бысть моисей их ради:

<p>33 яко преогорчиша дух его и разнствова устнама своима.

<p>34 Не потребиша языки, яже рече Господь им.

<p>35 И смесишася во языцех и навыкоша делом их:

<p>36 и поработаша истуканным их, и бысть им в соблазн.

<p>37 И пожроша сыны своя и дщери своя бесовом,

<p>38 и пролияша кровь неповинную, кровь сынов своих и дщерей, яже пожроша истуканным ханаанским: и убиена бысть земля их кровьми

<p>39 и осквернися в делех их: и соблудиша в начинаниих своих.

<p>40 И разгневася яростию Господь на люди своя и омерзи достояние свое:

<p>41 и предаде я в руки врагов, и обладаша ими ненавидящии их.

<p>42 И стужиша им врази их: и смиришася под\ руками их.

<p>43 Множицею избави я: тии же преогорчиша его советом своим, и смиришася в беззакониих своих.

<p>44 И виде Господь, внегда скорбети им, внегда услышаше моление их:

<p>45 и помяну завет свой, и раскаяся по множеству милости своея:

<p>46 и даде я в щедроты пред\ всеми пленившими я.

<p>47 Спаси ны, Господи, Боже наш, и собери ны от язык, исповедатися имени твоему святому, хвалитися во хвале твоей.

<p>48 Благословен Господь Бог Исраилев от века и до века. И рекут вси людие: буди, буди.

%{Глава} <p>Аллилуиа, 106.

<br><br><a hreфвerзe 1>1</a> Исповедайтеся Господеви, яко благ, яко в век милость его.

<p>2 Да рекут избавленнии Господем, ихже избави из\ руки врага,

<p>3 и от стран собра их, от восток и запад, и севера и моря:

<p>4 заблудиша в пустыни безводней, пути града обителнаго не обретоша:

<p>5 алчуще и жаждуще, душа их в них изчезе.

<p>6 И воззваша ко Господу, внегда скорбети им, и от нужд их избави я:

<p>7 и настави я на путь прав, внити во град обителный.

<p>8 Да исповедятся {да исповедят} Господеви милости его и чудеса его сыновом человеческим:

<p>9 яко насытил есть душу тщу, и душу алчущу исполни благ:

<p>10 седящыя во тме и сени смертней, окованныя нищетою и железом,

<p>11 яко преогорчиша словеса божия, и совет вышняго раздражиша.

<p>12 И смирися в трудех сердце их, и изнемогоша, и не бе помагаяй.

<p>13 И воззваша ко Господу, внегда скорбети им, и от нужд их спасе я:

<p>14 и изведе я из\ тмы и сени смертныя, и узы их растерза.

<p>15 Да исповедятся {да исповедят} Господеви милости его и чудеса его сыновом человеческим:

<p>16 яко сокруши врата медная, и вереи железныя сломи.

<p>17 Восприят я от пути беззакония их: беззаконий бо ради своих смиришася.

<p>18 Всякаго брашна возгнушася душа их, и приближишася до врат смертных.

<p>19 И воззваша ко Господу, внегда скорбети им, и от нужд их спасе я:

<p>20 посла слово свое, и изцели я, и избави я от растлений их.

<p>21 Да исповедятся {да исповедят} Господеви милости его и чудеса его сыновом человеческим:

<p>22 и да пожрут ему жертву хвалы и да возвестят дела его в радости.

<p>23 Сходящии в море в кораблех, творящии делания в водах многих,

<p>24 тии видеша дела господня и чудеса его во глубине.

<p>25 Рече, и ста дух бурен, и вознесошася волны его:

<p>26 восходят до небес и низходят до бездн: душа их в злых таяше:

<p>27 смятошася, подвигошася яко пияный, и вся мудрость их поглощена бысть.

<p>28 И воззваша ко Господу, внегда скорбети им, и от нужд их изведе я:

<p>29 и повеле бури, и ста в тишину, и умолкоша волны его.

<p>30 И возвеселишася, яко умолкоша, и настави я в пристанище хотения своего.

<p>31 Да исповедятся {да исповедят} Господеви милости его и чудеса его сыновом человеческим:

<p>32 да вознесут его в церкви людстей, и на седалищи старец восхвалят его.

<p>33 Положил есть реки в пустыню и исходиша водная в жажду,

<p>34 землю плодоносную в сланость, от злобы живущих на ней.

<p>35 Положил есть пустыню во езера водная и землю безводную во исходища водная.

<p>36 И насели тамо алчущыя, и составиша грады обителны:

<p>37 и насеяша села, и насадиша винограды, и сотвориша плод житен.

<p>38 И благослови я, и умножишася зело: и скоты их не умали.

<p>39 И умалишася и озлобишася от скорби зол и болезни:

<p>40 излияся уничижение на князи их, и облазни {заблуждати сотвори} я по непроходней, а не по пути.

<p>41 И поможе убогу от нищеты и положи яко овцы отечествия.

<p>42 узрят правии и возвеселятся, и всякое беззаконие заградит уста своя.

<p>43 Кто премудр и сохранит сия; и уразумеют милости господни.

%{Глава}

<p>1 Песнь, псалом Давиду, 107.

<p>2 Готово сердце мое, Боже, готово сердце мое: воспою и пою во славе моей.

<p>3 Востани, слава моя, востани, псалтирю и гусли: востану рано.

<p>4 Исповемся тебе в людех, Господи, пою тебе во языцех:

<p>5 яко велия верху небес милость твоя и до облак истина твоя.

<p>6 Вознесися на небеса, Боже, и по всей земли слава твоя,

<p>7 яко да избавятся возлюбленнии твои: спаси десницею твоею и услыши мя.

<p>8 Бог возглагола во святем своем: вознесуся и разделю сикиму, и удоль селений размерю.

<p>9 Мой есть галаад, и мой есть манассий, и ефрем заступление главы моея: иуда царь мой,

<p>10 моав коноб упования моего: на идумею наложу сапог мой: мне иноплеменницы покоришася.

<p>11 Кто введет мя во град ограждения; или кто наставит мя до идумеи;

<p>12 Не ты ли, Боже, отринувый нас, и не изыдеши, Боже, в силах наших;

<p>13 Даждь нам помощь от скорби: и суетно спасение человеческо.

<p>14 О Бозе сотворим силу, и той уничижит враги нашя.

%{Глава} <p>В конец, псалом Давиду, 108.

<br><br><a hreфвerзe 1>1</a> Боже, хвалы моея не премолчи:

<p>2 яко уста грешнича и уста льстиваго на мя отверзошася, глаголаша на мя языком льстивым,

<p>3 и словесы ненавистными обыдоша мя, и брашася со мною туне.

<p>4 Вместо еже любити мя, оболгаху мя, аз же моляхся:

<p>5 и положиша на мя злая за благая, и ненависть за возлюбление мое.

<p>6 Постави на него грешника, и диавол да станет одесную его:

<p>7 внегда судитися ему, да изыдет осужден, и молитва его да будет в грех.

<p>8 Да будут дние его мали, и епископство его да приимет ин:

<p>9 да будут сынове его сири, и жена его вдова:

<p>10 движущеся да преселятся сынове его и воспросят, да изгнани будут из\ домов своих.

<p>11 Да взыщет заимодавец вся, елика суть его: и да восхитят чуждии труды его.

<p>12 Да не будет ему заступника, ниже да будет ущедряяй сироты его:

<p>13 да будут чада его в погубление, в роде единем да потребится имя его.

<p>14 Да воспомянется беззаконие отец его пред\ Господем, и грех матере его да не очистится:

<p>15 да будут пред\ Господем выну, и да потребится от земли память их:

<p>16 занеже не помяну сотворити милость, и погна человека нища и убога, и умилена сердцем умертвити.

<p>17 И возлюби клятву, и приидет ему: и не восхоте благословения, и удалится от него.

<p>18 И облечеся в клятву яко в ризу, и вниде яко вода во утробу его и яко елей в кости его:

<p>19 да будет ему яко риза, в нюже облачится, и яко пояс, имже выну опоясуется.

<p>20 Сие дело оболгающих мя у Господа и глаголющих лукавая на душу мою.

<p>21 И ты, Господи, Господи, сотвори со мною имене ради твоего, яко блага милость твоя:

<p>22 избави мя, яко нищ и убог есмь аз, и сердце мое смятеся внутрь мене.

<p>23 Яко сень, внегда уклонитися ей, отяхся: стрясохся яко прузи.

<p>24 Колена моя изнемогоста от поста, и плоть моя изменися елеа ради.

<p>25 И аз бых поношение им: видеша мя, покиваша главами своими.

<p>26 Помози ми, Господи Боже мой, и спаси мя по милости твоей:

<p>27 и да разумеют, яко рука твоя сия, и ты, Господи, сотворил еси ю.

<p>28 Прокленут тии, и ты благословиши: востающии на мя да постыдятся, раб же твой возвеселится.

<p>29 Да облекутся оболгающии мя в срамоту и одеждутся яко одеждою студом своим.

<p>30 Исповемся Господеви зело усты моими и посреде многих восхвалю его:

<p>31 яко преста одесную убогаго, еже спасти от гонящих душу мою.

%{Глава} <p>псалом Давиду, 109.

<br><br><a hreфвerзe 1>1</a> Рече Господь Господеви моему: седи одесную мене, дондеже положу враги твоя подножие ног твоих.

<p>2 Жезл силы послет ти Господь от сиона, и господствуй посреде врагов твоих.

<p>3 С тобою начало в день силы твоея, во светлостех святых твоих: из\ чрева прежде денницы родих тя.

<p>4 Клятся Господь и не раскается: ты иерей во век по чину мелхиседекову.

<p>5 Господь одесную тебе сокрушил есть в день гнева своего цари:

<p>6 судит во языцех, исполнит падения, сокрушит главы на земли многих.

<p>7 От потока на пути пиет: сего ради вознесет главу.

%{Глава} <p>Аллилуиа, 110.

<br><br><a hreфвerзe 1>1</a> Исповемся тебе, Господи, всем сердцем моим в совете правых и сонме.

<p>2 Велия дела господня, изыскана во всех волях его:

<p>3 исповедание и великолепие дело его, и правда его пребывает в век века.

<p>4 Память сотворил есть чудес своих: милостив и щедр Господь.

<p>5 Пищу даде боящымся его: помянет в век завет свой.

<p>6 Крепость дел своих возвести людем своим, дати им достояние язык.

<p>7 Дела рук его истина и суд, верны вся заповеди его,

<p>8 утвержены в век века, сотворены во истине и правоте.

<p>9 Избавление посла людем своим: заповеда в век завет свой: свято и страшно имя его.

<p>10 Начало премудрости страх Господень, разум же благ всем творящым и: хвала его пребывает в век века.

%{Глава} <p>Аллилуиа, псалом, 111.

<br><br><a hreфвerзe 1>1</a> Блажен муж бояйся Господа, в заповедех его восхощет зело.

<p>2 Сильно на земли будет семя его, род правых благословится:

<p>3 слава и богатство в дому его, и правда его пребывает в век века.

<p>4 Возсия во тме свет правым: милостив и щедр и праведн.

<p>5 Благ муж щедря и дая: устроит словеса своя на суде, яко в век не подвижится.

<p>6 В память вечную будет праведник.

<p>7 От слуха зла не убоится:

<p>8 готово сердце его уповати на Господа: утвердися сердце его, не убоится, дондеже воззрит на враги своя.

<p>9 Расточи, даде убогим: правда его пребывает во век века: рог его вознесется в славе.

<p>10 Грешник узрит и прогневается зубы своими поскрежещет и растает: желание грешника погибнет.

%{Глава} <p>Аллилуиа, 112.

<br><br><a hreфвerзe 1>1</a> Хвалите, отроцы, Господа, хвалите имя господне.

<p>2 Буди имя господне благословено отныне и до века.

<p>3 От восток солнца до запад хвально имя господне.

<p>4 Высок над\ всеми языки Господь: над\ небесы слава его.

<p>5 Кто яко Господь Бог наш; на высоких живый,

<p>6 и на смиренныя призираяй на небеси и на земли:

<p>7 воздвизаяй от земли нища, и от гноища возвышаяй убога:

<p>8 посадити его с князи, с князи людий своих:

<p>9 вселяя неплодовь в дом, матерь о чадех веселящуся.

%{Глава} <p>Аллилуиа, 113.

<br><br><a hreфвerзe 1>1</a> Во исходе Исраилеве от египта, дому иаковля из\ людий варвар,

<p>2 бысть иудеа святыня его, Исраиль область его.

<p>3 Море виде и побеже, иордан возвратися вспять:

<p>4 горы взыграшася яко овни, и холми яко агнцы овчии.

<p>5 Что ти есть, море, яко побегло еси, и тебе, иордане, яко возвратился еси вспять:

<p>6 горы, яко взыграстеся яко овни, и холми яко агнцы овчии.

<p>7 От лица господня подвижеся земля, от лица Бога иаковля:

<p>8 обращшаго камень во езера водная и несекомый во источники водныя.

<p>9 Не нам, Господи, не нам, но имени твоему даждь славу о милости твоей и истине твоей:

<p>10 да не когда рекут языцы: где есть Бог их;

<p>11 Бог же наш на небеси и на земли, вся елика восхоте, сотвори.

<p>12 Идоли язык сребро и злато, дела рук человеческих:

<p>13 уста имут, и не возглаголют: очи имут, и не узрят:

<p>14 ушы имут, и не услышат: ноздри имут, и не обоняют:

<p>15 руце имут, и не осяжут: нозе имут, и не пойдут: не возгласят гортанем своим.

<p>16 Подобни им да будут творящии я и вси надеющиися на ня.

<p>17 Дом Исраилев упова на Господа: помощник и защититель им есть.

<p>18 Дом ааронь упова на Господа: помощник и защититель им есть.

<p>19 Боящиися Господа уповаша на Господа: помощник и защититель им есть.

<p>20 Господь помянув ны благословил есть нас: благословил есть дом Исраилев, благословил есть дом ааронь,

<p>21 благословил есть боящыяся Господа, малыя с великими.

<p>22 Да приложит Господь на вы, на вы и на сыны вашя:

<p>23 благословени вы Господеви, сотворшему небо и землю.

<p>24 Небо небесе Господеви, землю же даде сыновом человеческим.

<p>25 Не мертвии восхвалят тя, Господи, ниже вси низходящии во ад:

<p>26 но мы живии благословим Господа отныне и до века.

%{Глава} <p>Аллилуиа, 114.

<br><br><a hreфвerзe 1>1</a> Возлюбих, яко услышит Господь глас моления моего,

<p>2 яко приклони ухо свое мне: и во дни моя призову.

<p>3 Об\ъяша мя болезни смертныя, беды адовы обретоша мя: скорбь и болезнь обретох и имя господне призвах:

<p>4 о, Господи, избави душу мою: милостив Господь и праведн, и Бог наш милует.

<p>5 Храняй младенцы Господь: смирихся, и спасе мя.

<p>6 Обратися, душе моя, в покой твой, яко Господь благодействова тя:

<p>7 яко из\ъят душу мою от смерти, очи мои от слез и нозе мои от поползновения.

<p>8 Благоугожду пред\ Господем во стране живых.

%{Глава} <p>Аллилуиа, 115.

<br><br><a hreфвerзe 1>1</a> Веровах, темже возглаголах: аз же смирихся зело.

<p>2 Аз же рех во изступлении моем: всяк человек лож.

<p>3 Что воздам Господеви о всех, яже воздаде ми;

<p>4 Чашу спасения прииму и имя господне призову:

<p>5 молитвы моя Господеви воздам пред\ всеми людьми его.

<p>6 Честна пред\ Господем смерть преподобных его.

<p>7 О, Господи, аз раб твой, аз раб твой и сын рабыни твоея: растерзал еси узы моя.

<p>8 Тебе пожру жертву хвалы, и во имя господне призову.

<p>9 Молитвы моя Господеви воздам пред\ всеми людьми его,

<p>10 во дворех дому господня, посреде тебе, иерусалиме.

%{Глава} <p>Аллилуиа, 116.

<br><br><a hreфвerзe 1>1</a> Хвалите Господа, вси языцы, похвалите его, вси людие:

<p>2 яко утвердися милость его на нас, и истина господня пребывает во век.

%{Глава} <p>Аллилуиа, 117.

<br><br><a hreфвerзe 1>1</a> Исповедайтеся Господеви, яко благ, яко в век милость его.

<p>2 Да речет убо дом Исраилев: яко благ, яко в век милость его.

<p>3 Да речет убо дом ааронь: яко благ, яко в век милость его.

<p>4 Да рекут убо вси боящиися Господа: яко благ, яко в век милость его.

<p>5 От скорби призвах Господа, и услыша мя в пространство.

<p>6 Господь мне помощник, и не убоюся: что сотворит мне человек;

<p>7 Господь мне помощник, и аз воззрю на враги моя.

<p>8 Благо есть надеятися на Господа, нежели надеятися на человека:

<p>9 благо есть уповати на Господа, нежели уповати на князи.

<p>10 Вси языцы обыдоша мя, и именем господним противляхся им:

<p>11 обышедше обыдоша мя, и именем господним противляхся им:

<p>12 обыдоша мя яко пчелы сот, и разгорешася яко огнь в тернии: и именем господним противляхся им.

<p>13 Отриновен превратихся пасти, и Господь прият мя.

<p>14 Крепость моя и пение мое Господь, и бысть ми во спасение.

<p>15 Глас радости и спасения в селениих праведных: десница господня сотвори силу.

<p>16 Десница господня вознесе мя, десница господня сотвори силу.

<p>17 Не умру, но жив буду и повем дела господня.

<p>18 Наказуя наказа мя Господь, смерти же не предаде мя.

<p>19 Отверзите мне врата правды: вшед в ня, исповемся Господеви.

<p>20 Сия врата господня: праведнии внидут в ня.

<p>21 Исповемся тебе, яко услышал мя еси и был еси мне во спасение.

<p>22 Камень, егоже небрегоша зиждущии, сей бысть во главу угла:

<p>23 от Господа бысть сей, и есть дивен во очесех наших.

<p>24 Сей день, егоже сотвори Господь, возрадуемся и возвеселимся в онь.

<p>25 О, Господи, спаси же, о, Господи, поспеши же.

<p>26 Благословен грядый во имя господне: благословихом вы из\ дому господня.

<p>27 Бог Господь, и явися нам: составите праздник во учащающих до рог олтаревых.

<p>28 Бог мой еси ты, и исповемся тебе: Бог мой еси ты, и вознесу тя: исповемся тебе, яко услышал мя еси и был еси мне во спасение.

<p>29 Исповедайтеся Господеви, яко благ, яко в век милость его.

%{Глава} <p>Аллилуиа, 118.

<br><br><a hreфвerзe 1>1</a> Блажени непорочнии в путь {в пути}, ходящии в законе господни.

<p>2 Блажени испытающии свидения его, всем сердцем взыщут его.

<p>3 Не делающии бо беззакония в путех его ходиша.

<p>4 Ты заповедал еси заповеди твоя сохранити зело:

<p>5 дабы исправилися путие мои, сохранити оправдания твоя.

<p>6 Тогда не постыжуся, внегда призрети ми на вся заповеди твоя.

<p>7 Исповемся тебе в правости сердца, внегда научитимися судбам правды твоея.

<p>8 Оправдания твоя сохраню: не остави мене до зела.

<p>9 В чесом исправит юнейший путь свой; внегда сохранити словеса твоя.

<p>10 Всем сердцем моим взысках тебе: не отрини мене от заповедий твоих.

<p>11 В сердцы моем скрых словеса твоя, яко да не согрешу тебе.

<p>12 Благословен еси, Господи: научи мя оправданием твоим.

<p>13 устнама моима возвестих вся судбы уст твоих.

<p>14 На пути свидений твоих насладихся, яко о всяком богатстве.

<p>15 В заповедех твоих поглумлюся, и уразумею пути твоя.

<p>16 Во оправданиих твоих поучуся: не забуду словес твоих.

<p>17 Воздаждь рабу твоему: живи мя, и сохраню словеса твоя.

<p>18 Открый очи мои, и уразумею чудеса от закона твоего.

<p>19 Пришлец аз есмь на земли: не скрый от мене заповеди твоя.

<p>20 Возлюби душа моя возжелати судбы твоя на всякое время.

<p>21 Запретил еси гордым: прокляти уклоняющиися от заповедий твоих.

<p>22 Отими от мене понос {поношение} и уничижение, яко свидений твоих взысках.

<p>23 Ибо седоша князи и на мя клеветаху, раб же твой глумляшеся во оправданиих твоих:

<p>24 ибо свидения твоя поучение мое есть, и совети мои оправдания твоя.

<p>25 Прильпе земли душа моя: живи мя по словеси твоему.

<p>26 Пути моя возвестих, и услышал мя еси: научи мя оправданием твоим.

<p>27 Путь оправданий твоих вразуми ми, и поглумлюся в чудесех твоих.

<p>28 Воздрема душа моя от уныния: утверди мя в словесех твоих.

<p>29 Путь неправды отстави от мене и законом твоим помилуй мя.

<p>30 Путь истины изволих и судбы твоя не забых.

<p>31 Прилепихся свидением твоим, Господи, не посрами мене.

<p>32 Путь заповедий твоих текох, егда разширил еси сердце мое.

<p>33 Законоположи мне, Господи, путь оправданий твоих, и взыщу и выну:

<p>34 вразуми мя, и испытаю закон твой и сохраню и всем сердцем моим.

<p>35 Настави мя на стезю заповедий твоих, яко тую восхотех.

<p>36 Приклони сердце мое во свидения твоя, а не в лихоимство.

<p>37 Отврати очи мои еже не видети суеты: в пути твоем живи мя.

<p>38 Постави рабу твоему слово твое в страх твой.

<p>39 Отими поношение мое, еже непщевах: яко судбы твоя благи.

<p>40 Се, возжелах заповеди твоя: в правде твоей живи мя.

<p>41 И да приидет на мя милость твоя, Господи, спасение твое по словеси твоему:

<p>42 и отвещаю поношающым ми слово, яко уповах на словеса твоя.

<p>43 И не отими от уст моих словесе истинна до зела, яко на судбы твоя уповах:

<p>44 и сохраню закон твой выну, в век и в век века.

<p>45 И хождах в широте, яко заповеди твоя взысках:

<p>46 и глаголах о свидениих твоих пред\ цари и не стыдяхся:

<p>47 и поучахся в заповедех твоих, яже возлюбих зело:

<p>48 и воздвигох руце мои к заповедем твоим, яже возлюбих, и глумляхся во оправданиих твоих.

<p>49 Помяни словеса твоя рабу твоему, ихже упование дал ми еси.

<p>50 То мя утеши во смирении моем, яко слово твое живи мя.

<p>51 Гордии законопреступоваху до зела: от закона же твоего не уклонихся.

<p>52 Помянух судбы твоя от века, Господи, и утешихся.

<p>53 Печаль прият мя от грешник, оставляющих закон твой.

<p>54 Пета бяху мне оправдания твоя на месте пришелствия моего.

<p>55 Помянух в нощи имя твое, Господи, и сохраних закон твой.

<p>56 Сей бысть мне, яко оправданий твоих взысках.

<p>57 Часть моя еси, Господи: рех сохранити закон твой.

<p>58 Помолихся лицу твоему всем сердцем моим: помилуй мя по словеси твоему.

<p>59 Помыслих пути твоя и возвратих нозе мои во свидения твоя.

<p>60 уготовихся и не смутихся сохранити заповеди твоя.

<p>61 ужя грешник обязашася мне, и закона твоего не забых.

<p>62 Полунощи востах исповедатися тебе о судбах правды твоея.

<p>63 Причастник аз есмь всем боящымся тебе и хранящым заповеди твоя.

<p>64 Милости твоея, Господи, исполнь земля: оправданием твоим научи мя.

<p>65 Благость сотворил еси с рабом твоим, Господи, по словеси твоему:

<p>66 благости и наказанию и разуму научи мя, яко заповедем твоим веровах.

<p>67 Прежде даже не смиритимися, аз прегреших: сего ради слово твое сохраних.

<p>68 Благ еси ты, Господи: и благостию твоею научи мя оправданием твоим.

<p>69 умножися на мя неправда гордых: аз же всем сердцем моим испытаю заповеди твоя.

<p>70 усырися яко млеко сердце их: аз же закону твоему поучихся.

<p>71 Благо мне, яко смирил мя еси, яко да научуся оправданием твоим.

<p>72 Благ мне закон уст твоих паче тысящ злата и сребра.

<p>73 Руце твои сотвористе мя и создасте мя: вразуми мя, и научуся заповедем твоим.

<p>74 Боящиися тебе узрят мя и возвеселятся, яко на словеса твоя уповах.

<p>75 Разумех, Господи, яко правда судбы твоя, и воистинну смирил мя еси.

<p>76 Буди же милость твоя, да утешит мя, по словеси твоему рабу твоему:

<p>77 да приидут мне щедроты твоя, и жив буду, яко закон твой поучение мое есть.

<p>78 Да постыдятся гордии, яко неправедно беззаконноваша на мя: аз же поглумлюся {размышляти буду} в заповедех твоих.

<p>79 Да обратят мя боящиися тебе и ведящии свидения твоя.

<p>80 Буди сердце мое непорочно во оправданиих твоих, яко да не постыжуся.

<p>81 Изчезает во спасение твое душа моя, на словеса твоя уповах:

<p>82 изчезоша очи мои в слово твое, глаголюще: когда утешиши мя;

<p>83 зане бых яко мех на слане: оправданий твоих не забых.

<p>84 Колико есть дний раба твоего; когда сотвориши ми от гонящих мя суд;

<p>85 Поведаша мне законопреступницы глумления, но не яко закон твой, Господи.

<p>86 Вся заповеди твоя истина: неправедно погнаша мя, помози ми.

<p>87 Вмале не скончаша мене на земли: аз же не оставих заповедий твоих.

<p>88 По милости твоей живи мя, и сохраню свидения уст твоих.

<p>89 Во век, Господи, слово твое пребывает на небеси.

<p>90 В род и род истина твоя: основал еси землю, и пребывает.

<p>91 учинением твоим пребывает день: яко всяческая работна тебе.

<p>92 Яко аще бы не закон твой поучение мое был, тогда убо погибл бых во смирении моем:

<p>93 во век не забуду оправданий твоих, яко в них оживил мя еси.

<p>94 Твой есмь аз, спаси мя: яко оправданий твоих взысках.

<p>95 Мене ждаша грешницы погубити мя: свидения твоя разумех.

<p>96 Всякия кончины видех конец: широка заповедь твоя зело.

<p>97 Коль возлюбих закон твой, Господи: весь день поучение мое есть.

<p>98 Паче враг моих умудрил мя еси заповедию твоею, яко в век моя есть.

<p>99 Паче всех учащих мя разумех, яко свидения твоя поучение мое есть.

<p>100 Паче старец разумех, яко заповеди твоя взысках.

<p>101 От всякаго пути лукава возбраних ногам моим, яко да сохраню словеса твоя:

<p>102 от судеб твоих не уклонихся, яко ты законоположил ми еси.

<p>103 Коль сладка гортани моему словеса твоя: паче меда устом моим.

<p>104 От заповедий твоих разумех: сего ради возненавидех всяк путь неправды.

<p>105 Светилник ногама моима закон твой, и свет стезям моим.

<p>106 Кляхся и поставих сохранити судбы правды твоея.

<p>107 Смирихся до зела: Господи, живи мя по словеси твоему.

<p>108 Вольная уст моих благоволи же, Господи, и судбам твоим научи мя.

<p>109 Душа моя в руку твоею {Алекс.: моею} выну, и закона твоего не забых.

<p>110 Положиша грешницы сеть мне: и от заповедий твоих не заблудих.

<p>111 Наследовах свидения твоя во век, яко радование сердца моего суть:

<p>112 приклоних сердце мое сотворити оправдания твоя в век за воздаяние.

<p>113 Законопреступныя возненавидех, закон же твой возлюбих.

<p>114 Помощник мой и заступник мой еси ты: на словеса твоя уповах.

<p>115 уклонитеся от мене, лукавнующии, и испытаю заповеди Бога моего.

<p>116 Заступи мя по словеси твоему, и жив буду: и не посрами мене от чаяния моего:

<p>117 помози ми, и спасуся, и поучуся во оправданиих твоих выну.

<p>118 уничижил еси вся отступающыя от оправданий твоих: яко неправедно помышление их.

<p>119 Преступающыя непщевах вся грешныя земли: сего ради возлюбих свидения твоя.

<p>120 Пригвозди страху твоему плоти моя: от судеб бо твоих убояхся.

<p>121 Сотворих суд и правду: не предаждь мене обидящым мя.

<p>122 Восприими раба твоего во благо, да не оклеветают мене гордии.

<p>123 очи мои изчезосте во спасение твое и в слово правды твоея:

<p>124 сотвори с рабом твоим по милости твоей, и оправданием твоим научи мя.

<p>125 Раб твой есмь аз: вразуми мя, и увем свидения твоя.

<p>126 Время сотворити Господеви: разориша закон твой.

<p>127 Сего ради возлюбих заповеди твоя паче злата и топазиа.

<p>128 Сего ради ко всем заповедем твоим направляхся, всяк путь неправды возненавидех.

<p>129 Дивна свидения твоя: сего ради испыта я душа моя.

<p>130 Явление словес твоих просвещает и вразумляет младенцы.

<p>131 уста моя отверзох и привлекох дух, яко заповедий твоих желах.

<p>132 Призри на мя и помилуй мя, по суду любящих имя твое.

<p>133 Стопы моя направи по словеси твоему, и да не обладает мною всякое беззаконие:

<p>134 избави мя от клеветы человеческия, и сохраню заповеди твоя.

<p>135 Лице твое просвети на раба твоего и научи мя оправданием твоим.

<p>136 Исходища водная изведосте очи мои, понеже не сохраних закона твоего.

<p>137 Праведн еси, Господи, и прави суди твои:

<p>138 заповедал еси правду свидения твоя, и истину зело.

<p>139 Истаяла мя есть ревность твоя: яко забыша словеса твоя врази мои.

<p>140 Разжжено слово твое зело, и раб твой возлюби е.

<p>141 Юнейший аз есмь и уничижен: оправданий твоих не забых.

<p>142 Правда твоя правда во век, и закон твой истина.

<p>143 Скорби и нужди обретоша мя: заповеди твоя поучение мое.

<p>144 Правда свидения твоя в век: вразуми мя, и жив буду.

<p>145 Воззвах всем сердцем моим, услыши мя, Господи: оправдания твоя взыщу.

<p>146 Воззвах ти, спаси мя, и сохраню свидения твоя.

<p>147 Предварих в безгодии и воззвах: на словеса твоя уповах.

<p>148 Предваристе очи мои ко утру, поучитися словесем твоим.

<p>149 Глас мой услыши, Господи, по милости твоей: по судбе твоей живи мя.

<p>150 Приближишася гонящии мя беззаконием: от закона же твоего удалишася.

<p>151 Близ\ еси ты, Господи, и вси путие твои истина.

<p>152 Исперва познах от свидений твоих, яко в век основал я еси.

<p>153 Виждь смирение мое и изми мя: яко закона твоего не забых.

<p>154 Суди суд мой и избави мя: словесе ради твоего живи мя.

<p>155 Далече от грешник спасение, яко оправданий твоих не взыскаша.

<p>156 Щедроты твоя многи, Господи: по судбе твоей живи мя.

<p>157 Мнози изгонящии мя и стужающии ми: от свидений твоих не уклонихся.

<p>158 Видех неразумевающыя и истаях: яко словес твоих не сохраниша.

<p>159 Виждь, яко заповеди твоя возлюбих: Господи, по милости твоей живи мя.

<p>160 Начало словес твоих истина, и во век вся судбы правды твоея.

<p>161 Князи погнаша мя туне: и от словес твоих убояся сердце мое.

<p>162 Возрадуюся аз о словесех твоих, яко обретаяй корысть многу.

<p>163 Неправду возненавидех и омерзих: закон же твой возлюбих.

<p>164 Седмерицею днем хвалих тя о судбах правды твоея.

<p>165 Мир мног любящым закон твой, и несть им соблазна.

<p>166 Чаях спасения твоего, Господи, и заповеди твоя возлюбих.

<p>167 Сохрани душа моя свидения твоя и возлюби я зело.

<p>168 Сохраних заповеди твоя и свидения твоя, яко вси путие мои пред\ тобою, Господи.

<p>169 Да приближится моление мое пред\ тя, Господи: по словеси твоему вразуми мя.

<p>170 Да внидет прошение мое пред\ тя: Господи, по словеси твоему избави мя.

<p>171 Отрыгнут устне мои пение, егда научиши мя оправданием твоим.

<p>172 Провещает язык мой словеса твоя, яко вся заповеди твоя правда.

<p>173 Да будет рука твоя еже спасти мя, яко заповеди твоя изволих.

<p>174 Возжелах спасение твое, Господи, и закон твой поучение мое есть.

<p>175 Жива будет душа моя и восхвалит тя: и судбы твоя помогут мне.

<p>176 Заблудих яко овча погибшее: взыщи раба твоего, яко заповедий твоих не забых.

%{Глава} <p>Песнь степеней, 119.

<br><br><a hreфвerзe 1>1</a> Ко Господу, внегда скорбети ми, воззвах, и услыша мя.

<p>2 Господи, избави душу мою от устен неправедных и от языка льстива.

<p>3 Что дастся тебе, или что приложится тебе к языку льстиву;

<p>4 Стрелы сильнаго из\ъощрены, со угльми пустынными.

<p>5 увы мне, яко пришелствие мое продолжися, вселихся с селении кидарскими:

<p>6 много пришелствова душа моя: с ненавидящими мира бех мирен:

<p>7 егда глаголах им, боряху мя туне.

%{Глава} <p>Песнь степеней, 120.

<br><br><a hreфвerзe 1>1</a> Возведох очи мои в горы, отнюдуже приидет помощь моя.

<p>2 Помощь моя от Господа, сотворшаго небо и землю.

<p>3 Не даждь во смятение ноги твоея, ниже воздремлет храняй тя:

<p>4 се, не воздремлет, ниже уснет храняй Исраиля.

<p>5 Господь сохранит тя, Господь покров твой на руку десную твою.

<p>6 Во дни солнце не ожжет тебе, ниже луна нощию.

<p>7 Господь сохранит тя от всякаго зла, сохранит душу твою Господь:

<p>8 Господь сохранит вхождение твое и исхождение твое, отныне и до века.

%{Глава} <p>Песнь степеней, 121.

<br><br><a hreфвerзe 1>1</a> Возвеселихся о рекших мне: в дом Господень пойдем.

<p>2 Стояще бяху ноги нашя во дворех твоих, иерусалиме.

<p>3 Иерусалим зиждемый яко град, емуже причастие его вкупе.

<p>4 Тамо бо взыдоша колена, колена господня, свидение Исраилево, исповедатися имени господню:

<p>5 яко тамо седоша престоли на суд, престоли в дому Давидове.

<p>6 Вопросите же яже о мире иерусалима: и обилие любящым тя.

<p>7 Буди же мир в силе твоей, и обилие в столпостенах твоих.

<p>8 Ради братий моих и ближних моих глаголах убо мир о тебе.

<p>9 Дому ради Господа Бога нашего взысках благая тебе.

%{Глава} <p>Песнь степеней, 122.

<br><br><a hreфвerзe 1>1</a> К тебе возведох очи мои, живущему на небеси.

<p>2 Се, яко очи раб в руку господий своих, яко очи рабыни в руку госпожи своея: тако очи наши ко Господу Богу нашему, дондеже ущедрит ны.

<p>3 Помилуй нас, Господи, помилуй нас, яко помногу исполнихомся уничижения:

<p>4 наипаче наполнися душа наша поношения гобзующих и уничижения гордых.

%{Глава} <p>Песнь степеней, 123.

<br><br><a hreфвerзe 1>1</a> Яко аще не Господь бы был в нас, да речет убо Исраиль:

<p>2 яко аще не Господь бы был в нас, внегда востати человеком на ны, убо живых пожерли быша нас:

<p>3 внегда прогневатися ярости их на ны, убо вода потопила бы нас.

<p>4 Поток прейде душа наша:

<p>5 убо прейде душа наша воду непостоянную.

<p>6 Благословен Господь, иже не даде нас в ловитву зубом их.

<p>7 Душа наша яко птица избавися от сети ловящих: сеть сокрушися, и мы избавлени быхом.

<p>8 Помощь наша во имя Господа, сотворшаго небо и землю.

%{Глава} <p>Песнь степеней, 124.

<br><br><a hreфвerзe 1>1</a> Надеющиися на Господа, яко гора сион: не подвижится в век живый во иерусалиме.

<p>2 Горы окрест его, и Господь окрест людий своих, отныне и до века.

<p>3 Яко не оставит Господь жезла грешных на жребий праведных, яко да не прострут праведнии в беззакония рук своих.

<p>4 ублажи, Господи, благия и правыя сердцем.

<p>5 уклоняющыяся же в развращения отведет Господь с делающими беззаконие: мир на Исраиля.

%{Глава} <p>Песнь степеней, 125.

<br><br><a hreфвerзe 1>1</a> Внегда возвратити Господу плен сионь, быхом яко утешени.

<p>2 Тогда исполнишася радости уста наша, и язык наш веселия: тогда рекут во языцех: возвеличил есть Господь сотворити с ними.

<p>3 Возвеличил есть Господь сотворити с нами: быхом веселящеся.

<p>4 Возврати, Господи, пленение наше, яко потоки югом.

<p>5 Сеющии слезами, радостию пожнут.

<p>6 Ходящии хождаху и плакахуся, метающе семена своя: грядуще же приидут радостию, вземлюще рукояти своя.

%{Глава} <p>Песнь степеней, 126.

<br><br><a hreфвerзe 1>1</a> Аще не Господь созиждет дом, всуе трудишася зиждущии: аще не Господь сохранит град, всуе бде стрегий.

<p>2 Всуе вам есть утреневати: востанете по седении ядущии хлеб болезни, егда даст возлюбленным своим сон.

<p>3 Се, достояние господне сынове, мзда плода чревняго.

<p>4 Яко стрелы в руце сильнаго, тако сынове оттрясенных.

<p>5 Блажен, иже исполнит желание свое от них: не постыдятся, егда глаголют врагом своим во вратех.

%{Глава} <p>Песнь степеней, 127.

<br><br><a hreфвerзe 1>1</a> Блажени вси боящиися Господа, ходящии в путех его:

<p>2 труды плодов {рук} твоих снеси: блажен еси, и добро тебе будет.

<p>3 Жена твоя яко лоза плодовита в странах дому твоего:

<p>4 сынове твои яко новосаждения масличная окрест трапезы твоея.

<p>5 Се, тако благословится человек бояйся Господа.

<p>6 Благословит тя Господь от сиона, и узриши благая иерусалима вся дни живота твоего,

<p>7 и узриши сыны сынов твоих: мир на Исраиля.

%{Глава} <p>Песнь степеней, 128.

<br><br><a hreфвerзe 1>1</a> Множицею брашася со мною от юности моея, да речет убо Исраиль:

<p>2 множицею брашася со мною от юности моея, ибо не премогоша мя.

<p>3 На хребте моем делаша грешницы, продолжиша беззаконие свое.

<p>4 Господь праведн ссече выя грешников.

<p>5 Да постыдятся и возвратятся вспять вси ненавидящии сиона:

<p>6 да будут яко трава на здех {на кровех}, яже прежде восторжения изсше:

<p>7 еюже не исполни руки своея жняй, и недра своего рукояти собираяй:

<p>8 и не реша мимоходящии: благословение господне на вы, благословихом вы во имя господне.

%{Глава} <p>Песнь степеней, 129.

<br><br><a hreфвerзe 1>1</a> Из\ глубины воззвах к тебе, Господи: Господи, услыши глас мой.

<p>2 Да будут уши твои внемлюще гласу моления моего.

<p>3 Аще беззакония назриши, Господи, Господи, кто постоит; яко у тебе очищение есть.

<p>4 Имене ради твоего потерпех тя, Господи, потерпе душа моя в слово твое: упова душа моя на Господа.

<p>5 От стражи утренния до нощи, от стражи утренния да уповает Исраиль на Господа:

<p>6 яко у Господа милость, и многое у него избавление: и той избавит Исраиля от всех беззаконий его.

%{Глава} <p>Песнь степеней, 130.

<br><br><a hreфвerзe 1>1</a> Господи, не вознесеся сердце мое, ниже вознесостеся очи мои: ниже ходих в великих, ниже в дивных паче мене.

<p>2 Аще не смиреномудрствовах, но вознесох душу мою, яко отдоеное на матерь свою, тако воздаси на душу мою.

<p>3 Да уповает Исраиль на Господа отныне и до века.

%{Глава} <p>Песнь степеней, 131.

<br><br><a hreфвerзe 1>1</a> Помяни, Господи, Давида и всю кротость его:

<p>2 яко клятся Господеви, обещася Богу иаковлю:

<p>3 аще вниду в селение дому моего, или взыду на одр постели моея:

<p>4 аще дам сон очима моима, и веждома моима дремание, и покой скраниама моима:

<p>5 дондеже обрящу место Господеви, селение Богу иаковлю.

<p>6 Се, слышахом я во евфрафе, обретохом я в полях дубравы:

<p>7 внидем в селения его, поклонимся на место, идеже стоясте нозе его.

<p>8 Воскресни, Господи, в покой твой, ты и кивот святыни твоея.

<p>9 Священницы твои облекутся правдою, и преподобнии твои возрадуются.

<p>10 Давида ради раба твоего, не отврати лице помазаннаго твоего.

<p>11 Клятся Господь Давиду истиною, и не отвержется ея: от плода чрева твоего посажду на престоле твоем.

<p>12 Аще сохранят сынове твои завет мой и свидения моя сия, имже научу я, и сынове их до века сядут на престоле твоем.

<p>13 Яко избра Господь сиона, изволи и в жилище себе.

<p>14 Сей покой мой во век века, зде вселюся, яко изволих и.

<p>15 Ловитву его благословляяй благословлю, нищыя его насыщу хлебы:

<p>16 священники его облеку во спасение, и преподобнии его радостию возрадуются.

<p>17 Тамо возращу рог Давидови, уготовах светилник помазанному моему.

<p>18 Враги его облеку студом, на нем же процветет святыня моя.

%{Глава} <p>Песнь степеней, 132.

<br><br><a hreфвerзe 1>1</a> Се, что добро, или что красно, но еже жити братии вкупе;

<p>2 Яко миро на главе, сходящее на браду, браду аароню, сходящее на ометы одежды его:

<p>3 яко роса аермонская сходящая на горы сионския: яко тамо заповеда Господь благословение и живот до века.

%{Глава} <p>Песнь степеней, 133.

<br><br><a hreфвerзe 1>1</a> Се, ныне благословите Господа, вси раби господни, стоящии в храме господни, во дворех дому Бога нашего.

<p>2 В нощех воздежите руки вашя во святая и благословите Господа.

<p>3 Благословит тя Господь от сиона, сотворивый небо и землю.

%{Глава} <p>Аллилуиа, 134.

<br><br><a hreфвerзe 1>1</a> Хвалите имя господне, хвалите, раби Господа,

<p>2 стоящии во храме господни, во дворех дому Бога нашего.

<p>3 Хвалите Господа, яко благ Господь: пойте имени его, яко добро:

<p>4 яко иакова избра себе Господь, Исраиля в достояние себе:

<p>5 яко аз познах, яко велий Господь, и Господь наш над\ всеми боги:

<p>6 вся, елика восхоте Господь, сотвори на небеси и на земли, в морях и во всех безднах.

<p>7 Возводя облаки от последних земли, молнии в дождь сотвори, изводяй ветры от сокровищ своих.

<p>8 Иже порази первенцы египетския от человека до скота:

<p>9 посла знамения и чудеса посреде тебе, египте, на фараона и на вся рабы его.

<p>10 Иже порази языки многи и изби цари крепки:

<p>11 сиона царя аморрейска и ога царя васанска, и вся царствия ханаанска:

<p>12 и даде землю их достояние, достояние Исраилю людем своим.

<p>13 Господи, имя твое в век, и память твоя в род и род:

<p>14 яко судити имать Господь людем своим, и о рабех своих умолится.

<p>15 Идоли язык сребро и злато, дела рук человеческих:

<p>16 уста имут, и не возглаголют: очи имут, и не узрят:

<p>17 уши имут, и не услышат: ниже бо есть дух во устех их.

<p>18 Подобни им да будут творящии я и вси надеющиися на ня.

<p>19 Доме Исраилев, благословите Господа: доме ааронь, благословите Господа: доме левиин, благословите Господа:

<p>20 боящиися Господа, благословите Господа.

<p>21 Благословен Господь от сиона, живый во иерусалиме.

%{Глава} <p>Аллилуиа, 135.

<br><br><a hreфвerзe 1>1</a> Исповедайтеся Господеви, яко благ: яко в век милость его.

<p>2 Исповедайтеся Богу богов: яко в век милость его.

<p>3 Исповедайтеся Господеви господей: яко в век милость его.

<p>4 Сотворшему чудеса велия единому: яко в век милость его.

<p>5 Сотворшему небеса разумом: яко в век милость его.

<p>6 утвердившему землю на водах: яко в век милость его.

<p>7 Сотворшему светила велия единому: яко в век милость его:

<p>8 солнце во область дне: яко в век милость его:

<p>9 луну и звезды во область нощи: яко в век милость его.

<p>10 Поразившему египта с первенцы его: яко в век милость его:

<p>11 и изведшему Исраиля от среды их: яко в век милость его:

<p>12 рукою крепкою и мышцею высокою: яко в век милость его.

<p>13 Раздельшему чермное море в разделения: яко в век милость его:

<p>14 и проведшему Исраиля посреде его: яко в век милость его:

<p>15 и истрясшему фараона и силу его в море чермное: яко в век милость его.

<p>16 Проведшему люди своя в пустыни: яко в век милость его.

<p>17 Поразившему цари велия: яко в век милость его.

<p>18 И убившему цари крепкия: яко в век милость его:

<p>19 сиона царя аморрейска: яко в век милость его:

<p>20 и ога царя васанска: яко в век милость его.

<p>21 И давшему землю их достояние: яко в век милость его:

<p>22 достояние Исраилю рабу своему: яко в век милость его.

<p>23 Яко во смирении нашем помяну ны Господь: яко в век милость его.

<p>24 И избавил ны есть от врагов наших: яко в век милость его:

<p>25 даяй пищу всякой плоти: яко в век милость его.

<p>26 Исповедайтеся Богу небесному: яко в век милость его.

%{Глава} <p>Давиду иеремием, 136.

<br><br><a hreфвerзe 1>1</a> На реках вавилонских, тамо седохом и плакахом, внегда помянути нам сиона:

<p>2 на вербиих посреде его обесихом органы нашя.

<p>3 Яко тамо вопросиша ны пленшии нас о словесех песней, и ведшии нас о пении: воспойте нам от песней сионских.

<p>4 Како воспоем песнь господню на земли чуждей;

<p>5 Аще забуду тебе, иерусалиме, забвена буди десница моя.

<p>6 Прильпни язык мой гортани моему, аще не помяну тебе, аще не предложу иерусалима, яко в начале веселия моего.

<p>7 Помяни, Господи, сыны едомския в день иерусалимль глаголющыя: истощайте, истощайте до оснований его.

<p>8 Дщи вавилоня окаянная, блажен, иже воздаст тебе воздаяние твое, еже воздала еси нам:

<p>9 блажен, иже имет и разбиет младенцы твоя о камень.

%{Глава} <p>псалом Давиду, аггеа и захарии, 137.

<br><br><a hreфвerзe 1>1</a> Исповемся тебе, Господи, всем сердцем моим, и пред\ ангелы воспою тебе, яко услышал еси вся глаголы уст моих:

<p>2 поклонюся ко храму святому твоему и исповемся имени твоему о милости твоей и истине твоей, яко возвеличил еси над\ всем имя твое святое.

<p>3 В оньже аще день призову тя, скоро услыши мя: умножиши мя в души моей силою твоею.

<p>4 Да исповедятся тебе, Господи, вси царие земстии, яко услышаша вся глаголы уст твоих:

<p>5 и да воспоют в путех господних, яко велия слава господня:

<p>6 яко высок Господь, и смиренныя призирает, и высокая издалеча весть.

<p>7 Аще пойду посреде скорби, живиши мя: на гнев враг моих простерл еси руку твою, и спасе мя десница твоя.

<p>8 Господь воздаст за мя: Господи, милость твоя во век: дел руку твоею не презри.

%{Глава}В конец Давиду, псалом захариин, в разсеянии, 138.

<p>1 Господи, искусил мя еси и познал мя еси: ты познал еси седание мое и востание мое.

<p>2 Ты разумел еси помышления моя издалеча:

<p>3 стезю мою и уже мое ты еси изследовал и вся пути моя провидел еси.

<p>4 Яко несть льсти в языце моем: се, Господи, ты познал еси

<p>5 вся последняя и древняя: ты создал еси мя и положил еси на мне руку твою.

<p>6 удивися разум твой от мене, утвердися, не возмогу к нему.

<p>7 Камо пойду от духа твоего; и от лица твоего камо бежу;

<p>8 Аще взыду на небо, ты тамо еси: аще сниду во ад, тамо еси.

<p>9 Аще возму криле мои рано и вселюся в последних моря,

<p>10 и тамо бо рука твоя наставит мя, и удержит мя десница твоя.

<p>11 И рех: еда тма поперет мя; и нощь просвещение в сладости моей.

<p>12 Яко тма не помрачится от тебе, и нощь яко день просветится: яко тма ея, тако и свет ея.

<p>13 Яко ты создал {стяжал} еси утробы моя, восприял мя еси из\ чрева матере моея.

<p>14 Исповемся тебе, яко страшно удивился еси: чудна дела твоя, и душа моя знает зело.

<p>15 Не утаися кость моя от тебе, юже сотворил еси в тайне, и состав мой в преисподних земли.

<p>16 Несоделанное мое видесте очи твои, и в книзе твоей вси напишутся: во днех созиждутся, и никтоже в них.

<p>17 Мне же зело честни быша друзи твои, Боже, зело утвердишася владычествия их:

<p>18 изочту их, и паче песка умножатся: востах, и еще есмь с тобою.

<p>19 Аще избиеши грешники, Боже: мужие кровей, уклонитеся от мене.

<p>20 Яко ревниви есте в помышлениих, приимут в суету грады твоя.

<p>21 Не ненавидящыя ли тя, Господи, возненавидех, и о вразех твоих истаях;

<p>22 Совершенною ненавистию возненавидех я: во враги быша ми.

<p>23 Искуси мя, Боже, и увеждь сердце мое: истяжи мя и разумей стези моя:

<p>24 и виждь, аще путь беззакония во мне, и настави мя на путь вечен.

%{Глава} <p>В конец, псалом Давиду, 139.

<br><br><a hreфвerзe 1>1</a> Изми мя, Господи, от человека лукава, от мужа неправедна избави мя:

<p>2 иже помыслиша неправду в сердцы, весь день ополчаху брани:

<p>3 из\ъостриша язык свой яко змиин: яд аспидов под\ устнами их.

<p>4 Сохрани мя, Господи, из\ руки грешничи, от человек неправедных изми мя, иже помыслиша запяти стопы моя.

<p>5 Скрыша гордии сеть мне и ужы, препяша сеть ногама моима:

<p>6 при стези соблазны положиша ми.

<p>7 Рех Господеви: Бог мой еси ты, внуши, Господи, глас моления моего.

<p>8 Господи, Господи, сило спасения моего, осенил еси над\ главою моею в день брани.

<p>9 Не предаждь мене, Господи, от желания моего грешнику: помыслиша на мя, не остави мене, да не когда вознесутся.

<p>10 Глава окружения их, труд устен их покрыет я.

<p>11 Падут на них углия огненная, низложиши я во страстех, и не постоят.

<p>12 Муж язычен не исправится на земли: мужа неправедна злая уловят во истление.

<p>13 Познах, яко сотворит Господь суд нищым и месть убогим.

<p>14 обаче праведнии исповедятся имени твоему, и вселятся правии с лицем твоим.

%{Глава} <p>псалом Давиду, 140.

<br><br><a hreфвerзe 1>1</a> Господи, воззвах к тебе, услыши мя: вонми гласу моления моего, внегда воззвати ми к тебе.

<p>2 Да исправится молитва моя яко кадило пред\ тобою: воздеяние руку моею, жертва вечерняя.

<p>3 Положи, Господи, хранение устом моим и дверь ограждения о устнах моих.

<p>4 Не уклони сердце мое в словеса лукавствия, непщевати вины о гресех с человеки делающими беззаконие: и не сочтуся со избранными их.

<p>5 Накажет мя праведник милостию и обличит мя, елей же грешнаго да не намастит главы моея: яко еще и молитва моя во благоволениих их.

<p>6 Пожерты быша при камени судии их: услышатся глаголи мои, яко возмогоша {усладишася}.

<p>7 Яко толща земли проседеся на земли, расточишася кости их при аде.

<p>8 Яко к тебе, Господи, Господи, очи мои: на тя уповах, не отими душу мою:

<p>9 сохрани мя от сети, юже составиша ми, и от соблазн делающих беззаконие.

<p>10 Падут во мрежу свою грешницы: един есм аз, дондеже прейду.

%{Глава}

<p>1 Разума Давиду, внегда быти ему в вертепе молящемуся, 141.

<p>2 Гласом моим ко Господу воззвах, гласом моим ко Господу помолихся.

<p>3 Пролию пред\ ним моление мое, печаль мою пред\ ним возвещу.

<p>4 Внегда изчезати от мене духу моему, и ты познал еси стези моя: на пути сем, по немуже хождах, скрыша сеть мне.

<p>5 Сматрях одесную и возглядах, и не бе знаяй мене: погибе бегство от мене, и несть взыскаяй душу мою.

<p>6 Воззвах к тебе, Господи, рех: ты еси упование мое, часть моя еси на земли живых.

<p>7 Вонми молению моему, яко смирихся зело: избави мя от гонящих мя, яко укрепишася паче мене.

<p>8 Изведи из\ темницы душу мою, исповедатися имени твоему: мене ждут праведницы, дондеже воздаси мне.

%{Глава} <p>псалом Давиду, егда гоняше его авессалом сын его, 142.

<br><br><a hreфвerзe 1>1</a> Господи, услыши молитву мою, внуши моление мое во истине твоей, услыши мя в правде твоей:

<p>2 и не вниди в суд с рабом твоим, яко не оправдится пред\ тобою всяк живый.

<p>3 Яко погна враг душу мою: смирил есть в землю живот мой: посадил мя есть в темных, яко мертвыя века.

<p>4 И уны во мне дух мой, во мне смятеся сердце мое.

<p>5 Помянух дни древния, поучихся во всех делех твоих, в творениих руку твоею поучахся.

<p>6 Воздех к тебе руце мои: душа моя яко земля безводная тебе.

<p>7 Скоро услыши мя, Господи, изчезе дух мой: не отврати лица твоего от мене, и уподоблюся низходящым в ров.

<p>8 Слышану сотвори мне заутра милость твою, яко на тя уповах: скажи мне, Господи, путь, в оньже пойду, яко к тебе взях душу мою.

<p>9 Изми мя от враг моих, Господи, к тебе прибегох.

<p>10 Научи мя творити волю твою, яко ты еси Бог мой: дух твой благий наставит мя на землю праву.

<p>11 Имене твоего ради, Господи, живиши мя правдою твоею: изведеши от печали душу мою:

<p>12 и милостию твоею потребиши враги моя и погубиши вся стужающыя души моей: яко аз раб твой есмь.

%{Глава} <p>псалом Давиду, к голиафу, 143.

<br><br><a hreфвerзe 1>1</a> Благословен Господь Бог мой, научаяй руце мои на ополчение, персты моя на брань.

<p>2 Милость моя и прибежище мое, заступник мой и избавитель мой, защититель мой, и на него уповах: повинуяй люди моя под\ мя.

<p>3 Господи, что есть человек, яко познался еси ему; или сын человечь, яко вменяеши его;

<p>4 Человек суете уподобися: дние его яко сень преходят.

<p>5 Господи, преклони небеса, и сниди: коснися горам, и воздымятся:

<p>6 блесни молнию, и разженеши я: посли стрелы твоя, и смятеши я.

<p>7 Посли руку твою с высоты, изми мя и избави мя от вод многих, из\ руки сынов чуждих,

<p>8 ихже уста глаголаша суету, и десница их десница неправды.

<p>9 Боже, песнь нову воспою тебе, во псалтири десятоструннем пою тебе:

<p>10 дающему спасение царем, избавляющему Давида раба своего от меча люта.

<p>11 Избави мя и изми мя из\ руки сынов чуждих, ихже уста глаголаша суету, и десница их десница неправды:

<p>12 ихже сынове их яко новосаждения водруженая в юности своей, дщери их удобрены, преукрашены яко подобие храма:

<p>13 хранилища их исполнена, отрыгающая от сего в сие: овцы их многоплодны, множащыяся во исходищих своих: волове их толсти:

<p>14 несть падения оплоту, ниже прохода, ниже вопля в стогнах их.

<p>15 ублажиша люди, имже сия суть: блажени людие, имже Господь Бог их.

%{Глава}Хвала Давиду, 144.

<p>1 Вознесу тя, Боже мой, царю мой, и благословлю имя твое в век и в век века.

<p>2 На всяк день благословлю тя, и восхвалю имя твое в век и в век века.

<p>3 Велий Господь и хвален зело, и величию его несть конца.

<p>4 Род и род восхвалят дела твоя и силу твою возвестят:

<p>5 великолепие славы святыни твоея возглаголют и чудеса твоя поведят:

<p>6 и силу страшных твоих рекут и величие твое поведят:

<p>7 память множества благости твоея отрыгнут и правдою твоею возрадуются.

<p>8 Щедр и милостив Господь, долготерпелив и многомилостив.

<p>9 Благ Господь всяческим, и щедроты его на всех делех его.

<p>10 Да исповедятся тебе, Господи, вся дела твоя, и преподобнии твои да благословят тя:

<p>11 славу царствия твоего рекут и силу твою возглаголют,

<p>12 сказати сыновом человеческим силу твою и славу великолепия царствия твоего.

<p>13 Царство твое царство всех веков, и владычество твое во всяком роде и роде. Верен Господь во всех словесех своих и преподобен во всех делех своих.

<p>14 утверждает Господь вся низпадающыя и возставляет вся низверженныя.

<p>15 очи всех на тя уповают, и ты даеши им пищу во благовремении:

<p>16 отверзаеши ты руку твою и исполняеши всякое животно благоволения.

<p>17 Праведн Господь во всех путех своих и преподобен во всех делех своих.

<p>18 Близ\ Господь всем призывающым его, всем призывающым его во истине:

<p>19 волю боящихся его сотворит, и молитву их услышит, и спасет я.

<p>20 Хранит Господь вся любящыя его, и вся грешники потребит.

<p>21 Хвалу господню возглаголют уста моя: и да благословит всяка плоть имя святое его в век и в век века.

%{Глава}Аллилуиа, аггеа и захарии, 145.

<p>1 Хвали, душе моя, Господа:

<p>2 восхвалю Господа в животе моем, пою Богу моему, дондеже есмь.

<p>3 Не надейтеся на князи, на сыны человеческия, в нихже несть спасения.

<p>4 Изыдет дух его, и возвратится в землю свою: в той день погибнут вся помышления его.

<p>5 Блажен, емуже Бог иаковль помощник его, упование его на Господа Бога своего,

<p>6 сотворшаго небо и землю, море, и вся, яже в них: хранящаго истину в век,

<p>7 творящаго суд обидимым, дающаго пищу алчущым. Господь решит окованныя:

<p>8 Господь умудряет слепцы: Господь возводит низверженныя: Господь любит праведники.

<p>9 Господь хранит пришелцы, сира и вдову приимет, и путь грешных погубит.

<p>10 Воцарится Господь во век, Бог твой, сионе, в род и род.

%{Глава} <p>Аллилуиа, 146.

<br><br><a hreфвerзe 1>1</a> Хвалите Господа, яко благ псалом: Богови нашему да усладится хваление.

<p>2 Зиждай иерусалима Господь: разсеяния Исраилева соберет:

<p>3 изцеляяй сокрушенныя сердцем и обязуяй сокрушения их:

<p>4 изчитаяй множество звезд, и всем им имена нарицаяй.

<p>5 Велий Господь наш, и велия крепость его, и разума его несть числа.

<p>6 Приемляй кроткия Господь, смиряяй же грешники до земли.

<p>7 Начните Господеви во исповедании, пойте Богови нашему в гуслех:

<p>8 одевающему небо облаки, уготовляющему земли дождь: прозябающему на горах траву и злак на службу человеком:

<p>9 дающему скотом пищу их, и птенцем врановым призывающым его.

<p>10 Не в силе констей восхощет, ниже в лыстех мужеских благоволит:

<p>11 благоволит Господь в боящихся его и во уповающих на милость его.

%{Глава} <p>Аллилуиа, аггеа и захарии, 147.

<br><br><a hreфвerзe 1>1</a> Похвали, иерусалиме, Господа, хвали Бога твоего, сионе:

<p>2 яко укрепи вереи врат твоих, благослови сыны твоя в тебе.

<p>3 Полагаяй пределы твоя мир, и тука пшенична насыщаяй тя:

<p>4 посылаяй слово свое земли, до скорости течет слово его,

<p>5 дающаго снег свой яко волну, мглу яко пепел посыпающаго,

<p>6 метающаго голоть свой яко хлебы: противу лица мраза его кто постоит;

<p>7 Послет слово свое, и истает я: дхнет дух его, и потекут воды.

<p>8 Возвещаяй слово свое иакову, оправдания и судбы своя Исраилеви:

<p>9 не сотвори тако всякому языку, и судбы своя не яви им.

%{Глава} <p>Аллилуиа, аггеа и захарии, 148.

<br><br><a hreфвerзe 1>1</a> Хвалите Господа с небес, хвалите его в вышних.

<p>2 Хвалите его вси ангели его: хвалите его, вся силы его.

<p>3 Хвалите его, солнце и луна: хвалите его вся звезды и свет.

<p>4 Хвалите его, небеса небес и вода, яже превыше небес.

<p>5 Да восхвалят имя господне: яко той рече, и быша: той повеле, и создашася.

<p>6 Постави я в век и в век века: повеление положи, и не мимо идет.

<p>7 Хвалите Господа от земли, змиеве и вся бездны:

<p>8 огнь, град, снег, голоть, дух бурен, творящая слово его:

<p>9 горы и вси холми, древа плодоносна и вси кедри:

<p>10 зверие и вси скоти, гади и птицы пернаты:

<p>11 царие земстии и вси людие, князи и вси судии земстии:

<p>12 юноши и девы, старцы с юнотами.

<p>13 Да восхвалят имя господне: яко вознесеся имя того единаго, исповедание его на земли и на небеси.

<p>14 И вознесет рог людий своих: песнь всем преподобным его, сыновом Исраилевым, людем приближающымся ему.

%{Глава} <p>Аллилуиа, 149.

<br><br><a hreфвerзe 1>1</a> Воспойте Господеви песнь нову: хваление его в церкви преподобных.

<p>2 Да возвеселится Исраиль о сотворшем его, и сынове сиони возрадуются о цари своем.

<p>3 Да восхвалят имя его в лице, в тимпане и псалтири да поют ему.

<p>4 Яко благоволит Господь в людех своих, и вознесет кроткия во спасение.

<p>5 Восхвалятся преподобнии во славе и возрадуются на ложах своих.

<p>6 Возношения божия в гортани их, и мечи обоюду остры в руках их:

<p>7 сотворити отмщение во языцех, обличения в людех:

<p>8 связати цари их путы, и славныя их ручными оковы железными:

<p>9 сотворити в них суд написан. Слава сия будет всем преподобным его.

%{Глава} <p>Аллилуиа, 150.

<br><br><a hreфвerзe 1>1</a> Хвалите Бога во святых его, хвалите его во утвержении силы его:

<p>2 хвалите его на силах {в силах} его, хвалите его по множеству величествия его:

<p>3 хвалите его во гласе трубнем, хвалите его во псалтири и гуслех:

<p>4 хвалите его в тимпане и лице, хвалите его во струнах и органе:

<p>5 хвалите его в кимвалех доброгласных, хвалите его в кимвалех восклицания.

<p>6 Всякое дыхание да хвалит Господа.

%{Глава}

<p>Сей псалом особь писан, Давидов, и вне числа 150 псалмов, внегда единоборствоваше на голиафа.

<p><br>Мал бех в братии моей и юнший в дому отца моего: пасох овцы отца моего. Руце мои сотвористе орган, и персты мои составиша псалтирь. И кто возвестит Господеви моему; Сам Господь, сам услышит: сам посла ангела своего, и взят мя от овец отца моего, и помаза мя елеем помазания своего. Братия моя добри и велицы: и не благоволи в них Господь. Изыдох в сретение иноплеменнику, и проклят мя идолы своими. Аз же исторгнув мечь от него, обезглавих его и отях поношение от сынов Исраилевых.
