Екклесиаст

%{Глава}1

<p>1 Глаголы екклесиаста, сына давидова, царя Исраилева во иерусалиме.

<p>2 Суета суетствий, рече екклесиаст, суета суетствий, всяческая суета.

<p>3 Кое из\ъобилие человеку во всем труде его, имже трудится под\ солнцем;

<p>4 Род преходит и род приходит, а земля во век стоит.

<p>5 И восходит солнце и заходит солнце и в место свое влечется, сие возсиявая тамо.

<p>6 Идет к югу и обходит к северу, обходит окрест, идет дух и на круги своя обращается дух.

<p>7 Вси потоцы идут в море, и море несть насыщаемо: на место, аможе потоцы идут, тамо тии возвращаются ити.

<p>8 Вся словеса трудна, не возможет муж глаголати: и не насытится око зрети, ни исполнится ухо слышания.

<p>9 Что было, тожде есть, еже будет: и что было сотвореное, тожде имать сотворитися:

<p>10 и ничтоже ново под\ солнцем. Иже возглаголет и речет: се, сие ново есть: уже бысть в вецех бывших прежде нас.

<p>11 Несть память первых, и последним бывшым не будет их память с будущими на последок.

<p>12 Аз екклесиаст бых царь над\ Исраилем во иерусалиме

<p>13 и вдах сердце мое, еже взыскати и разсмотрити в мудрости о всех бывающих под\ небесем: яко попечение лукаво даде Бог сыном человеческим, еже упражднятися в нем.

<p>14 Видех всяческая сотворения сотворенная под\ солнцем: и се, вся суетство и произволение духа.

<p>15 Развращенное не может исправитися, и лишение не может изчислитися.

<p>16 Глаголах аз в сердцы моем, еже рещи: се, аз возвеличихся и умножих мудрость паче всех, иже быша прежде мене во иерусалиме,

<p>17 и сердце мое вдах, еже ведети премудрость и разум: и сердце мое виде многая, премудрость и разум, притчи и хитрость: уразумех аз, яко и сие есть произволение духа:

<p>18 яко во множестве мудрости множество разума, и приложивый разум приложит болезнь.

%{Глава}2

<p>1 Рекох аз в сердцы моем: прииди убо, да тя искушу в веселии, и виждь во блазе: и се, такожде сие суетство.

<p>2 Смеху рекох: погрешение, и веселию: что сие твориши;

<p>3 И разсмотрих, аще сердце мое повлечет аки вино плоть мою: и сердце мое настави мя в мудрости, и еже удержати веселие, дондеже увижду, кое благо сыном человеческим, еже творят под\ солнцем в число дний живота своего.

<p>4 Возвеличих творение мое: создах ми домы, насадих ми винограды,

<p>5 сотворих ми вертограды и сады и насадих в них древес всякаго плода,

<p>6 сотворих ми купели водныя, еже напаяти от них прозябение древес:

<p>7 притяжах рабы и рабыни, и домочадцы быша ми: и стяжание скота, и стад много ми бысть, паче всех бывших прежде мене во иерусалиме:

<p>8 собрах ми злато и сребро и имения царей и стран, сотворих ми поющих и поющыя, и услаждения сынов человеческих, виночерпцы и виночерпицы.

<p>9 И возвеличихся, и приложихся мудрости паче всех бывших прежде мене во иерусалиме: и мудрость моя пребысть со мною.

<p>10 И все, егоже просиста очи мои, не отях от них и не возбраних сердцу моему от всякаго веселия моего, яко сердце мое возвеселися во всяцем труде моем. И сие бысть часть моя от всего труда моего.

<p>11 И призрех аз на вся творения моя, яже сотвористе руце мои, и на труд, имже трудихся творити. И се, вся суета и произволение духа, и несть из\ъобилие под\ солнцем.

<p>12 И призрех аз видети мудрость, лесть и безумие: яко кто человек, иже пойдет в\ъслед совета, елика сотвори в нем;

<p>13 И видех аз, яко есть из\ъобилие мудрости паче безумия, якоже из\ъобилие света паче тмы:

<p>14 мудраго очи его во главе его, а безумный во тме ходит: и уведех и аз, яко случай един случится всем им.

<p>15 И рех аз в сердцы моем: якоже случай безумнаго, и мне случится: и вскую умудрихся; Аз тогда излишше глаголах в сердцы моем, яко и сие суета, понеже безумный от избытка глаголет:

<p>16 яко несть памяти мудраго с безумным во век, зане уже во днех грядущих вся забвена быша: и како умрет мудрый с безумным;

<p>17 И возненавидех живот, яко лукавно мне сотворение сотворенное под\ солнцем: понеже всяческая суета и произволение духа.

<p>18 И возненавидех аз всяческая мира и труд мой, имже аз труждаюся под\ солнцем, яко оставляю его человеку будущему по мне.

<p>19 И кто весть, мудр ли будет или безумен; и обладати ли имать всем трудом моим, имже трудихся и имже мудрствовах под\ солнцем; И сие же суета.

<p>20 И обратихся аз отрещися сердцу моему о всем труде, имже трудихся под\ солнцем:

<p>21 яко есть человек, егоже труд в мудрости и в разуме и в мужестве: и человек, иже не потрудися о нем, даст ему часть свою. И сие суета и лукавство велие.

<p>22 Яко бывает человеку во всем труде его и в произволении сердца его, имже той труждается под\ солнцем,

<p>23 яко вси дние его болезней и ярости попечение ему, ибо в нощи не спит сердце его. И сие же суета есть.

<p>24 Несть благо человеку, но (разве) еже яст и пиет и еже покажет души своей благо в труде своем: и сие видех аз, яко от руки божия есть:

<p>25 яко кто яст и пиет кроме его;

<p>26 Яко человеку благу пред\ лицем его даде мудрость и разум и веселие, согрешающему же даде попечение, еже прилагати и собирати, во еже дати благому пред\ лицем божиим: яко и сие суета и произволение духа.

%{Глава}3

<p>1 Всем время и время всяцей вещи под\ небесем:

<p>2 время раждати и время умирати, время садити и время исторгати сажденое,

<p>3 время убивати и время целити, время разрушати и время созидати,

<p>4 время плакати и время смеятися, время рыдати и время ликовати,

<p>5 время разметати камение и время собирати камение, время обымати и время удалятися от обымания,

<p>6 время искати и время погубляти, время хранити и время отреяти,

<p>7 время раздрати и время сшити, время молчати и время глаголати,

<p>8 время любити и время ненавидети, время брани и время мира.

<p>9 Кое из\ъобилие творящаго, в нихже сам трудится;

<p>10 Видех попечение всяческое, еже даде Бог сыном человеческим, еже пещися в нем.

<p>11 Всяческая, яже сотвори, добра (суть) во время свое, ибо всякий век дал есть в сердце их, яко да не обрящет человек сотворения, еже сотвори Бог от начала и даже до конца.

<p>12 уразумех, яко несть благо в них, но токмо еже веселитися и еже творити благо в животе своем:

<p>13 ибо всяк человек, иже яст и пиет и видит благое во всем труде своем, сие даяние божие есть.

<p>14 Разумех, яко вся, елика сотвори Бог, сия будут во век: к тем несть приложити и от тех несть отяти, и Бог сотвори, да убоятся от лица его:

<p>15 бывшее уже есть, и елика имут быти, уже быша, и Бог взыщет гонимаго.

<p>16 И еще видех под\ солнцем место суда, тамо нечестивый, и место праведнаго, тамо благочестивый.

<p>17 И рех аз в сердцы моем: праведнаго и нечестиваго судит Бог: яко время всяцей вещи и на всяцем сотворении тамо.

<p>18 Рех аз в сердцы моем о глаголании сынов человеческих, яко разсудит их Бог: и еже показати, яко сии скоти суть:

<p>19 ибо и тем якоже случай сынов человеческих и случай скотский, случай един им: якоже смерть того, тако и смерть сего, и дух един во всех: и что излишше имать человек паче скота; ничтоже: яко всяческая суета.

<p>20 Вся идут во едино место: вся быша от персти и вся в персть возвращаются.

<p>21 И кто весть дух сынов человеческих, аще той восходит горе; и дух скотский, аще низходит той долу в землю;

<p>22 И видех, яко несть благо, но токмо еже возвеселится человек в творениих своих, яко сия часть его: понеже кто приведет его видети то, еже будет по нем;

%{Глава}4

<p>1 И обратихся аз и видех вся оклеветания бывающая под\ солнцем: и се, слезы оклеветанных, и несть им утешающаго, и от руки клевещущих на ня крепость, и несть им утешающаго.

<p>2 И похвалих аз всех умерших, иже умроша уже, паче живых, елицы живи суть доселе:

<p>3 и благ паче обоих сих, иже еще не бысть, иже не виде всякаго сотворения лукаваго сотвореннаго под\ солнцем.

<p>4 И видех аз весь труд и всяко мужество сотворения, яко сие ревность мужа от подруга своего. И сие суета и произволение духа.

<p>5 Безумный об\ъят руце свои и снеде плоти своя.

<p>6 Благо есть исполнение горсти покоя, паче исполнения двою горстию труда и произволения духа.

<p>7 И обратихся аз и видех суетство под\ солнцем:

<p>8 есть един, и несть втораго, ни сына, ниже брата несть ему, и несть конца всему труду его, ниже око его насыщается богатства. И кому аз труждаюся и лишаю душу мою от благостыни; И сие суета и попечение лукавно есть.

<p>9 Блази два паче единаго, имже есть мзда блага в труде их:

<p>10 яко аще падется един от них, воздвигнет другий причастника своего: и горе тому единому, егда падет и не будет втораго воздвигнути его.

<p>11 И аще уснета два, тепло има будет, а един како согреется;

<p>12 И аще укрепится един, два станета противу ему: и вервь треплетена не скоро расторгнется.

<p>13 Благ отрок нищь и мудр, паче стара царя и безумна, иже не разуме внимати еще:

<p>14 яко из\ дому юзников изыдет царствовати, понеже и в царстве своем родися нищь.

<p>15 Видех всех живущих, ходящих под\ солнцем, с юным вторым, иже востанет вместо его.

<p>16 Несть конца всем людем, всем, иже пред\ ними быша, ибо последнии не возвеселятся о нем: яко и сие суета и произволение духа.

<p>17 Сохрани ногу твою, егда аще идеши в дом божий, и близ\ (буди) еже слушати: паче даяния безумных жертва твоя, понеже не ведят, яко творят зло.

%{Глава}5

<p>1 Не скор буди усты твоими, и сердце твое да не ускоряет износити слово пред\ лицем божиим, яко Бог на небеси горе, ты же на земли долу: сего ради да будут словеса твоя мала:

<p>2 яко приходит соние во множестве попечения, тако и глас безумнаго во множестве словес.

<p>3 Аще обещаеши обет Богу, не умедли отдати его, яко несть хотения в безумных: ты убо, елика аще обещаеши, отдаждь.

<p>4 Благо тебе еже не обещаватися, нежели обещавшуся тебе, не отдати.

<p>5 Не даждь устнам твоим еже во грех ввести плоть твою, и да не речеши пред\ лицем божиим, яко неведение есть: да не прогневается Бог о гласе твоем и растлит творения рук твоих:

<p>6 яко во множестве соний и суетствия, (тако) и словеса многа, темже Бога бойся.

<p>7 Аще обиду нищаго и расхищение суда и правды увидиши во стране, не дивися о вещи: яко высокий над\ высоким надзиратель, и высоцыи над\ ними,

<p>8 и из\ъобилие земли над\ всем есть царь села возделанна.

<p>9 Любяй сребро не насытится сребра: и кто насладится во множестве его плода; И сие суета.

<p>10 Во множестве блага умножишася ядущии е: и кое мужество имущему е; яко начало еже видети очима своима.

<p>11 Сон сладок работающему, аще мало или много снесть: а насытившагося богатство не оставляет уснути.

<p>12 Есть недуг, егоже видех под\ солнцем, богатство хранимо от стяжателя во зло ему:

<p>13 и погибнет богатство оно в попечении лукавне: и роди сына, и несть в руце его ничтоже:

<p>14 якоже изыде из\ чрева матере своея наг, возвратится ити, якоже и прииде, и ничтоже возмет от труда своего, да понесет в руце своей.

<p>15 И сие зол недуг: якоже бо прииде, тако и отидет, и кая польза ему, яко трудится на ветр;

<p>16 Ибо вси дние его во тме и плачи и в ярости мнозе, и в недузе и во гневе.

<p>17 Се, видех аз благое, еже есть изрядно, еже ясти и пити и видети благостыню во всем труде своем, имже трудился бы под\ солнцем, в число дний живота своего, яже дал есть ему Бог, яко сие часть его:

<p>18 ибо всякому человеку, емуже дал есть Бог богатство и имения, и власть даде ему ясти от того и прияти часть свою и возвеселитися о труде своем, сие дар божий есть:

<p>19 яко не много памятствовати имать дни живота своего, понеже Бог облагает его попеченьми в веселии сердца его.

%{Глава}6

<p>1 Есть лукавствие, еже видех под\ солнцем, и много есть над\ человеком:

<p>2 муж, емуже даст Бог богатство и имение и славу, и несть лишаяй души своей от всех, ихже вожделеет, и не даст ему Бог власти от него ясти, яко чуждь муж ясти имать от него. И сие суета и недуг зол есть.

<p>3 Аще родит муж сто (чад) и лета многа поживет, и мнози будут дние лет его, и душа его не насытится от благостыни, и погребения не бысть ему, рех: благ паче его изверг,

<p>4 яко в суете прииде и во тму идет, и во тме имя его покрыется:

<p>5 и солнца не виде, ниже разуме, покой сему паче того:

<p>6 и поживе тысящу лет сугубо, и благостыни не виде: еда не во едино место вся идут;

<p>7 Весь труд человечь во уста его, и душа его не исполнится.

<p>8 Яко кое из\ъобилие (человеку) мудрому паче безумнаго; понеже нищь позна ходити противу живота.

<p>9 Благо видение очию паче ходящаго душею. И се суетствие и произволение духа.

<p>10 Аще что бысть, уже именовася имя его, и познася, еже есть человек и не возможет судитися с крепчайшим паче себе:

<p>11 яко суть словеса многа умножающая суету.

%{Глава}7

<p>1 Что излишше человеку, яко кто весть, что благо человеку в животе (его) число дний живота суетства его; и сотвори я в сени: яко кто возвестит человеку, что будет по нем под\ солнцем;

<p>2 Благо имя паче елеа блага, и день смертный паче дня рождения его.

<p>3 Благо ходити в дом плача, нежели ходити в дом пира, понеже сие конец всякому человеку, и живый даст благо в сердцы его.

<p>4 Блага ярость паче смеха, яко во злобе лица ублажится сердце.

<p>5 Сердце мудрых в дому плача, а сердце безумных в дому веселия.

<p>6 Благо еже слышати прещение премудра, паче мужа слышащаго песнь безумных:

<p>7 якоже глас терния под\ котлом, тако смех безумных. И сие суета.

<p>8 Яко клевета льстит мудраго и погубляет сердце благородствия его.

<p>9 Блага последняя словес паче начала его: благ терпеливый паче высокаго духом.

<p>10 Не тщися в дусе своем яритися, яко ярость в недре безумных почиет.

<p>11 Да не речеши: что бысть, яко дние прежднии беша блази паче сих; яко не в мудрости вопросил еси о сем.

<p>12 Блага мудрость с наследием, паче же видящым солнце:

<p>13 яко в сени его мудрость, якоже сень сребра, и из\ъобилие разума премудрости оживляет, иже от нея.

<p>14 Виждь творения божия: яко кто может украсити, егоже аще Бог превратит;

<p>15 В день благостыни (его) живи во блазе и виждь в день зла: виждь, и с ним согласно сие сотвори Бог, о глаголании, да не обрящет человек за ним ничтоже.

<p>16 Всяческая видех во днех суетствия моего: есть праведный погибаяй во своей правде, и есть нечестивый пребываяй во своей злобе.

<p>17 Не буди правдив вельми, ни мудрися излишше, да не когда изумишися.

<p>18 Не нечествуй много и не буди жесток, да не умреши не во время свое.

<p>19 Благо ти есть держатися сего, и от сего не оскверни руки твоея, яко боящымся Бога поспешатся вся.

<p>20 Премудрость поможет мудрому паче десяти обладающих во граде:

<p>21 яко несть человек праведен на земли, иже сотворит благое и не согрешит.

<p>22 И во вся словеса, яже возглаголют нечестивии, не вложи сердца своего, да не услышиши раба своего кленуща тебе:

<p>23 яко многажды возлукавнует на тя, и обхождении многими озлобит сердце твое, якоже и ты клял еси иныя (многия).

<p>24 Вся сия искусих в мудрости: рех, умудрюся: и сия удалися от мене

<p>25 далече паче неже бех, и бездны глубина, кто обрящет ю;

<p>26 Обыдох аз, и сердце мое, еже разумети, еже разсмотрити, и еже взыскати мудрость и разум, и еже разумети нечестиваго безумие и ожесточение и лесть:

<p>27 и обретох аз ю, и реку горчайшу паче смерти жену, яже есть ловитва, и сети сердце ея, узы в руку ея: благий пред\ лицем божиим из\ъимется от нея, а согрешаяй ят будет от нея.

<p>28 Се, сие обретох, рече екклесиаст: едину единою еже обрести помысл, еже взыска душа моя, и не обретох:

<p>29 и человека единаго от тысящ обретох, а жены во всех сих не обретох:

<p>30 обаче се, сие обретох, еже сотвори Бог человека праваго, и сии взыскаша помыслов многих. Кто уведе мудрость; и кто весть разрешение глагола;

%{Глава}8

<p>1 Мудрость человека просветит лице его, а безстудный возненавиден будет лицем своим.

<p>2 уста царева сохрани, и о словеси клятвы божия не скор буди.

<p>3 От лица его пойдеши, не стани во словеси лукавне, яко все, еже (аще) восхощет, сотворит,

<p>4 якоже царь обладаяй, и кто речет ему: что твориши;

<p>5 Храняй заповедь не увесть глагола лукавна: и время суда весть сердце мудраго,

<p>6 яко всяцей вещи есть время и суд: яко разум человека мног (есть) на нем,

<p>7 яко несть ведящаго, что будущее: зане якоже будет, кто возвестит ему;

<p>8 Несть человека владущаго духом, еже возбранити духу: и несть владущаго в день смерти, и несть посла в день брани: и не спасет нечестие сущаго в нем.

<p>9 И все сие видех, и вдах сердце мое во все сотворение, еже сотворено есть под\ солнцем, вся, во еликих обладан есть человек над\ человеком, еже озлобити его.

<p>10 И тогда видех нечестивыя во гробы внесены, и от святаго: и идоша и похвалени быша во граде, яко сице сотвориша. И сие суета.

<p>11 Яко несть пререкания бывающаго творящым лукавое вскоре: сего ради уверися сердце сынов человеческих в них, еже сотворити лукавое.

<p>12 Иже согреши, сотворил есть лукавое, оттоле, и от долготы их: ибо и вем аз, яко есть благо боящымся Бога, да боятся от лица его,

<p>13 и не будет благо нечестивому, и не продолжит дний в сени, иже несть бояйся от лица божия.

<p>14 Есть суета, яже сотворена есть на земли: яко суть праведнии, на нихже постизает яко творение нечестивых, и суть нечестивии, на нихже постизает яко творение праведных. Рех, яко и сие суета.

<p>15 И похвалих аз веселие, яко несть благо человеку под\ солнцем, но токмо еже ясти и пити и еже веселитися: и то прибыток ему в труде его во днех живота его, ихже дал есть ему Бог под\ солнцем.

<p>16 В нихже дах сердце мое, еже разумети мудрость и еже ведети попечение сотвореное на земли: яко и во дни и в нощи сна во очию своею несть видяй.

<p>17 И видех вся творения божия, яко не может человек из\ъобрести творение сотвореное под\ солнцем: елика аще потрудится человек обрести, и не обрящет: и елика аще речет мудрый уразумети, не возможет обрести. Темже все сие вдах в сердце мое, и сердце мое все сие виде.

%{Глава}9

<p>1 Яко праведнии и мудрии и делания их в руце божией, и любве же и ненависти несть ведяй человек: вся пред\ лицем их, суета во всех.

<p>2 Случай един праведному и нечестивому, благому и злому, и чистому и нечистому, и жрущему и не жрущему: якоже благий, тако согрешаяй, якоже кленыйся, тако бояйся клятвы.

<p>3 Сие лукаво во всяцем сотворенем под\ солнцем, яко случай един всем: и сердце сынов человеческих исполнися лукавствия, и прелесть в сердцах их и в животе их, и по сих к мертвым.

<p>4 Понеже кто есть, иже приобщается ко всем живым; Есть надежда, яко пес живый, той благ паче льва мертва.

<p>5 Понеже живии разумеют, яко умрут, мертвии же не суть ведущии ничтоже: и ктому несть им мзды, яко забвена есть память их,

<p>6 и любовь их и ненависть их и рвение их уже погибе, и части несть им ктому во веки во всяцем творении под\ солнцем.

<p>7 Прииди, яждь в веселии хлеб твой и пий во блазе сердцы вино твое, яко уже угодна Богу творения твоя.

<p>8 Во всяко время да будут ризы твоя белы, и елей на главе твоей да не оскудеет.

<p>9 И виждь житие с женою, юже возлюбил еси, во вся дни живота юности твоея, данныя ти под\ солнцем, вся дни суетствия твоего: яко сие часть твоя в животе твоем и в труде твоем, имже ты трудишися под\ солнцем.

<p>10 Вся, елика аще обрящет рука твоя сотворити, якоже сила твоя, сотвори: зане несть сотворение и помышление и разум и мудрость во аде, аможе ты идеши тамо.

<p>11 Обратихся и видех под\ солнцем, яко ни легким течение, ниже сильным брань, ниже самому мудрому хлеб, ниже разумным богатство, ниже ведущым благодать: яко время и случай случится всем сим.

<p>12 Яко убо не разуме человек времене своего: якоже рыбы уловляемы во мрежи зле, и аки птицы уловляемы в сети: якоже сия, уловляются сынове человечестии во время лукаво, егда нападет на ня внезапу.

<p>13 И сие видех, мудрость под\ солнцем, и велика есть во мне:

<p>14 град мал, и мужей в нем мало, и приидет нань царь велик и окрест обляжет его, и соделает на него остроги велия,

<p>15 и обрящет в нем мужа нищаго мудра, и сей спасет град мудростию своею, и человек не воспомяну мужа нищаго онаго.

<p>16 И рех аз: блага мудрость паче силы, и мудрость нищаго уничижена, и словеса его не суть послушаема.

<p>17 Словеса мудрых в покои слышатся, паче клича обладающих в безумии.

<p>18 Блага мудрость паче орудий ратных: и согрешаяй един погубит благостыню многу.

%{Глава}10

<p>1 Мухи умершыя згнояют елеа сладость: честно малое мудрости паче славы велики безумия.

<p>2 Сердце мудраго одесную его, сердце же безумнаго ошуюю его:

<p>3 и в путь егда безумный идет, сердце его лишается, и яже помышляет, вся безумие суть.

<p>4 Аще дух владеющаго взыдет на тя, места твоего не остави: яко изцеление утолит грехи велики.

<p>5 Есть лукавство, еже видех под\ солнцем, аки невольно изыде от лица владеющаго:

<p>6 вдан безумный в высоты велики, а богатии во смиренных сядут:

<p>7 видех рабов на конех, и князей идущих яко рабов на земли.

<p>8 Копаяй яму впадет в ню, и разоряющаго ограду угрызнет его змий.

<p>9 Из\ъемляй камение поболит от них, разсецаяй дрова беду приимет в них:

<p>10 аще спадет сечиво, и сам лицем смятется: и силы укрепит, и из\ъобилие мужу мудрость.

<p>11 Аще угрызнет змий не в шепте, и несть излишества обавающему.

<p>12 Словеса уст премудраго благодать, устне же безумнаго потопят его:

<p>13 начало словес уст его безумие, и последняя уст его прелесть лукава.

<p>14 Безумный умножает словеса: не разуме человек, что бывшее и что будущее, что созади его, (и) кто возвестит ему;

<p>15 Труд безумных озлобит их, иже не разуме ити во град.

<p>16 Горе тебе, граде, в немже царь твой юн, и князи твои рано ядят.

<p>17 Блаженна ты, земле, еяже царь твой сын свободных, и князи твои во время ядят в силе и не постыдятся.

<p>18 В леностех смирится строп, и в празднестве рук прокаплет храмина.

<p>19 Во смех творят хлеб и вино и елей, еже веселитися живущым: и сребра со смирением послушают всяческая.

<p>20 И в совести убо твоей не клени царя, и в клети ложницы твоея не клени богатаго: яко птица небесная донесет глас твой, и имеяй криле возвестит слово твое.

%{Глава}11

<p>1 Посли хлеб твой на лице воды, яко во множестве дний обрящеши его.

<p>2 Даждь часть седмим и осмим, яко не веси, что будет лукаво на земли.

<p>3 Аще исполнятся облацы дождя, на землю изливают: и аще падет древо на юг, и аще на север, на месте, идеже падет древо, тамо будет.

<p>4 Блюдый ветра не сеет, и сматряяй во облацех не пожнет.

<p>5 В нихже несть ведый, кии путь духа, якоже кости во чреве раждающия: тако не уразумееши дел божиих, елика сотворит всяческая.

<p>6 В заутрии сей семя твое, и в вечер да не оставляет рука твоя: яко не веси, кое произыдет сие или оно, и аще обоя вкупе благая.

<p>7 И сладко свет, и благо очима зрети солнце:

<p>8 яко аще и многа лета поживет человек, и о всех сих возвеселится, и помянет дни тмы, яко мнози будут: все грядущее суета.

<p>9 Веселися, юноше, во юности твоей, и да ублажит тя сердце твое во днех юности твоея, и ходи в путех сердца твоего непорочен и не в видении очию твоею: и разумей, яко о всех сих приведет тя Бог на суд:

<p>10 и отстави ярость от сердца твоего, и отрини лукавство от плоти твоея: яко юность и безумие суета.

%{Глава}12

<p>1 И помяни сотворшаго тя во днех юности твоея, дондеже не приидут дние злобы твоея, и приспеют лета, в нихже речеши: несть ми в них хотения:

<p>2 дондеже не померкнет солнце и свет, и луна и звезды, и обратятся облацы созади дождя:

<p>3 в день, в оньже подвигнутся стражие дому, и развратятся мужие силы, и упразднятся мелющии, яко умалишася, и помрачатся зрящии во скважнех:

<p>4 и затворят двери на торжищи, в немощи гласа мелющия, и востанет на глас птицы, и смирятся вся дщери песни:

<p>5 и на высоту узрят, и ужас на пути, и процветет амигдал, и отолстеют прузие, и разрушится каппарис: яко отиде человек в дом века своего, и обыдоша на торжищи плачущии:

<p>6 дондеже не превратится уже сребряное, и не сокрушится повязка златая, и сокрушится водонос у источника, и сломится колесо в колии.

<p>7 И возвратится персть в землю, якоже бе, и дух возвратится к Богу, иже даде его.

<p>8 Суета суетствий, рече екклесиаст, всяческая суета.

<p>9 И лишшее, яко бысть екклесиаст мудр, и яко научи разуму человека: и ухо изследит красоту притчей.

<p>10 Много взыска екклесиаст, еже обрести словеса хотения, и написаное правости, словеса истины.

<p>11 Словеса мудрых якоже остны воловии и якоже гвоздие вонзено, иже от сложений дани быша от пастыря единаго.

<p>12 И множае от них, сыне мой, хранися: творити книги многи несть конца, и учение многое труд плоти.

<p>13 Конец слова, все слушай: Бога бойся и заповеди его храни, яко сие всяк человек:

<p>14 яко все творение приведет Бог на суд о всяцем погрешении, аще благо и аще лукаво.
