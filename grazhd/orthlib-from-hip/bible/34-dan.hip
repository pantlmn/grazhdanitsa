Книга

<p>пророка даниила

%{Глава}1

<p>1 В лето третие царства иоакима царя иудина, прииде навуходоносор царь вавилонск на иерусалим и воеваше нань.

<p>2 И даде Господь в руце его иоакима царя иудина и от части сосудов храма божия. И принесе я в землю сеннаар в дом бога своего и сосуды внесе в дом сокровищный бога своего.

<p>3 И рече царь ко асфанезу, старейшине евнухов своих, ввести от сынов плена Исраилева и от племене царска и от князей

<p>4 юношы, на нихже несть порока, и добры зраком и смыслены во всяцей премудрости, и ведущыя умение и размышляющыя разум, и имже есть крепость в них, еже предстояти в дому пред\ царем и научити я книгам и языку халдейску.

<p>5 И повеле им (даяти) царь по вся дни от трапезы царевы и от вина пития своего и кормити их лета три, и потом стати пред\ царем.

<p>6 И бысть в них от сынов иудиных даниил и ананиа, и азариа и мисаил.

<p>7 И возложи им имена старейшина евнухов: даниилу валтасар, и анании седрах, и мисаилу мисах, азарии же авденаго.

<p>8 И положи даниил на сердцы своем, еже не осквернитися от трапезы царевы и от вина пития его, и моли старейшину евнухов, яко да не осквернится.

<p>9 И вдаде Бог даниила в милость и в щедроты пред\ старейшиною евнухов.

<p>10 И рече старейшина евнухов даниилу: боюся аз господина моего царя, заповедавшаго о пищи вашей и питии вашем, да не когда увидит лица ваша уныла паче отроков сверстников ваших, и осудите главу мою царю.

<p>11 И рече даниил ко амелсару, егоже пристави старейшина евнухов к даниилу и анании, и азарии и мисаилу:

<p>12 искуси отроки твоя до десяти дний, и да дадят нам от семен земных, да ядим, и воду да пием:

<p>13 и да явятся пред\ тобою лица наша и лица отроков ядущих от трапезы царевы, и якоже узриши, сотвори со отроки твоими.

<p>14 И послуша их и искуси я до десяти дний.

<p>15 По скончании же десятих дний, явишася лица их блага и крепка плотию паче отроков ядущих от трапезы царевы.

<p>16 И бысть амелсар отемля яди их и вино пития их и даяше им семена.

<p>17 И четырем отроком сим им даде им Бог смысл и мудрость во всяцей книжней премудрости: даниил же разумен бысть во всяцем видении и сониих.

<p>18 И по скончании тех дний, в няже рече царь привести я, введе я старейшина евнухов пред\ навуходоносора.

<p>19 И беседова с ними царь, и не обретошася от всех их подобни даниилу и анании, и азарии и мисаилу: и сташа пред\ царем.

<p>20 И во всяцем глаголе премудрости и умения, о нихже вопрошаше от них царь, обрете я десятерицею паче всех обаятелей и волхвов сущих во всем царстве его.

<p>21 И бысть даниил даже до перваго лета кира царя.

%{Глава}2

<p>1 В лето второе царства навуходоносорова, соние виде навуходоносор, и ужасеся дух его, и сон его отступи от него:

<p>2 и рече царь призвати обаятелей и волхвов, и чародеев и халдеев, еже возвестити царю сон его. И приидоша и сташа пред\ царем.

<p>3 И рече им царь: видех сон, и ужасеся дух мой, еже уразумети сон.

<p>4 И глаголаше халдее сирски цареви: царю, во веки живи: ты повеждь сон рабом твоим, и сказание его возвестим ти.

<p>5 Отвеща же царь халдеом и рече: слово отступило есть от мене: аще убо не возвестите ми сна и сказания его, в пагубу вудете, и домове ваши разграбятся:

<p>6 аще же сон и сказание его возвестите мне, даяния и дары и честь многу приимете от мене: точию сон и сказание его возвестите мне.

<p>7 И отвещаша второе и реша: царь да повесть сон рабом своим, и сказание его возвестим ему.

<p>8 И отвеща царь и рече: поистинне вем аз, яко время вы (точию) искупуете, понеже видите, яко отступило есть слово от мене:

<p>9 аще убо сна не возвестите мне, вем, яко слово ложно и растленно совещастеся рещи предо мною, дондеже время минет: сон мой поведите мне, и увем, яко и сказание его возвестите мне.

<p>10 Отвещаша же паки халдее пред\ царем и реша: несть человека на земли, иже слово царево возможет возвестити, яко всяк царь великий и князь не вопрошает ссиеваго словесе обаятеля, волхва и халдеа:

<p>11 понеже слово, егоже вопрошает царь, тяжко, и несть другаго, иже возвестит е пред\ царем, но точию бози, ихже несть житие со всякою плотию.

<p>12 Тогда царь в ярости и во гневе мнозе рече погубити вся мудрыя ваввилонския.

<p>13 И изыде повеление, и мудрии убивахуся: и взыскаша даниила и другов его убити я.

<p>14 Тогда даниил отвеща совет и разум ариоху архимагиру царску, иже изыде убити мудрых вавилонских,

<p>15 и вопрошаше и глаголя: княже царев, о чесом изыде изречение безстудное от лица царева; Возвести же ариох слово даниилу.

<p>16 Даниил же вниде и моли царя, яко да время даст ему, и сказание его возвестит царю.

<p>17 И вниде даниил в дом свой и возвести слово анании и азарии и мисаилу, другом своим:

<p>18 и щедрот прошаху у Бога небеснаго отайне сей, яко да не погибнут даниил и друзие его со прочиими мудрыми вавилонскими.

<p>19 Тогда даниилу во сне нощию тайна открыся: и благослови даниил Бога небеснаго

<p>20 и рече: буди имя Господа Бога благословено от века и до века, яко премудрость и смысл и крепость его есть,

<p>21 и той пременяет времена и лета, поставляет цари и преставляет, даяй премудрость мудрым и разум ведущым смышление:

<p>22 той открывает глубокая и сокровенная, сведый сущая во тме и свет с ним есть:

<p>23 тебе, Боже отцев моих, исповедаюся и хвалю, яко премудрость и силу дал ми еси и возвестил ми еси, яже просихом у тебе, и видение царево возвестил ми еси.

<p>24 И прииде даниил ко ариоху егоже пристави царь погубити мудрыя вавилонския, и рече ему: мудрых вавилонских не погубляй, но введи мя пред\ царя, и сказание сна возвешу ему.

<p>25 Тогда ариох с потщанием введе даниила пред\ царя и рече ему: обретох мужа от пленник жидовских, иже сказание царю возвестит.

<p>26 И отвеща царь и рече даниилу, емуже имя валтасар: можеши ли ми возвестити сон, егоже видех, и сказание его;

<p>27 И отвеща даниил пред\ царем и рече: тайны, еяже царь вопрошает, несть мудрых, волхвов, ниже обаятелей газаринов (сила) возвестити царю:

<p>28 но есть Бог на нб\сси открываяй тайны и возвести царю навуходоносору, имже подобает быти в последния дни. Сон твой и видение главы твоея на ложи твоем сие есть, царю:

<p>29 помышления твоя на ложи твоем взыдоша, чесому подобает быти по сих, и открываяй тайны яви тебе, имже подобает быти:

<p>30 и мне не премудростию сущею во мне паче всех живущих тайна сия открыся, но ради того, яко да возвещу сказание царю, да уразумееши размышления сердца твоего.

<p>31 Ты, царю видел еси: и се, тело едино, велие тело оно, и обличие его высоко, стоящо пред\ лицем твоим, и образ его страшен:

<p>32 тело, егоже глава от злата чиста, руце и перси и мышцы его сребряны, чрево и стегна медяна,

<p>33 голени железны, нозе, часть убо некая железна и часть некая скудельна:

<p>34 видел еси, дондеже отторжеся камень от горы без\ рук, и удари тело в нозе железны и скудельны, и истни их до конца:

<p>35 тогда сотрошася вкупе скудель, железо, медь, сребро и злато, и бысть яко прах от гумна летня: и взят я премногий ветр, и место не обретеся им: камень же поразивый тело бысть гора велика и наполни всю землю.

<p>36 Сей есть сон, а сказание его речем пред\ царем.

<p>37 Ты, царю, царь царей, емуже Бог небесный царство даде крепко и державно и честно:

<p>38 во всяцем месте, идеже живут сынове человечи и зверие польстии, и птицы небесныя и рыбы морския дал есть в руку твою и поставил тя властелина всем: ты еси глава златая.

<p>39 И последи тебе востанет царство другое меншее тебе, еже есть сребро, царство же третие, еже есть медь, еже соодолеет всей земли,

<p>40 и царство четвертое, еже будет крепко аки железо: якоже железо стончевает и умягчает вся, такожде и то истончит и истнит вся.

<p>41 А яко видел еси нозе и персты, часть убо некую железну, часть же некую глиняну, царство разделено будет, и от корене железна будет в нем, якоже видел еси железо смешено с глиною:

<p>42 и персты ножнии, часть убо некая железна, часть же некая глиняна, часть некая царства будет крепка и от него будет сокрушена.

<p>43 Яко видел еси железо смешено со глиною, смешены будут во племени человечи, и не будут прилепляющеся сей к сему, якоже железо не смешается со глиною.

<p>44 И во днех царей тех возставит Бог небесный царство, еже во веки не разсыплется, и царство его людем инем не останется, истнит и развеет вся царства, тое же станет во веки,

<p>45 якоже видел еси, яко отсечеся от горы камень без\ рук и истни глину, железо, медь, сребро, злато. Бог великий возвести царю, имже подобает быти по сих: и истинен сон, и верно сказание его.

<p>46 Тогда царь навуходоносор паде на лице и поклонися даниилу, и рече дары и благовония возлияти ему.

<p>47 И отвещав царь рече даниилу: поистинне Бог ваш той есть Бог богов и Господь господей и царь царей, открываяй тайны, понеже возмогл еси открыти тайну сию.

<p>48 И возвеличи царь даниила, и дары велики и многи даде ему, и постави его над\ всею страною вавилонскою и князя воеводам, над\ всеми мудрыми вавилонскими.

<p>49 И даниил проси у царя и пристави над\ делы страны вавилонския седраха, мисаха и авденаго. Даниил же бяше во дворе цареве.

%{Глава}3

<p>1 В лето осмонадесятое навуходоносор царь сотвори тело злато, высота его лактий шестидесяти и широта его лактий шести, и постави е на поли деире во стране вавилонстей.

<p>2 И посла (навуходоносор царь) собрати впаты и воеводы и местоначалники, вожди же и мучители, и сущыя на властех и вся князи стран, приити на обновление кумира, егоже постави навуходоносор царь.

<p>3 И собрашася местоначалницы, впатове, воеводы, вождеве, мучителие велицыи, иже над\ властьми, и вси началницы стран на обновление тела, еже постави навуходоносор царь: и сташа пред\ телом, еже постави навуходоносор царь.

<p>4 И проповедник вопияше со крепостию: вам глаголется, народи, людие, племена, языцы:

<p>5 в оньже час аще услышите глас трубы, свирели же и гусли, самвики же и псалтири и согласия, и всякаго рода мусикийска, падающе покланяйтеся телу златому, еже постави навуходонсор царь:

<p>6 и иже аще не пад поклонится, в той час ввержен будет в пещь огнем горящую.

<p>7 И бысть егда услышаша людие глас трубы, свирели же и гусли, самвики же и псалтири и согласия, и всякаго рода мусикийска, падающе вси людие, племена, языцы, покланяхуся телу златому, еже постави навуходоносор царь.

<p>8 Тогда приступиша мужие халдейстии и оболгаша иудеев,

<p>9 отвещавше реша навуходоносору цареви: царю, во веки живи:

<p>10 ты, царю, положил еси повеление, да всяк человек, иже аще услышит глас трубы, свирели же и гусли, самвики же и псалтири и согласия, и всякаго рода мусикийска,

<p>11 и не пад поклонится телу златому, ввержен будет в пещь огнем горящую.

<p>12 Суть убо мужие иудее, ихже поставил еси над\ делы страны вавилионския, седрах, мисах и авденаго, иже не послушаша заповеди твоея, царю, и богом твоим не служат и телу златому, еже поставил еси, не покланяются.

<p>13 Тогда навуходоносор в ярости и гневе рече привести седраха, мисаха и авденаго. И приведени быша пред\ царя.

<p>14 И отвеща навуходоносор и рече им: аще воистинну, седрах, мисах и авденаго, богом моим не служите и телу златому, еже поставих, не покланяетеся;

<p>15 ныне убо аще есте готови, да егда услышите глас трубы, свирели же и гусли, самвики же и псалтири и согласия, и всякаго рода мусикийска, падше поклонитеся телу златому, еже сотворих: аще же не поклонитеся, в той час ввержени будете в пещь огнем горящую: и кто есть Бог, иже измет вы из\ руки моея;

<p>16 И отвещаша седрах, мисах и авденаго, глаголюще царю навуходоносору: не требе нам о глаголе сем отвещати тебе:

<p>17 есть бо Бог наш на нб\ссех, емуже мы служим, силен из\ъяти нас от пещи огнем горящия и от руку твоею избавити нас, царю:

<p>18 аще ли ни, ведомо да будет тебе, царю, яко богом твоим не служим и телу златому, еже поставил еси, не кланяемся.

<p>19 Тогда навуходоносор исполнися ярости, и зрак лица его изменися на седраха, мисаха и авденаго, и рече: разжжите пещь седмерицею, дондеже до конца разгорится.

<p>20 И мужем сильным крепостию рече: оковавше седраха, мисаха и авденаго, вверзите в пещь огнем горящую.

<p>21 Тогда мужие онии оковани быша с гащами своими и покрывалы, и сапогми и со одеждами своими, и ввержени быша посреде пещи огнем горящия.

<p>22 Понеже глагол царев превозможе, и пещь разжжена бысть преизлишше: и мужей оных, иже ввергоша седраха, мисаха и авденаго, уби пламень огненный.

<p>23 И мужие тии трие, седрах, мисах и авденаго, падоша посреде пещи огнем горящия оковани,

<p>24 и хождаху посреде пламене поюще Бога и благословяще Господа.

<p>25 И став с ними азариа помолися сице и отверз уста своя посреде огня рече:

<p>26 благословен еси, Господи, Боже отец наших, хвально и прославлено имя твое во веки,

<p>27 яко праведн еси о всех, яже сотворил еси нам, и вся дела твоя истинна, и прави путие твои, и вси суди твои истинни:

<p>28 и судбы истинны сотворил еси по всем, яже навел еси на ны и на град святый отец наших иерусалим: яко истиною и судом навел еси сия вся на ны грех ради наших.

<p>29 Яко согрешихом и беззаконновахом отступивше от тебе, и прегрешихом во всех,

<p>30 и заповедий твоих не послушахом, ниже соблюдохом, ниже сотворихом, якоже заповедал еси нам, да благо нам будет.

<p>31 И вся, елика сотворил еси нам, и вся, елика навел еси на ны, истинным судом сотворил еси,

<p>32 и предал еси нас в руки врагов беззаконных, мерзких отступников, и царю неправедну и лукавнейшу паче всея земли.

<p>33 И ныне несть нам отверзти уст: студ и поношение быхом рабом твоим и чтущым тя.

<p>34 Не предаждь убо нас до конца имене твоего ради, и не разори завета твоего,

<p>35 и не отстави милости твоея от, нас, авраама ради возлюбленнаго от тебе, и за исаака раба твоего и Исраиля святаго твоего,

<p>36 имже глаголал еси умножити семя их, яко звезды небесныя и яко песок вскрай моря.

<p>37 Яко, Владыко, умалихомся паче всех язык, и есмы смирени по всей земли днесь грех ради наших,

<p>38 и несть во время сие князя и пророка и вожда, ниже всесожжения, ниже жертвы, ниже приношения, ниже кадила ни места, еже пожрети пред\ тобою

<p>39 и обрести милость: но душею сокрушенною и духом смиренным да прияти будем.

<p>40 Яко во всесожжениих овних и юнчих и яко во тмах агнец тучных, тако да будет жертва наша пред\ тобою днесь, и да совершится по тебе, яко несть студа уповающым на тя.

<p>41 И ни~е возследуем всем сердцем и боимся тебе и ищем лица твоего:

<p>42 не посрами нас, но сотвори с нами по кротости твоей и по множеству милости твоея,

<p>43 и изми нас по чудесем твоим, и даждь славу имени твоему, Господи.

<p>44 И да посрамятся вси являющии рабом твоим злая, и да постыдятся от всякия силы, и крепость их да сокрушится,

<p>45 и да разумеют, яко ты еси Господь Бог един и славен по всей вселенней.

<p>46 И не престаша ввергшии их слуги царевы, жгуще пещь наффою и смолою, и изгребьими и хврастием:

<p>47 и разливащеся пламень над\ пещию на лактий четыредесять девять,

<p>48 и обыде и пожже, ихже обрете окрест пещи халдейския.

<p>49 Ангел же Господень сниде купно с сущими со азариею в пещь

<p>50 и оттрясе пламень огненный от пещи и сотвори среднее пещи яко дух росы шумящь: и не прикоснуся их отнюд огнь и не оскорби, ниже стужи им.

<p>51 Тогда тии трие яко едиными усты пояху и благословляху и славляху Бога в пещи, глаголюще:

<p>52 благословен еси, Господи, Боже отец наших, и препетый и превозносимый во веки, и благословено имя славы твоея святое, и препетое и превозносимое во веки.

<p>53 Благословен еси во храме святыя славы твоея, и препетый и превозносимый во веки.

<p>54 Благословен еси, видяй бездны, седяй на херувимех, и препетый и првозносимый во веки.

<p>55 Благословен еси на престоле славы царствия твоего, и препетый и превозносимый во веки.

<p>56 Благословен еси на тверди небесней, и препетый и превозносимый во веки.

<p>57 Благословите, вся дела господня, Господа, пойте и превозносите его во веки.

<p>58 Благословите, ангели господни, Господа, пойте и превозносите его во веки.

<p>59 Благословите, небеса, Господа, пойте и превозносите его во веки.

<p>60 Благословите, воды вся, яже превыше иебес, Господа, пойте и превозносите его во веки.

<p>61 Благословите, вся силы господни, Господа, пойте и превозносите его во веки.

<p>62 Благословите, солнце и луна, Господа, пойте и превозносите его во веки.

<p>63 Благословите, звезды небесныя, Господа, пойте и превозносите его во веки.

<p>64 Благословите, всяк дождь и роса, Господа, пойте и превозносите его во веки.

<p>65 Благословите, вси дуси, Господа, пойте и превозносите его во веки.

<p>66 Благословите, огнь и вар, Господа, пойте и превозносите его во веки.

<p>67 Благословите, студь и зной, Господа, пойте и превозносите его во веки.

<p>68 Благословите, росы и иней, Господа, пойте и превозносите его во веки.

<p>69 Благословите, нощи и дние, Господа, пойте и превозносите его во веки.

<p>70 Благословите, свет и тма, Господа, пойте и превозносите его во веки.

<p>71 Благословите, лед и мраз, Господа, пойте и превозносите его во веки.

<p>72 Благословите, сланы и снези, Господа, пойте и превозносите его во веки.

<p>73 Благословите, молния и облацы, Господа, пойте и превозносите его во веки.

<p>74 Да благословит земля Господа, да поет и превозносит его во веки.

<p>75 Благословите, горы и холми, Господа, пойте и превозносите его во веки.

<p>76 Благословите, вся прозябающая на земли, Господа, пойте и превозносите его во веки.

<p>77 Благословите, источницы, Господа, пойте и превозносите его во веки.

<p>78 Благословите, моря и реки, Господа, пойте и превозносите его во веки.

<p>79 Благословите, кити и вся движущаяся в водах, Господа, пойте и превозносите его во веки.

<p>80 Благословите, вся птицы небесныя, Господа, пойте и превозносите его во веки.

<p>81 Благословите, зверие и вси скоти, Господа, пойте и превозносите его во веки.

<p>82 Благословите, сынове человечестии, Господа, пойте и превозиосите его во веки.

<p>83 Да благословит Исраиль Господа, пойте и превозносите его во веки.

<p>84 Благословите, иерее господни, Господа, пойте и превозносите его во веки.

<p>85 Благословите, раби господни, Господа, пойте и превозносите его во веки.

<p>86 Благословите, дуси и души праведных, Господа, пойте и превозносите его во веки.

<p>87 Благословите, преподобнии и смиреннии сердцем, Господа, пойте и превозносите его во веки.

<p>88 Благословите, ананиа, азариа и мисаил, Господа, пойте и превозносите его во веки: яко из\ъят ны от ада и спасе ны от руки смерти, и избави ны от среды пещи и горяща пламене, и от среды огня избави ны.

<p>89 Исповедайтеся Господеви, яко вл~г, яко в век милость его.

<p>90 Благословите, вси чтущии Господа, Бога богов, пойте и исповедайтеся, яко во век милость его.

<p>91 Навуходоносор же слыша поющих их, и почудися, и воста со тщанием, и рече вельможам своим: не триех ли мужей ввергохом среде огня связаных; И реша цареви: воистинну, царю.

<p>92 И рече царь: се, аз вижду мужы четыри разрешены и ходящя среде огня, и истления несть в них, и зрак четвертаго подобен сыну божию.

<p>93 Тогда прииде навуходоносор ко устию пещи огнем разжженныя и рече: седрах, мисах, авденаго, раби Бога вышняго, изыдите и приидите. И изыдоша седрах, мисах, авденаго от среды огня.

<p>94 И собрашася князи и воеводы, и местоначалницы и вельможи царевы, и видяху мужей, яко не одоле огнь телесем их и власа главы их не опали, и ризы их не изменишася, и вони огненны не бяше в них.

<p>95 И поклонися пред\ ними царь Богу, и отвеща навуходоносор царь и рече: благословен Бог седрахов, мисахов и авденаго, иже посла ангела своего и из\ъя отроки своя, яко уповаша на него: и слово царево премениша, и предаша телеса своя во огнь, яко да не послужат, ни поклонятся всякому богу иному, но точию Богу своему:

<p>96 и аз заповедаю заповедь: вси людие, племя, язык, аще речет хулу на Бога седрахова и мисахова и авденаго, в пагубу будут, и домове их в разграбление: понеже несть Бога другаго, иже возможет избавити сице.

<p>97 Тогда царь постави седраха, мисаха и авденаго во стране вавилонстей, и возвеличи их, и сподоби их старейшинства иудеев всех сущих во царстве его.

<p>98 Навуходоносор царь всем людем, племеном и языком сущым во всей земли, мир вам да умножится.

<p>99 Знамения и чудеса, яже сотвори со мною Бог вышний, угодно бысть предо мною возвестити вам,

<p>100 коль великая и крепкая: царство его царство вечное, и власть его в роды и роды.

%{Глава}4

<p>1 Аз навуходоносор обилуяй бех в дому моем и благоцветый на престоле моем:

<p>2 сон видех, и устраши мя, и смятохся на ложи моем, и видения главы моея смятоша мя:

<p>3 и мною положися повеление, привести пред\ мя вся мужы мудрыя вавилонския, да сказание сна возвестят мне.

<p>4 И вхождаху обаятелие, волсви, газарини, халдее, и сон аз рех пред\ ними, и сказания его не возвестиша ми,

<p>5 дондеже вниде (пред\ мя) даниил, емуже имя валтасар, по имения бога моего, иже духа божия свята имать в себе, и сон пред\ ним рех:

<p>6 валтасаре, княже обаятелей, егоже аз разумех, яко дух божий святый имаши, и всякая тайна не изнемогает пред\ тобою, слыши видение сна моего, еже видех, и сказание его повеждь мне.

<p>7 И видение главы моея на ложи моем зрех, и се, древо среде земли, и высота его велика:

<p>8 и возвеличися древо то и укрепися, и высота его досязаше до небесе, и величина его до конец земли всея,

<p>9 листвие его прекрасное, и плод его мног, и пища всех в нем, и под\ ним вселяхуся вси зверие дивии, и в ветвех его живяху (вся) птицы небесныя, и от него питашеся всяка плоть.

<p>10 Видех во сне нощию на ложи моем, и се, бодрый и святый от небесе сниде

<p>11 и возгласи крепце и тако рече: посецыте древо и обийте ветви его, и оттрясите листвие его и разсыплите плод его, да позыблются зверие под\ ним и птицы с ветвий его:

<p>12 точию отрасль корения его в земли оставите, и во узе железне и медне, и во злаце внешнем и в росе небесней вселится, и со зверьми (дивиими) часть его во траве земней:

<p>13 сердце его от человек изменится, и сердце зверино дастся ему, и седмь времен изменятся над\ ним:

<p>14 изречением бодраго слово, и глагол святых прошение: да уведят живущии, яко владеет вышний царством человеческим, и емуже восхощет, даст е, и уничтоженное человеков возставит над\ ним.

<p>15 Сей сон, егоже видех аз навуходоносор царь: ты же, валтасаре, сказание его повеждь, яко вси мудрии царства моего не могут сказания его поведати мне, ты же, данииле, можеши, яко дух божий свят в тебе.

<p>16 Тогда даниил, емуже имя валтасар, ужасеся аки на един час, и размышления его смущаху его. И отвеща царь и рече: валтасаре, сон мой и сказание его да не смущает тебе. И отвеща валтасар и рече: господине, да будет сон сей ненавидящым тя, и сказание его врагом твоим.

<p>17 Древо, еже видел еси возвеличившееся и укрепившееся, егоже высота досязаше до небесе и величина его на всю землю,

<p>18 и листвие его благоцветное и плод его мног, и пища всем в нем, под\ ним живяху зверие дивии, и в ветвех его угнездяхуся птицы небесныя:

<p>19 ты еси, царю, яко возвеличился еси и укрепел, и величество твое возвеличися и досяже небесе, и власть твоя до конец земли.

<p>20 И яко виде царь бодраго и святаго сходяща с небесе, и рече: посецыте древо и разсыплите е, точию проничение корения его в земли оставите, и во узе железне и медяне и во злаце внешнем и в росе небесней водворится, и со зверьми дивиими часть его, дондеже седмь времен пременятся над\ ним:

<p>21 сие сказание его, царю, и изречение вышняго есть, еже приспе на господина моего царя:

<p>22 изженут тя от человек, и с дивиими зверьми будет житие твое, и травою аки вола напитают тя, и от росы небесныя тело твое оросится, и седмь времен изменятся над\ тобою, дондеже увеси, яко владеет вышний царством человеческим, и емуже восхощет, даст е.

<p>23 А еже рече: оставите проничение корения древа (в земли): царство твое тебе будет, отнележе увеси власть небесную.

<p>24 Сего ради, царю совет мой да будет тебе угоден, и грехи твоя милостынями искупи и неправды твоя щедротами убогих: негли будет долготерпелив грехом твоим Бог.

<p>25 Сия вся постигоша навуходоносора царя.

<p>26 По двоюнадесяти месяцех в дому царства своего, в вавилоне бе ходя,

<p>27 отвеща царь и рече: несть ли сей вавилон великий, егоже аз соградих в дом царства, в державе крепости моея, в честь славы моея;

<p>28 Еще слову сущу во устех каря, глас с небесе бысть: тебе глаголется, навуходоносоре царю: цартво твое прейде от тебе,

<p>29 и от человек отженут тя, и со зверьми дивиими житие твое, и травою аки вола напитают тя и седмь времен изменятся на тебе, дондеже увеси, яко владеет вышний царством человеческим, и емуже восхощет, даст е.

<p>30 В той час слово скончася на цари навуходоносоре, и от человек отгнася, и траву аки вол ядяше, и от росы небесныя тело его оросися, дондеже власи ему яко льву возрастоша и ногти ему аки птицам.

<p>31 И по скончании тех дний, аз навуходоносор очи свои на небо воздвиг, и ум мой ко мне возвратися, и вышняго благослових, и живущаго во веки похвалих и прославих, яко власть его власть вечна, и царство его в роды и роды,

<p>32 и вси живущии на земли ни во чтоже вменишася, и по воли своей творит в силе небесней и в селении земнем: и несть, иже воспротивится руце его и речет ему: что сотворил еси;

<p>33 В то время ум мой возвратися ко мне, и в честь царства моего приидох, и зрак мой возвратися ко мне, и началницы мои и вельможи мои искаху мене: и в царстве моем утвердихся, и величество из\ъобилнее приложися мне.

<p>34 Ныне убо аз навуходоносор хвалю и превозношу и славлю царя небеснаго, яко вся дела его истинна, и путие его судбы, и вся ходящыя в гордости может смирити.

%{Глава}5

<p>1 Валтасар царь сотвори вечерю велию вельможам своим тысящи мужем,

<p>2 пред\ тысящею же вино, и пия валтасар рече при вкушении вина, еже принести сосуды златы и сребряны, яже изнесе навуходоносор отец его из\ храма (Господа Бога), иже во иерусалиме, и да пиют в них царь и вельможи его, и наложницы его и возлежащыя (окрест) его.

<p>3 И принесоша сосуды златыя и сребряныя, яже изнесе (навуходоносор царь) из\ храма Господа Бога, иже во иерусалиме: и пияху ими царь и вельможи его, и наложницы его и возлежащыя (окрест) его:

<p>4 пияху вино и похвалиша боги златыя и сребряныя, и медяныя и железныя, и древяныя и каменныя, а Бога вечнаго не благословиша, имущаго власть духа их.

<p>5 В той час изыдоша персты руки человечи и писаху противу лампады на поваплении стены дому царева, и царь видяше персты руки пишущия.

<p>6 Тогда царю зрак изменися, и размышления его смущаху его, и соузы чресл его разслабляхуся, и колена его сражастася:

<p>7 и возопи царь силою, еже ввести волхвов, халдеев, газаринов: и рече царь мудрым вавилонским: иже прочтет писание сие и разум его возвестит мне, той в багряницу облечется, и гривна златая на выю его, и третий во царстве моем обладати начнет.

<p>8 И вхождаху вси мудрии ко царю и не можаху писания прочести, ни разума царю возвестити.

<p>9 Царь же валтасар возмятеся, и зрак его изменися на нем, и вельможи его смущахуся.

<p>10 И вниде царица в дом пирный, и рече царица: царю во веки живи: да не смущают тебе размышления твоя, и зрак твой да не изменяется:

<p>11 есть муж во царстве твоем, в немже дух божий: и во дни отца твоего бодрость и смысл обретеся в нем, и царь навуходоносор отец твой князя постави его волхвом, обаятелем, халдеем, газарином,

<p>12 яко дух преиз\ъобилный (бяше) в нем, и премудрость и смысл (обретеся) в нем, сказуя сны и возвещая сокровенная и разрешая соузы, даниил, и царь нарече имя ему валтасар: ныне убо да призовется, и сказание его возвестит тебе.

<p>13 Тогда даниил введен бысть пред\ царя. И рече царь даниилу: ты лиеси даниил, от сынов пленник иудейских, ихже приведе навуходоносор царь отец мой;

<p>14 слышах о тебе, яко дух божий в тебе, и бодрость и смысл и премудрость из\ъобилна обретеся в тебе:

<p>15 и ныне внидоша пред\ мя мудрии, волсви, газарини, да писание сие прочтут и сказания его возвестят ми, и не могоша возвестити мне:

<p>16 аз же слышах о тебе, яко можеши суды сказати: ныне убо аще возможеши ппсание сие прочести и сказание его возвестити мне, в багряницу облечешися, и гривна златая на выи твоей будет, и третий во царстве моем обладати будеши.

<p>17 Тогда отвеща даниил и рече пред\ царем: даяния: твоя с тобою да будут, и дар дому твоего иному даждь, аз же писание прочту царю и сказание его возвещу тебе.

<p>18 Царю! Бог вышний царство и величество, и честь и славу даде навуходоносору отцу твоему,

<p>19 и от величества, еже ему даде, вси людие, племена, языцы бяху трепещуще и боящеся от лица его: ихже хотяше убиваше, и ихже хотяше бияше, и ихже хотяше возвышаше, и ихже хотяше, той смиряше:

<p>20 и егда вознесеся сердце его и утвердися дух его еже презорствовати, сведеся от престола царства, и слава и честь отяся от него,

<p>21 и от человек отгнася, и сердце его со зверьми отдася, и житие его со дивиими ослы, и травою аки вола питаху его, и от росы небесныя оросися тело его, дондеже уразуме, яко владеет Бог вышний царством человеческим, и емуже хощет, даст е.

<p>22 И ты убо, сыне его валтасаре, не смирил еси сердца твоего пред\ Господем: не вся ли сия ведал еси;

<p>23 но на Господа Бога небеснаго вознеслся еси, и сосуды храма его принесоша пред\ тебе, ты же и вельможи твои, и наложницы твоя и возлежащыя (окрест) тебе, вино пиясте ими: и боги златыя и сребряныя, и медяныя и железныя, и каменныя и древяныя, иже ни видят, ни слышат, ни разумеют, похвалил еси, а Бога, у негоже дыхание твое в руце его, и вси путие твои, того не прославил еси.

<p>24 Сего ради от лица его послани быша персты ручнии и писание сие вчиниша.

<p>25 Се же есть писание вчиненое: мани, фекел, фарес.

<p>26 Се сказание глагола: мани, измери Бог царство твое и сконча е:

<p>27 фекел, поставися в мерилех и обретеся лишаемо:

<p>28 фарес, разделися царство твое и дадеся мидом и персом.

<p>29 И рече валтасар: (облецыте и). И облекоша даниила в багряницу, и гривну златую возложиша на выю его, и проповеда о нем, еже быти ему князю третиему во царстве его.

<p>30 Валтасара царя халдейска убиша в ту нощь,

<p>31 дарий же мидянин прия царство, сый шестидесяти и двою лет.

%{Глава}6

<p>1 И бысть угодно пред\ царем, и постави во царстве князей сто и двадесять, еже быти им во всем царстве его,

<p>2 над\ ними же три чиновники, от нихже бе даниил един, дабы отдавали им князи слово, яко да царю не стужают.

<p>3 И бе даниил над\ ними, яко дух бяше преиз\ъобилен в нем, и царь постави его над\ всем царством своим.

<p>4 Чиновницы же и князи искаху вины обрести на даниила: и всякия вины и соблазна и греха не обретоша на него, яко верен бяше.

<p>5 И реща чиновницы не обрящем на даниила вины, аще не в законех Бога его.

<p>6 Тогда чиновницы и князи предсташа царю и реша ему: дарие царю, во веки живи:

<p>7 совещаша вси иже во царстве твоем воеводы и князи, ипати и обладающии странами, еже уставити устав царский и укрепити предел, яко аще кто попросит прошения от всякаго бога и человека до дний тридесяти, разве точию от тебе, царю, да ввержен будет в ров левский:

<p>8 ныне убо, царю, устави предел и положи писание, яко да не изменится заповедь мидска и персска, (да никтоже преступит ея).

<p>9 Тогда царь дарий повеле вписати заповедь.

<p>10 Даниил же егда уведе, яко заповедь вчинися, вниде в дом свой: дверцы же отверсты ему в горнице его противу иерусалима, в три же времена дне бяше прекланяя колена своя, моляся и исповедаяся пред\ богом своим, якоже бе творя прежде.

<p>11 Тогда мужие онии наблюдоша и обретоша даниила просяща и молящася Богу своему,

<p>12 и пришедше реша пред\ царем: царю, не вчинил ли еси ты предела, яко да всяк человек, иже аще попросит у всякаго бога и человека прошения до тридесяти дний, но точию у тебе, царю, да ввержется в ров левск; И рече царь: истинно слово, и заповедь мидска и персска не мимоидет.

<p>13 Тогда отвещаша пред\ царем и глаголаша: даниил, иже от сынов плена иудейска, не покорися заповеди твоей (и не раде) о пределе, егоже вчинил еси: в три бо времена дне просит у Бога своего прошений своих.

<p>14 Тогда царь, яко слышав слово сие, зело опечалися о нем, и о данииле пряшеся еже избавити его, и бе даже до вечера пряся еже избавити его.

<p>15 Тогда мужие онии глаголаша царю: веждь, царю яко мидом и персом не леть есть пременити всякаго предела и устава, егоже царь уставит.

<p>16 Тогда царь рече, и приведоша даниила и ввергоша его в ров левск. И рече царь даниилу: Бог твой, емуже ты служиши присно, той избавит тя.

<p>17 И принесоша камень един и возложиша на устие рва, и запечата царь перстнем своим и перстнем вельмож своих, да не изменится деяние о данииле.

<p>18 И отиде царь в дом свой и ляже без\ вечери, и яди не внесоша к нему: и сон отступи от него. И заключи Бог уста львом, и не стужиша даниилу.

<p>19 Тогда царь воста заутра на свете и со тщанием прииде ко рву левску.

<p>20 И егда приближися ко рву, возопи гласом крепким: данииле, рабе Бога живаго! Бог твой, емуже ты служиши присно, возможе ли избавити тя из\ уст львовых;

<p>21 И рече даниил цареви: царю, во веки живи:

<p>22 Бог мой посла ангела своего и затвори уста львов, и не вредиша мене, яко обретеся пред\ ним правда моя, и пред\ тобою, царю, согрешения не сотворих.

<p>23 Тогда царь вельми возвеселися о нем и рече даниила извести из\ рва. И изведен бысть даниил из\ рва, и всякаго тления не обретеся на нем яко верова в Бога своего.

<p>24 И рече царь, и приведоша мужы оклеветавшыя даниила и в ров левск ввергоша я и сыны их и жены их: и не доидоша дна рва, даже соодолеша им львы и вся кости их истончиша.

<p>25 Тогда дарий царь написа всем людем, племеном, языком, живущым во всей земли: мир вам да умножится:

<p>26 от лица моего заповедася заповедь сия во всей земли царства моего, да будут трепещуще и боящеся от лица Бога даниилова, яко той есть Бог живый и пребываяй во веки, и царство его не разсыплется, и власть его до конца:

<p>27 под\ъемлет и избавляет, и творит знамения и чудеса на небеси и на земли, иже избави даниила от уст львовых.

<p>28 Даниил же управляше во царстве дариеве и во царстве кира персянина.

%{Глава}7

<p>1 В первое лето валтасара царя халдейска, даниил сон виде и видения главы его на ложи его, и сон свой вписа:

<p>2 аз даниил видех в видении моем нощию: и се, четыри ветри небеснии налегоша на море великое,

<p>3 и четыри зверие велицыи исхождаху из\ моря, различни между собою:

<p>4 первый аки львица имый криле, криле же его аки орли, зрях, дондеже исторжена быша крила его, и воздвижеся от земли, и на ногу человечу ста, и сердце человечо дадеся ему:

<p>5 и се, зверь вторый подобен медведице, и на стране единей ста, и три ребра во устех его, среде зубов его, и сице глаголаху ему: востани, яждь плоти многи:

<p>6 созади сего видех: и се, зверь ин аки рысь, томуже крила четыри птичия над\ ним и четыри главы зверю, и власть дадеся ему:

<p>7 созади сего видех: и се, зверь четвертый страшен и ужасен и крепок излиха, зубы же его железни велии, ядый и истончевая, останки же ногама своима попираше, тойже различаяся излиха паче всех зверей прежних, и рогов десять ему:

<p>8 разсмотрях в розех его, и се, рог другий мал взыде среде их, и трие рози преднии его исторгнушася от лица его, и се, очи аки очи человечи в розе том, и уста глаголюща великая.

<p>9 зрях дондеже престоли поставшася, и ветхий денми седе, и одежда его бела аки снег, и власи главы его аки волна чиста, престол его пламень огнен, колеса его огнь палящь:

<p>10 река огненна течаше исходящи пред\ ним: тысящя тысящ служаху ему, и тмы тем предстояху ему: судище седе, и книги отверзошася.

<p>11 Видех тогда от гласа словес великих, яже рог оный глаголаше, дондеже убися зверь и погибе, и тело его дадеся во сожжение огненно:

<p>12 и прочих зверей преставися власть, и продолжение жития дадеся им до времене и времене.

<p>13 Видех во сне нощию, и се, на облацех небесных яко сын человечь идый бяше и даже до ветхаго денми дойде и пред\ него приведеся:

<p>14 и тому дадеся власть и честь и царство, и вси людие, племена и языцы тому поработают: власть его власть вечная, яже не прейдет, и царство его не разсыплется.

<p>15 Вострепета дух мой в состоянии моем, аз даниил, и видения главы моея смущаху мя.

<p>16 И приидох ко единому от стоящих и известия просих от него научитися о всех сих. И поведа ми известие и сказание словес возвести ми:

<p>17 сии зверие велицыи четыри, четыри царства востанут на земли,

<p>18 яже возмутся: и преймут царство святии вышняго и содержати будут оное даже до века веков.

<p>19 И вопрошах испытно о звери четвертем, яко бяше различен паче всякаго зверя, страшен вельми, зубы его железни и ногти его медяни, ядый и истончевая, останки же ногама своима попираше:

<p>20 и о десяти розех его иже на главе его, и о друзем возшедшем и истрясшем первыя три, рог же той емуже очи и уста глаголюща великая, и видб\ъние его более прочиих:

<p>21 зрях, и рог той творяше рать со святыми и укрепися на них,

<p>22 дондеже прииде ветхий денми и суд даде святым вышняго: и время приспе, и царство прияша святии.

<p>23 И рече: зверь четвертый царство четвертое будет на земли, еже превзыдет вся царства и пояст всю зеемлю, и поперет ю и посечет:

<p>24 и десять рогов его десять царей востанут, и по них востанет другий, иже превзыдет злобами всех прежних и три цари смирит,

<p>25 и словеса на вышняго возглаголет и святых вышняго смирит, и помыслит пременити времена и закон, и дастся в руку его даже до времене и времен и полувремене:

<p>26 и судище сядет, и власть его преставят еже потребити и погубити до конца:

<p>27 царство же и власть и величество царей, иже под\ всем небесем, дастся святым вышняго: и царство его царство вечное, и вся власти тому работати будут и слушати.

<p>28 До зде скончание словесе. Аз даниил, надолзе размышления моя смущаху мя, и зрак мой пременися на мне, и глагол в сердцы моем соблюдох.

%{Глава}8

<p>1 В лето третие царства валтасара царя видение явися мне, аз даниил, по явльшемся мне прежде.

<p>2 И бех в сусех граде, иже есть во стране еламстей, и видех в видении, и бех на увале,

<p>3 и воздвигох очи мои и видех: и се, овен един стоя пред\ увалом емуже рози, рози же высоцы, един же вышше другаго, и вышший восхождаше последи.

<p>4 И видех овна бодуща на запад и на север, и на юг и на восток: и вси зверие не станут пред\ ним, и не бе избавляюща из\ руки его, и сотвори по воли своей, и возвеличися.

<p>5 Аз же бех размышляя, и се козел от коз идяше от лива на лице всея земли и не бе прикасаяся земли, и козлу тому рог видимь между очима его:

<p>6 и прииде до овна имущаго рога егоже видех стояща пред\ увалом, и тече к нему в силе крепости своея.

<p>7 И видех его доходяща до овна, и разсвирепе на него, и порази овна, и сокруши оба рога его: и не бе силы овну, еже стати противу ему: и поверже его на землю и попра его, и не бе избавляяй овна от руки его.

<p>8 И козел козий возвеличися до зела: и внегда укрепися, сокрушися рог его великий, и взыдоша друзии четыри рози под\ ним, по четырем ветром небесным:

<p>9 и от единаго их взыде рог един крепок, и возвеличися вельми к югу и к востоку и к силе,

<p>10 и возвеличися даже до силы небесныя: и сотвори пасти на землю от силы небесныя и от звезд, и попра я:

<p>11 и дондеже архистратиг избавит пленники, и его ради жертва смятеся, и благопоспешися ему, и святое опустеет:

<p>12 и дадеся на жертву грех, и повержеся правда на землю: и сотвори, и благопоспешися.

<p>13 И слышах единаго святаго глаголюща. И рече един святый другому некоему глаголющему: доколе видение станет, жертва отятая, и грех опустения данный, и святое и сила поперется;

<p>14 И рече ему: даже до вечера и утра дний две тысящы и триста, и очистится святое.

<p>15 И бысть, егда видех аз даниил видение и взысках ведения, и се, ста предо мною аки образ мужеск,

<p>16 и слышах глас мужеск среде увала, и призва и рече: гаврииле, скажи видение оному.

<p>17 И прииде и ста близ\ стояния моего: и егда прииде ужасохся и падох на лице мое. И рече ко мне: разумей, сыне человечь, еще бо до скончания времене видение.

<p>18 И егда глаголаше со мною, падох ниц на земли, и прикоснуся мне, и постави мя на ноги моя, и рече:

<p>19 се, аз возвещаю тебе будущая на последок гнева (сыном людий твоих): еще бо до конца времене видение.

<p>20 овен, егоже видел еси имуща рога, царь мидский и персский:

<p>21 а козел козий царь еллинский есть: рог же великий, иже между очима его, той есть царь первый:

<p>22 сему же сокрушившуся восташа четыри рози под\ ним: четыри царие востанут от языка его, но не в крепости его,

<p>23 и на последок царства их, исполняющымся грехом их, востанет царь безсрамен лицем и разумея гадания,

<p>24 и державна крепость его, не в крепости же своей, и чудесно растлит и управит и сотворит, и разсыплет крепкия и люди святы,

<p>25 и ярем вериг своих исправит: лесть в руце его, и в сердцы своем возвеличится, и лестию разсыплет многих, и на пагубу многим возстанет, и яко яица рукою сокрушит.

<p>26 И видение вечера и утра реченнаго истинно есть: ты же назнаменай видение, яко на дни многи.

<p>27 Аз же даниил успох и изнемогах на дни (многи), и востах и творях дела царева, и почудихся видению, и не бяше разумевающаго.

%{Глава}9

<p>1 В первое лето дариа сына ассуирова, от племене мидска, иже царствова во царстве халдейстем,

<p>2 в лето первое царства его, аз даниил разумех в книгах число лет, о немже бысть слово господне ко иеремии пророку, на скончание опустения иерусалимля седмьдесят лет.

<p>3 И дах лице мое к Господу Богу, еже взыскати молитвы и прошения в посте и во вретищи и пепеле,

<p>4 и молихся ко Господу Богу моему и исповедахся и рех: Господи, Боже великий и чудный, храняй завет твой и милость твою любящым тя и хранящым заповеди твоя:

<p>5 согрешихом, беззаконновахом, нечествовахом и отступихом и уклонихомся от заповедий твоих и от судов твоих

<p>6 и не послушахом раб твоих пророков, иже глаголаша во имя твое ко царем нашым и князем нашым, и отцем нашым и всем людем земли.

<p>7 Тебе, Господи, правда, нам же стыдение лица, якоже день сей, мужу иудину, и живущым во иерусалиме, и всему Исраилю, и ближним и дальним во всей земли, идеже разсеял еси я тамо, во отвержении их, имже отвергошася тебе, Господи.

<p>8 Тебе, Господи, есть правда, нам же стыдение лица, и царем нашым и князем нашым и отцем нашым, иже согрешихом тебе.

<p>9 Господу же Богу нашему щедроты и очищения, яко отступихом от Господа

<p>10 и не послушахом гласа Господа Бога нашего, ходити в законех его, ихже даде пред\ лицем нашим рукою раб своих пророков.

<p>11 И весь Исраиль преступи закон твой, и уклонишася еже не послушати гласа твоего: и прииде на ны клятва и заклятие вписаное в законе моисеа раба божия, яко согрешихом ему.

<p>12 И устави словеса своя, яже глагола на ны и на судии нашя, иже судиша нам, навести на ны злая великая, яковых не бысть под\ всем небесем, по (всем) бывшым во иерусалиме,

<p>13 якоже есть писано в законе моисеове, вся злая сия приидоша на ны: и не помолихомся лицу Господа Бога нашего, отвратитися от неправд наших, и еже смыслити во всей истине твоей (Господи).

<p>14 И убудися Господь Бог на злобу нашу и наведе сия на ны, яко праведн Господь Бог наш во всем деянии своем, еже сотвори, и не послушахом гласа его.

<p>15 И ныне, Господи, Боже наш, иже извел еси люди твоя от земли египетския рукою крепкою и сотворил еси себе самому имя, якоже день сей, согрешихом, беззаконновахом.

<p>16 Господи, всем помилованием твоим да отвратится ярость твоя и гнев твой от града твоего иерусалима, от горы святыя твоея: яко согрешихом неправдами нашими и беззаконием отец наших, ие\слим и людие твои во укоризну быша во всех окрестных нас.

<p>17 И ныне, Господи, Боже наш, услыши молитву раба твоего и прошение его, и яви лице твое на святилище твое опустевшее, тебе ради, Господи.

<p>18 Приклони, Господи, Боже мой, ухо твое и услыши, отверзи очи твои и виждь потребление наше и града твоего, в немже призвася имя твое, яко не на нашя правды (уповающе) повергаем моление наше пред\ тобою, но на щедроты твоя многия, Господи.

<p>19 услыши, Господи, очт\си, Господи, вонми, Господи, и сотвори, и не закосни тебе ради, Боже мой, яко имя твое призвася во граде твоем и в людех твоих.

<p>20 Еще же ми глаголющу и молящуся и исповедающу грехи моя и грехи людий моих Исраиля, и припадающу с молением моим пред\ Господем богом моим о горе святей его:

<p>21 и еще глаголющу ми в молитве, и се, муж гавриил, егоже видех в видении моем в начале, парящь, и прикоснуся мне, аки в час жертвы вечерния,

<p>22 и вразуми мя, и глагола ко мне, и рече: данииле, ныне изыдох устроити тебе разум:

<p>23 в начале молитвы твоея изыде слово, и аз приидох возвестити тебе, яко муж желаний еси ты, размысли о словеси и разумей во явлении.

<p>24 Седмьдесят седмин сократишася о людех твоих и о граде твоем святем, яко да обетшает согрешение, и скончается грех, и запечатаются греси, и загладятся неправды, и очистятся беззакония, и приведется правда вечная: и запечатается видение и пророк, и помажется святый святых.

<p>25 И увеси и уразумееши от исхода словесе, еже отвещати и еже соградити ие\слим, даже до Христа старейшины седмин седмь и седмин шестьдесят две: и возвратится, и соградится стогна и забрала, и истощатся лета.

<p>26 И по седминах шестидесяти двух потребится помазание, и суд не будет в нем: град же и святое разсыплется со старейшиною грядущим, и потребятся аки в потопе, и до конца рати сокращенныя чином, погибельми.

<p>27 И утвердит завет мнозем седмина едина: в пол же седмины отимется жертва и возлияние, и во святилищи мерзость запустения будет, и даже до скончания времене скончание дастся на опустение.

%{Глава}10

<p>1 В лето третие кира царя персскаго, слово открыся даниилу, емуже прозвася имя валтасар: истинно же слово и сила велика и разум дадеся ему в видении.

<p>2 В тыя дни аз даниил бех рыдая три седмицы дний:

<p>3 хлеба вожделеннаго не ядох, и мясо и вино не вниде во уста моя, и мастию не помазахся до исполнения триех седмиц дний.

<p>4 В день двадесять четвертый перваго месяца аз бех близ\ реки великия, яже есть тигр еддекель,

<p>5 и воздвигох очи мои и видех, и се, муж един облечен в ризу льняну, и чресла его препоясана златом светлым:

<p>6 тело же его аки фарсис, лице же его аки зрение молнии, очи же его аки свещы огнены, и мышцы его и голени аки зрак меди блещащияся, глас же словес его аки глас народа.

<p>7 И видех аз даниил един явление, а мужие, иже со мною, не видеша явления, но ужас великий нападе на них, и отбегнуша во страсе.

<p>8 Аз же остах един и видех явление великое сие, и не оста во мне крепость, и слава моя обратися в разсыпание, и не удержах крепости.

<p>9 И слышах глас словес его. И внегда слышах, бех сокрушен, лице же мое на земли:

<p>10 и се, рука прикасающися мне, и возстави мя на колена моя и на длани рук моих.

<p>11 И рече ко мне: данииле, мужу желаний, разумей во словесех сих, яже аз глаголю к тебе, и стани на стоянии своем, яко ныне послан есмь к тебе. И егда возглагола слово сие ко мне, востах трепетен.

<p>12 И рече ко мне: не бойся, данииле, яко от перваго дне, в оньже подал еси сердце твое, еже разумети и трудитися пред\ Господем богом твоим, услышана быша словеса твоя, аз же приидох во словесех твоих:

<p>13 князь же царства персскаго стояше противу мне двадесять и един день: и се михаил един от старейшин первых прииде помощи мне, и того оставих тамо со князем царства персскаго,

<p>14 и приидох сказати тебе, елика срящут людий твоих в последния дни, яко еще видение на дни.

<p>15 И егда глагола со мною по словесем сим, дах лице мое на землю и умилихся.

<p>16 И се, аки подобие сына человеча прикоснуся устнам моим, и отверзох уста моя и глаголах, и рех ко стоящему предо мною: господи, в видении твоем обратися утроба моя во мне, и не имех силы:

<p>17 и како возможет раб твой господи, глаголати с господем сим моим; аз бо изнемогох, и отныне не станет во мне крепость, (сила бо) и дыхание не оста во мне.

<p>18 И приложи, и прикоснуся мне яко зрак человечь, и укрепи мя,

<p>19 и рече ми: не бойся, мужу желаний, мир тебе: мужайся и крепися И егда глагола со мною, укрепихся и рех: да глаголет господь мой яко укрепил мя еси.

<p>20 И рече: веси ли, почто приидох к тебе; и ныне возвращуся, еже ратися со князем персским: аз же исхождах, князь же еллинский грядяше:

<p>21 но да возвешу ти вчиненое в писании истины, инесть ни единаго помогающаго со мною о сих, но точию михаил князь ваш.

%{Глава}11

<p>1 Аз же в первое лето кирово стах в державу и крепость.

<p>2 И ныне истину возвещу тебе се, еще трие царие востанут в персиде четвертый же разбогатеет богатством великим паче всех и по одержании богатства своего востанет на вся царства еллинская:

<p>3 и востанет царь силен, и обладает властию многою, и сотворит по воли своей.

<p>4 И егда станет царство его сокрушится и разделится на четыри ветры небесныя, и не в последняя своя, ниже по власти своей, еюже совладе, понеже исторгнется царство его и другим кроме сих отдастся.

<p>5 И укрепится царь южский, и от князей их един укепеет нань и обладает властию многою над\ властию его.

<p>6 И по летех его смесятся, и дщи царя южска внидет к северску царю, еже сотворити завет с ним, и не удержит крепости мышцы, и не станет племя ея, и предастся та и приведшии ю, и дева и укрепляяй ю во временех.

<p>7 И востанет от цвета корене ея на уготование его и приидет в силу, и внидет во утверждения царя северскаго и сотворит в них и одержит:

<p>8 и боги их со слиянными их, вся сосуды их вожделенны сребра и злата с пленники принесет во египет, и той востанет паче царя северска:

<p>9 и внидет в царство царя южскаго, и возвратится на свою землю.

<p>10 И сынове его соберут народ силен мног, и внидет грядый и потопляяй: и мимо прейдет и сядет, и даже до крепости его снидется.

<p>11 И разсвирепеет царь южский, и изыдет и брань сотворит с царем северским, и поставит народ мног, и предастся народ в руце его.

<p>12 И возмет народы, и возвысится сердце его, и соодолеет тмам, и не укрепеет.

<p>13 И возвратится царь северский и приведет народ мног паче прежняго: и на конец времен лет приидет входом в силе велицей и со имением многим.

<p>14 И в лета она мнози востанут на царя южска, и сынове губителей людий твоих воздвигнутся, еже поставити видение, и изнемогут.

<p>15 И внидет царь северский и сотворит окоп и возмет грады тверды, мышцы же царя южскаго не станут и востанут избраннии его, и не будет крепости еже стати.

<p>16 И сотворит входяй к нему по воли своей, и несть стоящаго противу лица его: и станет на земли савеи, и скончается в руце его.

<p>17 И вчинит лице свое внити в силе всего царства своего, и праве вся сотворит с ним: и дщерь жен даст ему еже растлити ю, и не пребудет, и не будет ему.

<p>18 И обратит лице свое на островы, и возмет многи, и погубит князи укоризны своея, обаче укоризна его возвратится ему.

<p>19 И обратит лице свое в крепость земли своея, и изнеможет, и падется, и не обрящется.

<p>20 И востанет от корене его сад царства на уготование его производяй творяй славу царства: и в тыя дни еще сокрушится, и не в лицах, ни в рати:

<p>21 станет во уготовании его ункчижися, и не даша нань славы царства: и приидет со обилием и соодолеет царству лестьми,

<p>22 и мышцы потопляющаго потопятся от лица его и сокрушатся и старейшина завета.

<p>23 И от совокуплений к нему сотворит лесть, и взыдет, и преодолеет их в мале языце:

<p>24 и во обилие и в тучныя страны приидет, и сотворит, яже не сотвориша отцы его и отцы отцев его: пленение и корысти и имение им расточит, и на египта помыслит мыслию даже до времене.

<p>25 И востанет крепость его, и сердце его на царя южскаго в силе велице, царь же южский сотворит с ним сечь силою великою и крепкою зело, и не станут: яко помышляют нань помышления

<p>26 и из\ъядят потребная его и сокрушат его, и силы разсыплет, и падут язвении мнози.

<p>27 И оба царя, сердца их на лукавство, и на трапезе единей возглаголют лжу, и не пред\ъуспеет, яко еще конец на время.

<p>28 И возвратится на свою землю со имением многим, и сердце его на завет святый, и сотворит, и возвратится на свою землю.

<p>29 На время возвратится и приидет на юг, и не будет якоже первая и последняя.

<p>30 И внидут с ним исходящии китяне, и смирится, и возвратится, и воз\ъярится на завет святый: и сотворит, и возвратится, и умыслит на оставльшыя завет святый.

<p>31 И мышцы и племена от него востанут и осквернят святыню могутства и преставят жертву всегдашнюю и дадят мерзость запустения,

<p>32 и беззаконнующии завет наведут со прелестию: людие же ведуще Бога своего премогут и сотворят,

<p>33 и смысленнии людие уразумеют много, и изнемогут в мечи и в пламени, и в пленении и в разграблении дний.

<p>34 И егда изнемогут, поможется им помощию малою, и приложатся к ним мнози со прелестию.

<p>35 И от смысливших изнемогут, еже разжещи я и избрати, и еже открыти даже до конца времене, яко еще на время.

<p>36 И сотворит по воли своей, и царь возвысится и возвеличится над\ всяким богом, и на Бога богов возглаголет тяжкая, и управит, дондеже скончает гнев, в скончание бо бывает.

<p>37 И о всех бозех отцев своих не смыслит, и рачении жен, и о всяцем бозе не уразумеет, понеже паче всех возвеличится.

<p>38 И бога маозима на месте своем прославит, и бога, егоже не ведеша отцы его, почтит сребром и златом и камыком честным и похотьми,

<p>39 и сотворит тверделем убежищ с богом чуждим, егоже познает, и умножит славу, и покорит им многи, и землю разделит в дары.

<p>40 И на конец времене сразится ратию с царем южским: и соберется на него царь северский с колесницами и с конники и с корабли многими, и внидет в землю, и сокрушит, и мимоидет,

<p>41 и внидет на землю саваимску, и мнози изнемогут: сии же спасутся от руки его, едом и моав и начало сынов аммоних.

<p>42 И прострет руку свою на землю, и земля египетска не будет во спасение.

<p>43 И владети начнет в сокровенных злата и сребра и во всех вожделенных египта и ливиев и ефиопов, в тверделех их.

<p>44 И слышания и поткщания возмутят его от восток и от севера: и приидет во ярости мнозе, еже погубити многи.

<p>45 И поткнет кущу свою ефадано между морями, на горе святей савеи, приидет даже до части ея, и несть избавляяй его.

%{Глава}12

<p>1 И во время оно востанет михаил князь великий стояй о сынех людий твоих: и будет время скорби, скорбь, якова не бысть, отнележе создася язык на земли, даже до времене онаго: и в то время спасутся людие твои вси, обретшиися вписани в книзе,

<p>2 и мнози от спящих в земней персти востанут, сии в жизнь вечную, а онии во укоризну и в стыдение вечное.

<p>3 И смыслящии просветятся аки светлость тверди, и от праведных многих аки звезды во веки и еще.

<p>4 Ты же, данииле, загради словеса и запечатай книги до времене скончания, дондеже научатся мнози, и умножится ведение.

<p>5 И видех аз даниил, и се, два инии стояху, един о сию страну устия реки, а другий об\ ону страну устия реки.

<p>6 И рече к мужу оболченному в ризу льняну, иже бяше верху воды речныя: доколе окончание чудес, яже рекл еси;

<p>7 И слышах от мужа оболченнаго в ризу льняну, иже бяще верху воды речныя, и воздвиже десницу свою и шуйцу свою на небо и клятся живущим во веки, яко во время и во времена и в пол времене, егда скончается разсыпание руки людий освященных, и уведят сия вся.

<p>8 Аз же слышах, и не разумех, и рех: господи, что последняя сих;

<p>9 И рече: гряди, данииле, яко заграждена словеса и запечатана даже до конца времене:

<p>10 избранни будут и убелятся, и аки огнем искусятся и освятятся мнози: и собеззаконнуют беззаконницы, и не уразумеют вси нечестивии, но умнии уразумеют:

<p>11 от времене же пременения жертвы всегдашния, и дастся мерзость запустения на дни тысяща двести девятьдесят:

<p>12 блажен терпяй и достигнувый до дний тысящи трех сот тридесяти пяти:

<p>13 ты же иди и почивай: еще бодние суть и часы во исполнение скончания, и почиеши, и востанеши в жребий твой, в скончание дний.

%{Глава}13

<p>1 И бе муж живый в вавилоне, имя же ему иоаким.

<p>2 И поя жену, ейже имя сосанна, дщерь хелкиева, добра зело и боящися Бога.

<p>3 Родителя же ея праведна, и научиста дщерь свою по закону моисеову.

<p>4 Бе же иоаким богат зело, и бе ему вертоград близ\ двора его: и схождахуся к нему иудее, понеже той бяше славнее всех.

<p>5 И избрана быста два старца от людии в судии в то лето, о нихже глагола Владыка, яко изыде беззаконие из\ вавилона от старец судий, иже мняхуся управляти людий.

<p>6 Сия прихождаста часто в дом иоакимль, и прихождаху к нима вси прящиися.

<p>7 И бысть, внегда отхождаху людие о полудни, вхождаше сосанна и хождаше во вертограде мужа своего.

<p>8 И смотряста ея оба старца по вся дни входящую и исходящую, и быста в похотении ея,

<p>9 и развратиста ум свой, и уклоноста очи свои, еже не взирати на небо, ниже поминати судеб праведных.

<p>10 И беста оба уязвлена похотию на ню, и не возвестиста дру другу болезни своея,

<p>11 понеже стыдястася исповедати вожделение свое, яко хотяста быти с нею.

<p>12 И наблюдаста жадающа по вся дни зрети ю, и реста друг ко другу:

<p>13 пойдем убо в дом, яко обеда час есть. И изшедша разыдостася друг от друга,

<p>14 и возвращшася приидоста во едино (место), и истязавша друг от друга вины, исповедаста друг другу похотение свое, и тогда обще устависта время, когда возмогут оную обрести едину.

<p>15 И бысть егда наблюдаста дне угоднаго, вниде сосаниа, якоже вчера и третияго дне, со двема точию отроковицами, и восхоте мытися во вертограде, яко зной бяше.

<p>16 И не бяше никогоже тамо, кроме двою старцев сокровенных и стрегущих ея.

<p>17 И рече отроковицам: принесите ми масло и мыло и двери вертоградныя затворите, да измыюся.

<p>18 И сотвористе якоже рече, и затвористе двери вертоградныя, и изыдосте задними дверьми принести повеленное има, и не видесте старцев, понеже бяста сокровенна.

<p>19 И бысть, егда изыдосте отроковицы, востаста оба старца, и текоста к ней, и реста:

<p>20 се, двери оградныя затворишася, и никтоже видит нас, а в похотении твоем есмы: сего ради соизволи нам, и буди с нами:

<p>21 аще же ни, то послушествуем на тя, яко бе с тобою юноша, и того ради отпустила еси отроковиц от тебе.

<p>22 И возстена сосанна и рече: тесно ми отвсюду: аще бо сие сотворю, смерть ми есть: аще же не сотворю, не избегну от рук ваших:

<p>23 изволение ми есть не сотворившей впасти в руце ваши, нежели согешити пред\ богом.

<p>24 И возопи гласом великим сосанна: возописта же и оба старца противу ей,

<p>25 и тек един, отверзе двери вертоградныя.

<p>26 Егда же услышаша кличь во вертограде домашнии, вскочиша задними дверьми видети случившееся ей.

<p>27 Егда же поведаста старцы словеса своя, устыдешася раби ея зело, яко николиже речеся таково слово о сосанне.

<p>28 И бысть наутрие, егда собрашася людие к мужу ея иоакиму, приидоста и оба старца полна беззаконнаго помышления на сосанну, еже уморити ю,

<p>29 и реста пред\ людьми: послите по сосанну дщерь хелкиеву, яже есть жена иоакимля. они же послаша.

<p>30 И прииде та и родителя ея, и чада ея и вси ужики ея.

<p>31 Сосанна же бяше млада зело и добра образом.

<p>32 Беззаконнии же повелеста открыти ю, бяше бо покровена, яко да насытятся доброты ея.

<p>33 Плакаху же сущии при ней и вси знающии ю.

<p>34 Воставша же оба старца посреде людий, возложиста руце на главу ея.

<p>35 Сия же плачущи воззре на небо, яко бяше сердце ея уповая на Господа.

<p>36 Реста же оба старца: ходящым нам обоим во вертограде, вниде сия со двема отроковицами, и затвори двери вертоградныя, и отпусти отроковицы,

<p>37 и прииде к ней юноша, иже бяше сокровен, и возлеже с нею:

<p>38 мы же суще во угле вертограда, видевше беззаконие, текохом на ня:

<p>39 и видевше их смешающихся, онаго убо не могохом яти понеже паче нас можаше, и отверз двери вертоградныя изскочи:

<p>40 сию же емше, вопрошахом, кто бе юноша; и не восхоте поведати нам: о сем послушествуем.

<p>41 И верова има сонм аки старцем людским и судиям, и осудиша ю на умертвие.

<p>42 И возопи сосанна гласом великим и рече: Боже вечиый и сокровенных ведателю, сведый вся прежде бытия их!

<p>43 ты веси, яко лжу послушествоваста на мя, и се, умираю, не сотворши ничесоже, о нихже сии слукавноваста на мя.

<p>44 И послуша Господь гласа ея,

<p>45 и ведомей ей на погубление, воздвиже Бог духом стым отрока юна, емуже имя даниил:

<p>46 и возопи гласом великим: чист аз от крове сея.

<p>47 Обратишажеся вси людие к нему и реша: что слово сие, еже ты глаголеши;

<p>48 Сей же став среде их рече: сице ли юродиви, сынове Исраилевы, не испытавше, ни истины разумевше, осудисте дщерь Исраилеву;

<p>49 возвратитеся на судище: лжу бо сии послушествоваста на ню.

<p>50 И возвратишася вси людие с потщанием. И реша ему старцы: гряди, сяди посреде нас и возвести нам, яко тебе даде Бог старейшинство.

<p>51 И рече к ним даниил: разведите я друг от друга далече, и вопрошу их.

<p>52 Егда же разведоша единаго от другаго, призва единаго от них и рече к нему: обетшалый злыми денми, ныне приспеша греси твои, яже творил еси прежде,

<p>53 судя суды неправедны и неповинныя убо осуждаж, прощая же повинныя, глаголющу Богу: неповинна и праведна не убивай:

<p>54 ныне убо сию аще еси видел, рцы, под\ киим древом видел еси их беседующих к себе; он же рече: под\ терном.

<p>55 Рече же даниил: право солгал еси на твою главу: се бо, ангел божий приим ответ от Бога, расторгнет тя полма.

<p>56 И отпустив его повеле привести другаго и рече ему: племя ханаане, а не иудино, доброта прельсти тя, и похотение разврати сердце твое:

<p>57 сице творили есте дщерем Исраилевым, оныя же бояшяся живяху с вами, но (ныне) дщерь иудина не претерпе беззакония вашего:

<p>58 ныне убо глаголи ми: под\ киим древом видел еси сих беседующих к себе; он же рече: под\ чресминою.

<p>59 Рече же ему даниил: право солгал еси и ты на свою главу: ждет бо ангел божий мечем разсещи тя полма, яко да потребит вы.

<p>60 И возопи весь сонм гласом великим и благослови Бога спасающаго надеющыяся на него.

<p>61 И восташа на оба старца, яко обличи их даниил от уст их, лжу послушествовавших.

<p>62 И сотвориша има якоже слукавноваста ближнему, сотворити по закону моисеову: и убиша их, и спасеся кровь неповинна в той день.

<p>63 Хелкиа же и жена его похвалиша Бога о дщери своей сосанне со иоакимом мужем ея и со ужиками всеми, яко не обретеся в ней студная вещь.

<p>64 Даниил же бысть велик пред\ людьми от дне того и потом.

%{Глава}14

<p>1 И царь астиаг приложися к отцем своим: и прия кир персянин царство его.

<p>2 И бяше даниил сожителствующь со царем и славен паче всех другов его.

<p>3 И бяше кумир вавилоняном, емуже имя вил, и иждиваху ему на кийждо день муки семидалны артавас дванадесять и овец четыредесять и вина мер шесть.

<p>4 И царь почиташе его и хождаше по вся дни кланятися ему: даниил же кланяшеся Богу своему. И рече ему царь: почто не покланяешися вилу;

<p>5 он же рече: понеже не покланяюся кумиром руками сотворенным, но живому Богу сотворщему небо и землю и владущему всеми.

<p>6 И рече ему царь: не мнится ли ти вил быти жив бог; или не видиши, колико яст и пиет по вся дни;

<p>7 И рече даниил посмеявся: не прельщайся, царю! той бо внутрьуду прах есть, а внеуду медь, и не яде, ни пи никогдаже.

<p>8 И разгневався царь приза жерцы своя и рече им: аще не повесте ми, кто яст брашно сие, то умрете:

<p>9 аще же покажете, яко вил снедает е, умрет даниил, яко похулил есть вила. И рече даниил царю: буди по глаголу твоему.

<p>10 Бяше же жерцев виловых седмьдесят, кроме жен и детей.

<p>11 И прииде царь со даниилом во храм вилов. И реша жерцы виловы: се, мы изыдем вон, ты же, царю, постави яди, и вино начерпав постави, заключи же двери и запечатай перстнем своим:

<p>12 и пришед заутра, аще не обрящеши всего из\ъядена вилом, тогда измрем, или даниил солгавый на ны.

<p>13 Тии же пренебрегаху, понеже сотвориша под\ трапезою сокровен вход и вхождаху тем всегда и из\ъядаху тая.

<p>14 И бысть, егда изыдоша они, и царь постави брашно вилу: и повеле даниил отроком своим, и принесоша пепел и посыпаша весь храм пред\ царем единым: и изшедше заключиша двери, и запечаташа перстнем царевым, и отидоша.

<p>15 Жерцы же внидоша нощию по обычаю своему, и жены их и чада их, и поядоща вся и испиша.

<p>16 И урани царь заутра, и даниил с ним.

<p>17 И рече царь: целы ли суть печати, данииле; он же рече: целы, царю.

<p>18 И бысть абие, егда отверзоша двери, воззрев царь на трапезу, возопи гласом великим: велик еси, виле, и несть льсти в тебе ни единыя.

<p>19 И посмеяся даниил, и удержа царя, еже бы не внити ему внутрь, и рече: виждь убо помост и уразумей, чия суть стопы сия;

<p>20 И рече царь: вижду стопы мужески и женски и детски.

<p>21 И разгиевався царь, ят тогда жерцы и жены их и дети их, и показаша ему сокровенныя двери имиже вхождаху и поядаху яже на трапезе.

<p>22 И изби я царь и даде вила в руце даниилу, и разби его и храм его разори.

<p>23 И бяше змий великий на месте том, и почитаху его вавилоняне.

<p>24 И рече царь даниилу: еда и сему речеши, яко медь есть; сей жив есть, и яст и пиет: не можеши рещи, яко несть сей бог жив: убо поклонися ему.

<p>25 И рече даниил: Господу Богу моему поклонюся, яко той есть Бог жив:

<p>26 ты же, царю, даждь ми власть, и убию змиа без\ меча и без\ жезла. И рече царь: даю ти.

<p>27 И взя даниил смолу и тук и волну, и возвари вкупе, и сотвори гомолу, и ввеже во уста змию, и из\ъяд разседеся змий. И рече даниил: зрите чтилища ваша.

<p>28 И бысть, егда услышаша вавилоняне, возропташа зело и обратишася на царя и реша: иудеанин бысть царь, вила расторже, и змиа уби, и жерцы изсече.

<p>29 И реша пришедше ко царю: предаждь нам даниила: аще ли ни, то убием тя и дом твой.

<p>30 И виде царь, яко налегают на него зело, и принужден предаде им даниила.

<p>31 Тии же ввергоша его в ров левск, и бе тамо дний шесть.

<p>32 Бяху же в рове седмь львов, и даяху им на день два тела и две овцы: тогда же не даша им, да снедят даниила.

<p>33 Аввакум же пророк бяше во иудеи, и той свари варение и вдроби хлебы в нощвы, и идяше на поле донести жателем.

<p>34 И рече ангел Господень аввакуму: отнеси обед, егоже имаши, в вавилон даниилу, в ров левск.

<p>35 И рече аввакум: Господи, вавилона не видех, и рва не вем, где есть.

<p>36 И ят его ангел Господень за верх его, и держа за власы главы его, и постави его в вавилоне верху рва шумом духа своего.

<p>37 И возопи аввакум глаголя: данииле, данииле! возми обед, егоже посла тебе Бог.

<p>38 И рече даниил: помянул бо мя еси, Боже, и неси оставил любящих тя.

<p>39 И востав даниил яде: ангел же божий паки постави аввакума внезапу на месте его.

<p>40 Царь же прииде в седмый день жалети даниила, и прииде над\ ров, и воззре и се, даниил седя.

<p>41 И возопи царь гласом великим и рече: велик еси, Господи, Боже даниилов, и несть иного разве тебе.

<p>42 И исхити его, повинныя же пагубе его вверже в ров, и из\ъядени быша абие пред\ ним.
