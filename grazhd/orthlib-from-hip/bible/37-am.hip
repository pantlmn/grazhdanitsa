Амоc

%{Глава}1

<p>1 Словеса амосова, яже быша в кариафиариме от фекуи, яже виде о иерусалиме во дни озии царя иудина и во дни иеровоама сына иоасова царя Исраилева, прежде двою лет труса.

<p>2 И рече: Господь от сиона возглагола и от иерусалима даде глас свой: и сетоваша пажити пастырей, и изсше верх кармиль.

<p>3 И рече Господь: за три нечестия дамаска и за четыри не отвращуся его, понеже растроша пилами железными имущыя во утробе сущих в галааде:

<p>4 и послю огнь в дом азаиль, и пояст основание сына адерова:

<p>5 и сокрушу вереи дамасковы, и потреблю живущыя с поля онова, и посеку племя от мужей харраних, и пленятся людие сирстии нарочитии, глаголет Господь.

<p>6 Сия глаголет Господь: за три нечестия газы и за четыри не отвращуся их, за еже пленити им пленение соломоне, еже заключити во идумею:

<p>7 и послю огнь на забрала газы, и пояст основание ея:

<p>8 и потреблю живущыя из\ азота, и извержется племя из\ аскалона, и наведу руку мою на аккарона, и погибнут остаточнии иноплеменников, глаголет Господь.

<p>9 Сия глаголет Господь: за три нечестия тирова и за четыри не отвращуся его, понеже заключиша пленники соломони во идумею и не помянуша завета братня:

<p>10 и послю огнь на забрала тирова, и пояст основания его.

<p>11 Сия глаголет Господь: за три нечестия идумейска и за четыри не отвращуся их, понеже прогнаша брата своего мечем и растлиша матерь на земли, и восхити во свидение грозу свою, и устремление свое снабде на победу:

<p>12 и послю огнь в феман, и пояст основания оград его.

<p>13 Сия глаголет Господь: за три нечестия сынов аммоних и за четыри не отвращуся их, понеже распоряху имущыя во утробе галаадитов, яко да разширят пределы своя:

<p>14 и разжегу огнь на забрала раввафы, и пояст основания ея с воплем в день рати, и потрясется в день скончания своего:

<p>15 и пойдут царие ея в плен, жерцы их и князи их вкупе, глаголет Господь.

%{Глава}2

<p>1 Сия глаголет Господь: за три нечестия моавля и за четыри не отвращуся его, понеже сожгоша кости царя идумейска в пепел:

<p>2 и послю огнь на моава, и пояст основания градов его, и умрет со безсилием моав, с воплем и гласом трубным:

<p>3 и потреблю судию из\ него и вся князи его избию с ним, глаголет Господь.

<p>4 Сия глаголет Господь: за три нечестия сынов иудиных и за четыри не отвращуся их, понеже отринуша закон Господень и повелений его не сохраниша, и прельстиша их суетная их, яже сотвориша, имже последоваша отцы их в\ъслед их:

<p>5 и послю огнь на иуду, и пояст основания иерусалимля.

<p>6 Сия глаголет Господь: за три нечестия Исраиля и за четыри не отвращуся его, понеже продаша праведнаго на сребре и убогаго на сапозех,

<p>7 ходящих на прасе земнем, и бияху пястию во главы убогих, и путь смиренных совращаху: и сын и отец его влазяста ко единей рабыни, яко да осквернавят имя Бога своего:

<p>8 и ризы своя связующе ужами, и завесы творяху держащыяся требища, и вино от оболганий пияху в дому бога своего.

<p>9 Аз же отвергох аморреа от лица их, егоже бе высота якоже высота кедрова, и крепок бяше якоже дуб, и изсуших плод его с верха и корение его из\ низу.

<p>10 Аз же изведох вы из\ земли египетския и обводих вы в пустыни четыредесять лет, еже прияти в наследие землю аморрейску.

<p>11 И поях от сынов ваших во пророки и от юнот ваших во освящение: еда несть сих, сынове Исраилевы; глаголет Господь.

<p>12 И напаясте освященныя вином и пророком заповедасте глаголюще: не прорицайте.

<p>13 Сего ради, се, аз повращу под\ вами, якоже вратится колесница полна тростия:

<p>14 и погибнет бегство от скоротекущаго, и крепкий не удержит крепости своея, и храбрый не спасет души своея,

<p>15 и стреляяй из\ лука не постоит, и быстрый ногама своима не уцелеет, и конник не спасет души своея,

<p>16 и крепкий не обрящет сердца своего в силах, наг побегнет в той день, глаголет Господь.

%{Глава}3

<p>1 Слышите слово сие, еже глагола Господь на вы, доме Исраилев, и на все племя, еже изведох из\ земли египетския, рекий:

<p>2 вас точию познах от всех племен на земли, сего ради отмщу на вас вся грехи вашя.

<p>3 Еда пойдут два вкупе всяко, аще не познают себе;

<p>4 или возревет лев из\ дубравы своея, ловитвы не имый; или испустит глас свой львичищь из\ ложа своего всяко, аще не похитит чесого;

<p>5 или падет птица на землю без\ ловца; или спадет пругло на землю, аще не имет ничесоже;

<p>6 или возгласит труба во граде, и не убоятся людие; или будет зло во граде, еже Господь не сотвори;

<p>7 Понеже не сотворит Господь Бог дела, аще не открыет наказания своего к рабом своим пророком.

<p>8 Лев возревет, и кто не убоится; Господь Бог глагола, и кто не проречет;

<p>9 Поведите странам во ассирианех и во странах египетских и рцыте: соберитеся на гору самарийскую и видите чудесная многа среде ея и насильство еже в ней.

<p>10 И не уразуме, яже будут противу ей, глаголет Господь, сокровищствующии неправду и страсть в селех своих.

<p>11 Сего ради сия глаголет Господь Бог: тире, окрест земля твоя опустеет, и отимет от тебе крепость твою, и разграбятся страны твоя.

<p>12 Сия глаголет Господь: якоже пастух, егда исторгнет от уст львовых две голени, или обушие уха, тако исторгнутся сынове Исраилевы живущии в самарии прямо племене и в дамасце.

<p>13 Жерцы, послушайте и засвидетелствуйте дому иаковлю, глаголет Господь Бог вседержитель:

<p>14 понеже в день, егда отмщу нечестия Исраилева на нем, и отмщу на требищих вефилих, и раскопаю роги требища, и падутся на землю:

<p>15 сокрушу и поражу дом с преклеты с домом летним, и погибнут домове кости слоновыя, и потребятся и друзии домове мнози, глаголет Господь.

%{Глава}4

<p>1 Слышите слово сие, юницы васанитидския, яже в горе самарийстей, преобидящыя убогих и попирающыя нищих, глаголющыя господем своим: подадите нам, да пием.

<p>2 Клятся Господь святыми своими, яко се, дние грядут на вы, и возмут вы во оружии, и сущих с вами ввергут в конобы подгнещаемыя огненнии губителие:

<p>3 и извержены будете наги прямо друг друга и отвержетеся в гору ремман, глаголет Господь.

<p>4 Внидосте в вефиль и беззаконновасте, и в галгалех умножисте еже нечествовати, и принесосте заутра требы вашя, в треденство десятины вашя:

<p>5 и прочтоша извне закон и призваша исповедание: возвестите, яко сия возлюбиша сынове Исраилевы, глаголет Господь Бог.

<p>6 Аз же дам вам оскомину зубом во всех градех ваших и недостаток хлеба во всех местех ваших: и не обратистеся ко мне, глаголет Господь.

<p>7 И аз удержах дождь от вас прежде триех месяцев жатвы, и надождю на един град, а на другий (един) не надождю: часть едина надождится, и часть, на нюже не надождю, изсохнет:

<p>8 и соберутся два и три града во град един пити воду и не насытятся: и не обратистеся ко мне, глаголет Господь.

<p>9 Побих вы раждежением и златеницею: умножисте вертограды вашя, винограды вашя и смоквы вашя и масличия ваша: сия поядоша гусеницы: и ниже тако обратистеся ко мне, глаголет Господь.

<p>10 Послах на вы смерть на пути египетстем, и избих оружием юношы вашя, с пленом коней твоих, и изведох во огни полки вашя во гневе моем: и ниже тако обратистеся ко мне, глаголет Господь.

<p>11 Разорих вы, якоже разори Бог содому и гоморру, и бысте яко главня исторжена из\ огня: и ниже тако обратистеся ко мне, глаголет Господь.

<p>12 Сего ради сице сотворю ти, Исраилю: обаче, яко сице сотворю ти, уготовися призывати Бога твоего, Исраилю.

<p>13 Се, аз утвержаяй гром и созидаяй ветр и возвещаяй в человецех христа своего, творяй утро и мглу и восходяй на высокая земли: Господь Бог вседержитель имя ему.

%{Глава}5

<p>1 Слышите слово господне, имже аз приемлю на вы плачь: дом Исраилев падеся и ктому не приложит востати:

<p>2 девица Исраилева повержена на земли своей, несть возставляющаго ю.

<p>3 Понеже сия глаголет Господь Бог: из\ града, из\ негоже исхождаше тысяща, останется в нем сто: и из\ негоже исхождаше сто, останет в нем десять дому Исраилеву.

<p>4 Понеже сия глаголет Господь к дому Исраилеву: взыщите мене и поживете:

<p>5 а не взыскуйте вефиля и в галгалу не входите и ко кладязю клятвы не ходите, яко галгала пленяема пленится, и вефиль будет аки не быв.

<p>6 Взыщите Господа и поживете, яко да не возжжется яко огнь дом иосифов, и пояст его, и не будет угашающаго дому Исраилева.

<p>7 Господь творяй в высоту суд и правду на земли положи:

<p>8 творяй вся и претворяяй, и обращаяй во утро сень смертную и день в нощь помрачаяй, призываяй воду морскую и разливаяй ю на лице земли:

<p>9 Господь Бог вседержитель имя ему: разделяяй сокрушение на крепость и бедство на твердыню наводяй.

<p>10 Возненавидеша у врат наказующаго, и словом праведным возгнушашася.

<p>11 Сего ради понеже пястьми биете убогих и дары избранны приясте от них: домы украшены соградисте, и не вселитеся в них, винограды вожделенны насадисте, и не имате пити вина от них.

<p>12 Яко уведех многа нечестия ваша, и крепцы греси ваши, попирающе праведнаго, приемлюще премены и убогия от врат отреяюще.

<p>13 Сего ради смысляй в то время премолчит, яко время лукаво есть.

<p>14 Взыщите добра, а не зла, яко да поживете, и будет тако с вами Господь Бог вседержитель, якоже ресте:

<p>15 возненавидехом злая и возлюбихом добрая: и возставите у врат суд, яко да помилует Господь Бог вседержитель оставшая иосифова.

<p>16 Сего ради сия глаголет Господь Бог вседержитель: на всех стогнах (будет) плачь, и на всех путех речется: увы люте, увы люте! призовется земледелец на плачь и на рыдание, и на ведящих плачь,

<p>17 и на всех путех плачь, понеже пройду среде тебе, рече Господь.

<p>18 увы люте желающым дне господня! вскую вам сей день Господень; сей бо есть тма, а не свет:

<p>19 якоже аще убежит человек от лица льва, и нападет нань медведица: и вскочит в дом и опрется рукама своима о стену, и усекнет его змия.

<p>20 Несть ли день Господень тма, а не свет, и мгла не имущи света своего;

<p>21 Возненавидех и отвергох праздники вашя и не обоняю жертв в сонмех ваших:

<p>22 зане аще принесете ми всесожжения и жертвы вашя, не прииму, и на спасителная явления вашего не призрю.

<p>23 Отстави от мене глас песней твоих, и песни органов твоих не послушаю.

<p>24 И повалится якоже вода суд, и правда якоже водотеча непроходна.

<p>25 Еда заколения и требы принесосте ми в пустыни лет четыредесять, доме Исраилев;

<p>26 И восприясте скинию молохову и звезду бога вашего ремфана, образы, яже сотвористе себе.

<p>27 И преселю вы далее дамаска, глаголет Господь: Бог вседержитель имя ему.

%{Глава}6

<p>1 Люте уничижающым сиона и уповающым на гору самарийскую: об\ъимаша начатки языков, и внидоша к ним дом Исраилев.

<p>2 Мимоидите халану вси и видите, и прейдите оттуду во емаф великий и снидите оттуду в геф иноплеменников, крепчайшыя от всех царств сих, аще болши суть пределы их предел ваших;

<p>3 Приходящии в день зол, приближающиися и прикасающиися субботам лживым,

<p>4 спящии на одрех от костей слоновых и ласкосердствующии на постелех своих, ядущии козлища от паств и телцы млеком питаемы от среды стад:

<p>5 плещущии ко гласу пищалей, аки стояща мнеша, а не яко бежаща:

<p>6 пиющии процеженое вино и первыми вонями мажущиися, и не страдаху ничесоже в сокрушении иосифове.

<p>7 Сего ради ныне пленницы будут от начала сильных, и отимется ржание конско от ефрема.

<p>8 Яко клятся Господь собою, глаголет Господь Бог сил: понеже гнушаюся аз всею укоризною иакова и села его возненавидех, и отвергу град со всеми живущими в нем.

<p>9 И будет, аще останутся десять мужей во единем дому, умрут, и останутся остаточнии:

<p>10 и возмут свои их, и понудятся изнести кости их из\ дому. И речет настоятелем дому: еще ли есть у тебе; И речет: несть еще. И речет: молчи, не именования ради имене господня.

<p>11 Понеже, се, Господь заповедает и побиет дом великий толчением и дом малый разседением.

<p>12 Аще поженут в камениях кони; и аще умолкнут в женстем полу; яко обратисте на гнев суд, и плод правды на горесть,

<p>13 веселящиися ни о единем слове блазе, глаголющии: не крепостию ли нашею имамы роги;

<p>14 Темже, се, аз воздвигну на вы, доме Исраилев, язык, глаголет Господь Бог сил, и сокрушат вас еже не внити во емаф и до водотечи западов.

%{Глава}7

<p>1 Сице показа ми Господь Бог, и се, приплод пружий идый утренний, и се, гусеница, един гог царь.

<p>2 И будет, аще скончает ядый траву земную, и рех: Господи, Господи, милостив буди, кто возставит иакова; яко мал есть.

<p>3 Раскайся о сем, Господи: и сие не будет, глаголет Господь.

<p>4 Сице показа ми Господь, и се, призва прю во огни Господь Бог, и пояде бездну многу, и пояде часть.

<p>5 И рех: Господи, Господи, престани ныне, кто возставит иакова; яко мал есть.

<p>6 Раскайся о сем, Господи: и сие не будет, глаголет Господь.

<p>7 Сице показа ми Господь: и се, муж стояй на ограде адамантове, и в руце его адамант.

<p>8 И рече Господь ко мне: что ты видиши, амосе; И рех: адамант. И рече Господь ко мне: се, аз учиню адаманта среде людий моих Исраиля, ктому не приложу, еже мимоити его:

<p>9 и потребятся требища смеха, и требы Исраилевы опустеют, и востану на дом иеровоамль со оружием.

<p>10 И посла амасиа жрец вефильский ко иеровоаму царю Исраилеву глаголя: развраты творит на тя амос среде дому Исраилева, не возможет земля под\ъяти всех словес его,

<p>11 понеже сия глаголет амос: оружием скончается иеровоам, Исраиль же пленен отведется от земли своея.

<p>12 И рече амасиа ко амосови: видяй гряди и отиди ты на землю иудину, и тамо живи, и тамо да прорицаеши:

<p>13 а в вефили посем не приложи прорицати, яко освящение царя есть и дом есть царства.

<p>14 И отвеща амос и рече ко амасии: не бех пророк аз, ниже сын пророчь, но пастырь бех и ягодичия обирая:

<p>15 и поя мя Господь от овец и рече ко мне: иди и прорцы на люди моя Исраиля.

<p>16 И ныне слыши слово господне: ты глаголеши: не прорицай на Исраиля и не возмущай народа на дом иаковль:

<p>17 сего ради сия глаголет Господь: жена твоя во граде соблудит, сынове же твои и дщери оружием падут, и земля твоя ужем измерится, и ты на земли нечистей скончаешися, и Исраиль пленен отведется от земли своея.

%{Глава}8

<p>1 Сице показа ми Господь Бог: и се, сосуд птицеловца.

<p>2 И рече (Господь): что ты видиши, амосе; И рех: сосуд птицеловца. И рече Господь ко мне: приспе конец на люди моя Исраиля, не приложу ксему еже мимоити его.

<p>3 И восплачутся стропове храма в той день, глаголет Господь Бог: мнози падшии во всем месте, навергу молчание.

<p>4 Слышите убо сия, сокрушающии из\ утра убогаго и насильствующии нищих от земли,

<p>5 глаголющии: когда прейдет месяц, и продамы, и (когда прейдут) субботы, и отверзем сокровища наша, еже сотворити меру малу, и увеличити мерило, и сотворити вес неправеден,

<p>6 яко да притяжем убогия сребром и нищаго за сапоги, и от всякаго жита куплю сотворим;

<p>7 Кленется Господь на презорство иаковле, аще забудет в конец вся дела ваша:

<p>8 и о сих не возмятется ли земля, и восплачется всяк живяй на ней; и взыдет яко река скончание (ея), и снидет якоже река египетская.

<p>9 И будет в той день, глаголет Господь Бог, зайдет солнце в полудне, и померкнет на земли в день свет:

<p>10 и превращу праздники вашя в жалость и вся песни вашя в плачь, и возложу на всяк хребет вретище и на всяку главу плешь, и положу его яко жалость любимаго и сущыя с ним яко день болезни.

<p>11 Се, дние грядут, глаголет Господь, и послю глад на землю, не глад хлеба, ни жажду воды, но глад слышания слова господня:

<p>12 и поколеблются воды от моря до моря и от севера до восток, и обтекут ищуще словесе господня, и не обрящут.

<p>13 В той день оскудеют девы добрыя и юноши в жажди,

<p>14 кленущиися очищением самарийским и глаголющии: жив бог твой, дане, и жив бог твой, вирсавее. И падут и не востанут ктому.

%{Глава}9

<p>1 Видех Господа стояща на жертвеннице, и рече: порази очистилище, и поколеблются преддверия, и пресецы в главы всех: и оставшыя их оружием избию, не убежит от них бежай, и не уцелеет от них уцелеваяй:

<p>2 аще сокрыются во аде, то и оттуду рука моя исторгнет я, и аще взыдут на небо, то и оттуду свергу я:

<p>3 и аще скрыются на версе кармила, то и оттуду взыщу и возму я, и аще погрузятся от очию моею во глубинах морских, то и тамо повелю змиеви, и угрызет я:

<p>4 и аще пойдут в плен пред\ лицем враг своих, и тамо повелю оружию, и избиет их: и утвержу очи мои на них во злая, а не во благая.

<p>5 И Господь Бог вседержитель прикасаяйся земли и колебля ею, и возрыдают вси живущии на ней, и взыдет яко река скончание ея, и снидет яко река египетская:

<p>6 сотворяяй на небо восход свой и обещание свое на земли основаяй, призываяй воду морскую и проливаяй ю на лице земли: Господь Бог вседержитель имя ему.

<p>7 Не якоже ли сынове ефиопстии вы есте мне, сынове Исраилевы; глаголет Господь. Не Исраиля ли изведох из\ земли египетския и иноплеменники из\ каппадокии и сиряны из\ рова;

<p>8 Се, очи Господа Бога на царство грешных, и отвергу е от лица земли: обаче не в конец отвергу дом Исраилев, глаголет Господь.

<p>9 Понеже, се, аз заповедаю и развею дом Исраилев во вся языки, якоже веется на веяле, и не падет сотрение на землю.

<p>10 оружием скончаются вси грешнии людий моих, глаголющии: не приближатся, ни приидут на нас злая.

<p>11 В той день возставлю скинию давидову падшую, и возгражду падшая ея, и раскопаная ея возставлю, и возгражду ю якоже дние века:

<p>12 яко да взыщут мене оставшиися человецы и вси языцы, в нихже призвася имя мое в них, глаголет Господь творяй сия вся.

<p>13 Се, дние грядут, глаголет Господь, и постигнет жатва об\ъимание винограда, и созреет гроздие в сеятву, и искапают горы сладость, и вси холми насаждени будут:

<p>14 и возвращу плен людий моих Исраиля, и возградят грады разореныя, и населятся, и насадят винограды и испиют вино их, и сотворят вертограды и снедят плод их:

<p>15 и насажду я на земли их, и не исторгнутся ктому от земли своея, юже дах им, глаголет Господь Бог вседержитель.
