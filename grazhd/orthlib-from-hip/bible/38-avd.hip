Авдий

%{Глава}1

<p>1 Видение авдиино: сия глаголет Господь Бог идумеи: слух слышах от Господа, известие во языки посла: востаните, и востанем на ню ратию.

<p>2 Се, мала дах тя во языцех, безчестен ты еси зело.

<p>3 Презорство сердца твоего воздвиже тя живущаго в пещерах каменных: возвышаяй храмину свою, глаголяй в сердцы своем: кто мя свержет на землю;

<p>4 Аще вознесешися якоже орел и аще положиши гнездо твое среде звезд, и оттуду свергу тя, глаголет Господь.

<p>5 Аще бы татие влезли к тебе, или разбойницы нощию, камо бы повержен был еси; еда не украли бы доволных себе; или аще бы об\ъемлющии виноград влезли к тебе, еда бы не оставили гроздия;

<p>6 Како об\ъискася исав, и взята быша сокровенная его;

<p>7 Даже до предел испустиша тя: вси мужие завета твоего сопротивишася ти, премогоша тя мужие мирницы твои: (ядущии с тобою) положиша лесть под\ тобою, несть смысла в них.

<p>8 В той день, глаголет Господь, погублю премудрыя от идумеи и смысл от горы исавовы:

<p>9 и убоятся воини твои, иже от феман, да отимется человек от горы исавовы.

<p>10 Посечения ради и нечестия, еже на брата твоего иакова, покрыет тя студ, и отвержен будеши во век.

<p>11 От негоже дне сопротивился еси во дни пленяющих иноплеменников силу его, и чуждии внидоша во врата его и о иерусалиме вергоша жребия, и ты был еси яко един от них.

<p>12 И да не презриши дне брата твоего в день чуждих, и да не порадуешися о сынех иудиных в день погибели их, и да не велеречиши в день скорби:

<p>13 и не входи во врата людий моих в день болезни их, и не презри и ты сонма их в день потребления их, и не совещайся на силу их в день погибели их:

<p>14 ниже настой на исходы их потребити избегающыя их, ниже заключай бежащыя их в день скорби.

<p>15 Понеже близ\ день Господень на вся языки: якоже сотворил еси, сице будет ти, воздаяние твое воздастся на главу твою.

<p>16 Понеже якоже еси пил на горе моей святей, испиют вси языцы вино, испиют и снидут, и будут яко не бывшии.

<p>17 В горе же сиони будет спасение, и будет свята: и наследят дом иаковль наследивших я.

<p>18 И будет дом иаковль огнь, дом же иосифов пламень, а дом исавов в тростие, и возгорятся на них и поядят я, и не будет избегаяй дому исавову, яко Господь глагола.

<p>19 И наследят иже во нагеве гору исавову, и иже в раздолии иноплеменники: и возмут гору ефремову и поле самарийско, и вениамина и галаадитиду.

<p>20 И преселения начало сие сыном Исраилевым, земля хананейска до сарепты: преселение же иерусалимле до ефрафа: и наследят грады нагевовы.

<p>21 И взыдут спасаемии от горы сиони, еже отмстити гору исавлю, и будет царство Господеви.
