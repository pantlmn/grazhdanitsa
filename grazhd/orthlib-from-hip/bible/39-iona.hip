Книга

<p>Пророка ионы.

%{Глава}1.

<p>И бысть слово господне ко ионе сыну амафиину, глаголя:

<p>2 востани и иди в ниневию град великий и проповеждь в нем, яко взыде вопль злобы его ко мне.

<p>3 И воста иона, еже бежати в фарсис от лица господня и сниде во иоппию и обрете корабль идущь в фарсис, и даде наем свой и вниде в онь плыти с ними в фарсис от лица господня.

<p>4 И Господь воздвиже ветр велий на мори, и бысть буря великая в мори, и корабль бедствоваше еже сокрушитися.

<p>5 И убояшася корабелницы, и возопиша кийждо к богу своему, и изметание сотвориша сосудов иже в корабли в море, еже облегчитися от них: иона же сниде во дно корабля и спаше ту и храпляше.

<p>6 И прииде к нему кормчий и рече ему что ты храплеши; востани и моли Бога твоего, яко да спасет ны Бог, да не погибнем.

<p>7 И рече кийждо ко искреннему своему: приидите, вержим жребия и уразумеем, кого ради есть зло сие на нас; И метнуша жребия, и паде жребий на иону.

<p>8 И реша к нему: возвести нам, кого ради сие зло на нас, и что твое делание есть, и откуду грядеши и камо идеши, и от коея страны и от киих людий еси ты;

<p>9 И рече к ним: раб Господень есмь аз и Господа Бога небеснаго аз чту, иже сотвори море и сушу.

<p>10 И убояшася мужие страхом великим и реша к нему: что сие сотворил еси; Зане разумеша мужие, яко от лица господня бежаше, яко возвести им.

<p>11 И реша к нему: что тебе сотворим, и утолится море от нас; Зане море восхождаше и воздвизаше паче волнение.

<p>12 И рече к ним иона возмите мя и вверзите в море, и утолится море от вас понеже познах аз, яко мене ради волнение сие великое на вы есть.

<p>13 И нуждахуся мужие, возвратитися к земли, и не можаху, яко море восхождаше и воздвизашеся паче на них.

<p>14 И возопиша ко Господеви и реша: никакоже, Господи, да не погибнем души ради человека сего, и не даждь на нас крове праведныя: зане ты, Господи, якоже восхотел, сотворил еси.

<p>15 И взяша иону и ввергоша его в море, и преста море от волнения своего.

<p>16 И убояшася мужие страхом великим Господа и пожроша жертву Господеви и помолишася молитвами.

%{Глава}2.

<p>И повеле Господь киту великому пожрети иону. И бе иона во чреве китове три дни и три нощи.

<p>2 И помолися иона ко Господу Богу своему от чрева китова

<p>3 и рече: возопих в скорби моей ко Господу Богу моему, и услыша мя: из\ чрева адова вопль мой, услышал еси глас мой:

<p>4 отвергл мя еси во глубины сердца морскаго, и реки обыдоша мя: вся высоты твоя и волны твоя на мне преидоша.

<p>5 И аз рех: отринуся от очию твоею еда приложу призрети ми ко храму святому твоему;

<p>6 Возлияся на мя вода до души моея, бездна обыде мя последняя, понре глава моя в разселины гор,

<p>7 снидох в землю, еяже вереи ея заклепи вечнии: и да взыдет из\ истления живот мой к тебе, Господи Боже мой.

<p>8 Внегда скончаватися от мене души моей, Господа помянух, и да приидет к тебе молитва моя ко храму святому твоему.

<p>9 Хранящии суетная и ложная милость свою оставиша

<p>10 аз же со гласом хваления и исповедания пожру тебе, елика обещах, воздам тебе во спасение мое Господеви.

<p>11 И повеле Господь китови, и изверже иону на сушу.

%{Глава}3.

<p>И бысть слово господне ко ионе вторицею глаголя:

<p>2 востани и иди в ниневию град великий, и проповеждь в нем по проповеди преждней, юже аз глаголах тебе.

<p>3 И воста иона и иде в ниневию, якоже глагола Господь. Ниневиа же бяше град велик Богу, яко шествия пути триех дний.

<p>4 И начат иона входити во град, яко шествие пути дне единаго, и проповеда и рече: еще три дни, и ниневиа превратится.

<p>5 И вероваша мужие ниневийстии Богови, и заповедаша пост, и облекошася во вретища от велика их даже до мала их.

<p>6 И дойде слово ко царю ниневийскому, и воста с престола своего и сверже ризы своя с себе, и облечеся во вретище и седе на пепеле.

<p>7 И проповедася и речено бысть в ниневии от царя и вельмож его глаголющих: человецы и скоти, и волове и овцы да не вкусят ничесоже, ни да пасутся, ниже воды да пиют.

<p>8 И облекошася во вретища человецы и скоти и возопиша прилежно к Богу, и возвратися кийждо от пути своего лукаваго и от неправды сущия в руках их, глаголюще:

<p>9 кто весть, аще раскается и умолен будет Бог, и обратится от гнева ярости своея, и не погибнем;

<p>10 И виде Бог дела их, яко обратишася от путий своих лукавых, и раскаяся Бог о зле, еже глаголаше сотворити им, и не сотвори.

%{Глава}4.

<p>И опечалися иона печалию великою и смутися,

<p>2 и помолися ко Господу и рече: о Господи, не сия ли убо словеса моя, яже глаголах, еще сущу ми на земли моей; сего ради предварих бежати в фарсис, зане разумех, яко милостив ты еси и щедр, долготерпелив и многомилостив, и каяйся о злобах (человеческих):

<p>3 и ныне, Владыко Господи, приими душу мою от мене, яко уне ми умрети, нежели жити.

<p>4 И рече Господь ко ионе аще зело опечалился еси ты;

<p>5 И изыде иона из\ града и седе прямо града, и сотвори себе кущу и седяше под\ нею в сени, дондеже увидит, что будет граду.

<p>6 И повеле Господь Бог тыкве, и возрасте над\ главою иониною, да будет сень над\ главою его, еже осенити его от злых его. И возрадовася иона о тыкве радостию великою.

<p>7 И повеле Господь Бог червию раннему во утрие, и под\ъяде тыкву, и изсше.

<p>8 И бысть вкупе внегда возсияти солнцу, и повеле Бог ветру знойну жегущу, и порази солнце на главу ионину, и малодушствоваше и отрицашеся души своея и рече:

<p>9 уне ми умрети, нежели жити. И рече Господь Бог ко ионе: зело ли опечалился еси ты о тыкве; И рече (иона): зело опечалихся аз даже до смерти.

<p>10 И рече Господь: ты оскорбился еси о тыкве, о нейже не трудился еси, ни воскормил еси ея, яже родися об\ нощь и об\ нощь погибе:

<p>11 аз же не пощажду ли ниневии града великаго, в немже живут множайшии неже дванадесять тем человек, иже не познаша десницы своея, ниже шуйцы своея, и скоти их мнози;

<p><br>Конец книзе пророка ионы: имать в себе главы 4.
