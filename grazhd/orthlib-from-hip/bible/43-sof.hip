Софониа

%{Глава}1

<p>1 Слово господне, иже бысть к софонии сыну хусиину, сыну годолиину, амориину, езекиину, во дни иосии сына амоня, царя иудина.

<p>2 Оскудением да оскудеют вся от лица земли, глаголет Господь:

<p>3 да оскудеет человек и скоти, да оскудеют птицы небесныя и рыбы морския, и да изнемогут нечестивии, и из\ъиму беззаконныя от лица земли, глаголет Господь.

<p>4 И простру руку мою на иуду и на вся живущыя во иерусалиме: и из\ъиму от места сего имена ваалова и имена жреческа со жерцами,

<p>5 и покланяющихся на покровех воинству небесному и кленущихся Господем и кленущихся царем своим,

<p>6 и укланяющихся от Господа и не ищущих Господа и не придержащихся Господа.

<p>7 убойтеся от лица Господа Бога, зане близ\ день Господень, яко уготова Господь жертву свою и освяти званныя своя.

<p>8 И будет в день жертвы господни: и отмщу на князи и на дом царский и на вся оболченныя во одеяния чуждая,

<p>9 и отмщу яве на вся предвратныя в день той, исполняющыя храм Господа Бога своего нечестием и лестию.

<p>10 И будет в день он, глаголет Господь, глас вопля от врат избодающих и плачь от вторых и сотрение велие от холмов.

<p>11 Плачите, живущии в посеченней, яко уподобишася вси людие ханаану, и потребишася вси величающиися сребром.

<p>12 И будет в той день, изыщу иерусалима со светилником и отмщу на мужы нерадящыя о стражбах своих, глаголющыя в сердцах своих: не имать блага сотворити Господь, ниже имать озлобити.

<p>13 И будет сила их в расхищение и домы их в разорение: и созиждут жилища и не имут пожити в них, и насадят винограды и не имут пити вина их:

<p>14 яко близ\ день Господень великий, близ\ и скор зело, глас дне господня горек и жесток учинися.

<p>15 Силен день гнева день той, день скорби и нужды, день безгодия и изчезновения, день тмы и мрака, день облака и мглы,

<p>16 день трубы и вопля на грады твердыя и на углы высокия.

<p>17 И оскорблю человеки, и пойдут яко слепи, зане Господеви прегрешиша, и излиется кровь их яко персть, и плоти их яко лайна:

<p>18 и сребро их и злато их не возможет из\ъяти их в день гнева господня, и огнем рвения его поядена будет вся земля: зане скончание и тщание сотворит на вся живущыя на земли.

%{Глава}2

<p>1 Соберитеся и свяжитеся, язык ненаказанный,

<p>2 прежде неже быти вам якоже цвету мимоходящу в день, прежде неже приити на вы гневу господню, прежде неже приити на вы дню ярости господни.

<p>3 Взыщите Господа, вси смиреннии земли, суд содевайте и правды взыщите, (взыщите кротости) и отвещайте я, яко да покрыетеся в день гнева господня.

<p>4 Зане газа расхищена будет, и аскалон во изчезновение будет: и азот в полудни отвержется, и аккарон искоренится.

<p>5 Горе живущым на ужи морстем, пришелцы критстии: слово господне на вас, ханаане, земле иноплеменников, и погублю вы от жилища:

<p>6 и будет крит пажить стадам и ограда овцам,

<p>7 и будет уже морское оставшым дому иудина: на них пожируют в домех аскалоних, к вечеру витати имут от лица сынов иудиных, яко присети их Господь Бог их и возврати плен их.

<p>8 Слышах поношения моавля и укоризны сынов аммоних,о нихже поношаху людем моим и величахуся на пределы моя.

<p>9 Сего ради живу аз, глаголет Господь сил, Бог Исраилев: зане моав яко содома будет, и сынове аммони яко гоморра, и дамаск оставлен яко стог гуменный и разорен во век: и прочии людий моих расхитят я, и оставшии языка моего наследят их.

<p>10 Сие им за досаждение их, зане поносиша и возвеличишася на люди Господа вседержителя.

<p>11 Явится Господь на них и потребит вся боги языков земных: и поклонятся ему кийждо от места своего, вси острови язычестии.

<p>12 И вы, мурини, язвени оружием моим будете.

<p>13 И прострет руку свою на север и погубит ассирианина, и положит ниневию во изчезновение безводно, яко пустыню:

<p>14 и пожируют посреде ея стада и вси зверие земнии, и хамелеоны и ежеве во гнездах ея вогнездятся: и зверие возвыют в разселинах ея, и вранове во вратех ея, зане кедр возношение ея.

<p>15 Сей град презорливый, живяй на уповании, глаголяй в сердцы своем: аз есмь, и несть по мне еще: како бысть во изчезновение, пажить зверем; всяк мимоходяй сквозе его позвиждет и воздвигнет руце свои.

%{Глава}3

<p>1 О, светлый и избавленный граде, голубице!

<p>2 Не услыша гласа, не прият наказания, на Господа не упова и к Богу своему не приближися.

<p>3 Князи его в нем, яко львы рыкающе, судии его яко волцы аравийстии, не оставляху на утро.

<p>4 Пророцы его ветроносцы, мужие презорливи: священницы его сквернят святая и нечествуют в закон.

<p>5 Господь же праведн посреде его и не имать сотворити неправды: утро утро даст суд свой в свет: и не укрыся, и не весть неправды во истязании, ниже в распри обиды.

<p>6 В растление низложих величавыя, изчезоша углы их: опустошу пути их весьма, еже не проходити: изчезоша гради их, занеже ни единому быти, ни жити.

<p>7 Рех: обаче убойтеся мене и приимите наказание, и не имате потребитися от очию его, за вся елика отмстих на нем: готовися, утренюй, истле все листвие их.

<p>8 Сего ради потерпи мене, глаголет Господь, в день воскресния моего во свидетелство: зане суд мои в сонмища языков еже прияти царей, еже излияти на ня гнев мой весь, гнев ярости моея: зане огнем рвения моего поядена будет вся земля.

<p>9 Яко тогда обращу к людем язык в род его, еже призывати: всем имя господне, работати ему под\ игом единем.

<p>10 От конец рек ефиопских прииму молящыя мя, в разсеянных моих принесут жертвы мне.

<p>11 В день он не имаши постыдитися от всех начинаний твоих, имиже нечествовал еси в мя: яко тогда отиму от тебе укоризны досаждения твоего, и ктому не имаши приложити величатися на горе святей моей.

<p>12 И оставлю в тебе люди кротки и смиренны, и будут благоговети о имени господни

<p>13 останцы Исраилевы, и не сотворят неправды, и не возглаголют суетных, и не обрящется в устех их язык льстив: зане тии пожируют и угнездятся, и не будет устрашаяй их.

<p>14 Радуйся, дщи сионова, зело, проповедуй, дщи иерусалимова, веселися и преукрашайся от всего сердца твоего, дщи иерусалимля:

<p>15 отят Господь неправды твоя, избавил тя есть из\ руки враг твоих: воцарится Господь посреде тебе, и не узриши зла ктому.

<p>16 Во время оно речет Господь иерусалиму: дерзай, сионе, да не ослабеют руце твои.

<p>17 Господь Бог твой в тебе, сильный спасет тя, наведет на тя веселие и обновит тя в любви своей, и возвеселится о тебе во украшении, яко в день праздника.

<p>18 И соберу сотреныя твоя: горе, кто приимет нань поношение;

<p>19 Се, аз сотворю в тебе тебе ради, глаголет Господь, во время оно: и спасу утисненную и отриновенную прииму, и положу я в похваление и имениты по всей земли.

<p>20 И постыдятся во время оно, егда добро вам сотворю, и во время, егда прииму вы: зане дам вы имениты и в похваление во всех людех земли, внегда возвращати ми пленение ваше пред\ вами, глаголет Господь.
