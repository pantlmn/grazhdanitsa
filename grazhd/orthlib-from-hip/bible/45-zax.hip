Захариа

%{Глава}1

<p>1 Во осмый месяц, втораго лета, при дарии, бысть слово господне ко захарии варахиину, сыну аддову, пророку, глаголя:

<p>2 прогневася Господь на отцы вашя гневом велиим,

<p>3 и речеши к ним: сице глаголет Господь вседержитель: обратитеся ко мне, глаголет Господь сил, и обращуся к вам, глаголет Господь сил.

<p>4 И не будите, якоже отцы ваши, ихже обличаху пророцы прежнии, глаголюще: сице глаголет Господь вседержитель: отвратитеся от путий ваших лукавых и от начинаний ваших злых: и не послушаша и не вняша послушати мене, глаголет Господь (вседержитель).

<p>5 отцы ваши где суть и пророцы; еда во век поживут;

<p>6 обаче словеса моя и законы моя приемлете, елика аз заповедаю в дусе моем рабом моим пророком, иже постигнуша отцев ваших. И отвещаша и реша: якоже устави Господь вседержитель сотворити нам по путем нашым и по начинанием нашым, тако сотвори нам.

<p>7 В двадесять четвертый первагонадесять месяца, сей есть месяц сават, во второе лето, при дарии, бысть слово господне ко захарии варахиину, сыну аддову, пророку, глаголя:

<p>8 видех нощию, и се, муж всед на коня рыжа, и сей стояше между горами осеняющими, и за ним кони рыжы и сери, и пестри и бели,

<p>9 и рех: что сии, господи; И рече ко мне ангел глаголяй во мне: аз покажу ти, что суть сия.

<p>10 И отвеща муж стояй между горами и рече ко мне: сии суть, ихже посла Господь об\ъити землю.

<p>11 И отвещаша ангелу господню стоящему между горами и реша: обыдохом всю землю, и се, вся земля населена есть и молчит.

<p>12 И отвеща ангел Господень и рече: Господи вседержителю, доколе не имаши помиловати иерусалима и грады иудовы, яже презрел еси, сие седмьдесятое лето;

<p>13 И отвеща Господь вседержитель ангелу глаголющему во мне глаголы добры и словеса утешна.

<p>14 И рече ко мне ангел глаголяй во мне: возопий глаголя: сице глаголет Господь вседержитель: ревновах по иерусалиму и сиону рвением великим,

<p>15 и гневом велиим аз гневаюся на языки нападающыя: зане аз убо прогневахся мало, они же налегоша во злая.

<p>16 Сего ради сице глаголет Господь: обращуся ко иерусалиму щедротами, и храм мой созиждется в нем, глаголет Господь вседержитель, и мера протягнется во иерусалиме еще.

<p>17 И рече ко мне ангел глаголяй во мне: еще возопий глаголя: сице глаголет Господь вседержитель: еще прелиятися имут гради благими, и помилует Господь еще сиона и изберет еще иерусалима.

<p>18 И возведох очи мои и видех, и се, четыри рози,

<p>19 и рех ко ангелу глаголющему во мне: что суть сия, господи; И рече ко мне: сии рози расточившии иуду и Исраиля и иерусалима. <p>20 И показа ми Господь четыри древоделя.

<p>21 И рех: что сии грядут сотворити, (господи); И рече: сии рози расточившии иуду, и Исраиля сокрушиша, и никтоже от них воздвиже главы: и изыдоша сии поострити я в руках своих четыри рози, языцы возносящии рог на землю господню, еже расточити ю.

%{Глава}2

<p>1 И возведох очи мои и видех, и се, муж, и в руце его уже землемерно.

<p>2 И рех к нему: камо грядеши ты; И рече ко мне: размерити иерусалима, еже видети, колика широта его есть и колика долгота.

<p>3 И се, ангел глаголяй во мне стояше, и ин ангел исхождаше во сретение ему

<p>4 и рече к нему глаголя: тецы и рцы к юноши оному глаголя: плодовито населится иерусалим от множества человеков и скотов, иже посреде его:

<p>5 и аз буду ему, глаголет Господь, стена огнена окрест и в славу буду посреде его.

<p>6 О, о, бежите от земли северныя, глаголет Господь, зане от четырех ветров небесных соберу вы, глаголет Господь:

<p>7 в сион спасайтеся, живущии во дщери вавилонстей.

<p>8 Зане сице глаголет Господь вседержитель: в\ъслед славы посла мя на языки пленившыя вас, зане касаяйся вас яко касаяйся в зеницу ока его:

<p>9 зане, се, аз наношу руку мою на ня, и будут корысть работающым им, и уразумеете, яко Господь вседержитель посла мя.

<p>10 Красуйся и веселися, дщи сионя, зане, се, аз гряду и вселюся посреде тебе, глаголет Господь.

<p>11 И прибегнут языцы мнози ко Господу в той день и будут ему в люди и вселятся посреде тебе, и уразумееши, яко Господь вседержитель посла мя к тебе.

<p>12 И наследит Господь иуду, участие свое на земли святей, и изберет еще иерусалима.

<p>13 Да благоговеет всяка плоть от лица господня, яко воста из\ облак святых своих.

%{Глава}3

<p>1 И показа ми Господь иисуса, иереа великаго, стояща пред\ лицем ангела господня, и диавол стояше одесную его, еже противитися ему.

<p>2 И рече Господь ко диаволу: да запретит Господь тебе, диаволе, и да запретит Господь тебе, избравый иерусалима: не се ли, сие яко главня исторжена из\ огня;

<p>3 Иисус же бе оболчен в ризы гнусны и стояше пред\ лицем ангела.

<p>4 И отвеща и рече к стоящым пред\ лицем его глаголя: отимите ризы гнусныя от него. И рече к нему: се, отях от тебе беззакония твоя и грехи твоя очищу, и облецыте его в подир <p>5 и возложите кидар чист на главу его. И возложиша кидар чист на главу его и облекоша его в ризы. И ангел Господень стояше,

<p>6 и засвидетелствоваше ангел Господень ко иисусу глаголя:

<p>7 сице глаголет Господь вседержитель: аще в путех моих пойдеши и повеления моя сохраниши, и ты разсудиши храм мой: и аще сохраниши двор мой, и дам ти сообращающыяся посреде стоящих сих.

<p>8 Послушай убо, иисусе, иерею великий, ты и искреннии твои седящии пред\ лицем твоим, зане мужие дивозрителие суть: зане, се, аз ввожду раба моего востока:

<p>9 зане камень, егоже дах пред\ лицем иисусовым, на камени единем седмь очес суть: се, аз изрыю ров, глаголет Господь вседержитель, и осяжу всю обиду земли оныя в день един.

<p>10 В день оный, глаголет Господь вседержитель, созовете кийждо искренняго своего под\ виноград и под\ смоковницу.

%{Глава}4

<p>1 И обратися ангел глаголяй во мне и возведе мя, якоже егда востанет человек от сна своего,

<p>2 и рече ко мне: что ты видиши; И рех: видех, и се, свещник злат весь, и светилце верху его, и седмь светилник верху его, и седмь чашиц светилником верхним его,

<p>3 и две маслины верху его, едина одесную светилца его и едина ошуюю.

<p>4 И вопросих и рех ко ангелу глаголющему во мне глаголя: что суть сия, господи;

<p>5 И отвеща ангел глаголяй во мне и рече ко мне глаголя: не разумееши ли, что суть сия; И рех: ни, господи.

<p>6 И отвеща и рече ко мне глаголя: сие слово господне к зоровавелю глаголя: не в силе велицей, ни в крепости, но в дусе моем, глаголет Господь вседержитель.

<p>7 Что ты еси, горо великая, пред\ лицем зоровавеля, еже исправити; и изнесу камень наследия, равенство благодати, благодать его.

<p>8 И бысть слово господне ко мне глаголя:

<p>9 руце зоровавелевы основаша храм сей и руце его совершат его: и уразумееши, яко Господь вседержитель посла мя к вам:

<p>10 зане кто укорил тя есть во дни малы; и возрадуются, и увидят камень, иже от чистаго олова, в руку зоровавеля: седмь сия очеса господня суть, призирающая на всю землю.

<p>11 И отвещах и рех к нему: что суть две маслины сия, яже одесную свещника и ошуюю;

<p>12 И вопросих вторицею и рех к нему: что суть две ветви масличны, яже в руку двух усекалниц златых возливающих и возношающих чашицы златыя;

<p>13 И рече ко мне глаголя: не веси ли, что суть сия; И рех: ни, господи.

<p>14 И рече: сии два сынове тучности, яже предстоят Господеви всея земли.

%{Глава}5

<p>1 И обратихся и возведох очи мои и видех, и се, серп летящь.

<p>2 И рече ко мне: что ты видиши; И рех: аз вижду серп летящь, в долготу лактей двадесять и в широту десяти лактей.

<p>3 И рече ко мне: сия клятва исходящая на лице всея земли: зане всяк тать от сего даже до смерти отмщен будет, и всяк кленыйся во лжу от сего до смерти отмстится.

<p>4 И изнесу его, глаголет Господь вседержитель, и внидет в дом татя и в дом кленущагося именем моим во лжу, и вселится посреде дому его, и скончает его и древа его и камение его.

<p>5 И изыде ангел глаголяй во мне и рече ко мне: воззри очима твоима и виждь исходящее сие. И рех:

<p>6 что есть; И рече: сия мера исходящая. И рече: сия неправда их по всей земли.

<p>7 И се, талант оловян вземляйся, и се, жена едина седяше посреде меры.

<p>8 И рече: сия есть беззаконие. И верже ю в средину меры и вверже камень оловяный во уста ея.

<p>9 И возведох очи мои и видех, и се, две жены исходящыя, и дух в крилех их, и те имяху крила, яко криле вдодовы: и взяша меру между землею и между небом.

<p>10 И рех ко ангелу глаголющему во мне: камо сия относят меру;

<p>11 И рече ко мне: создати ей храмину в земли вавилонстей и уготовати, и положат ю тамо на уготование свое.

%{Глава}6

<p>1 И обратихся и возведох очи мои и видех, и се, четыри колесницы исходящыя из\ средины двоих гор, горы же те беша горы медяны:

<p>2 в колеснице первей кони рыжы, и в колеснице вторей кони врани,

<p>3 и в колеснице третией кони бели, и в колеснице четвертей кони пестри скори. <p>4 И отвещах и рех ко ангелу глаголющему во мне: что суть сия, господи;

<p>5 И отвеща ангел глаголяй во мне и рече: сия суть четыри ветри небеснии, иже исходят предстати Господу всея земли.

<p>6 В нейже беху кони врани, исхождаху на землю северскую, и белии исхождаху в\ъслед их, и пестрии исхождаху на землю южную,

<p>7 и скории исхождаху и озираху еже об\ъити землю. И рече: идите, обыдите землю. И обыдоша землю.

<p>8 И возопи и рече ко мне глаголя: се, исходящии на землю северскую упокоиша ярость мою на земли северстей.

<p>9 И бысть слово господне ко мне глаголя:

<p>10 приими, яже от плена от князей и от ключимых его и от разумевших его, и внидеши ты в день он в дом иосии софониина, грядущаго от вавилона,

<p>11 и приимеши сребро и злато, и сотвориши венцы, и возложиши на главу иисусу иоседекову, иерею великому,

<p>12 и речеши к нему: сице глаголет Господь вседержитель: се, муж, восток имя ему, и под\ ним возсияет, и созиждет храм Господень:

<p>13 и той приимет добродетель, и сядет и воз\ъобладает на престоле своем, и будет иерей одесную его, и совет мирен будет между обема,

<p>14 а венец будет терпящым и ключимым ему и разумевшым его, и в благодать сыну софониину, и в псалом во храме господни:

<p>15 и издалеча от сих приидут и созиждут во храме господни, и уразумеете, яко Господь вседержитель посла мя к вам: и будет, аще слушающе послушаете гласа Господа Бога вашего.

%{Глава}7

<p>1 И бысть в четвертое лето, при дарии цари, бысть слово господне ко захарии в четвертый месяца девятаго, иже есть хаселев.

<p>2 И посла в вефиль сарасар и арвесеер царь и мужие его молити Господа,

<p>3 глаголя ко священником, иже во храме Господа (Бога) вседержителя, и пророком, глаголя: аще вниде зде в пятый месяц святыня, (плачя или постяся,) якоже сотворих уже многа лета.

<p>4 И бысть слово Господа вседержителя ко мне глаголя: <p>5 рцы ко всем людем земли и ко священником глаголя: аще постистеся или плачевопльствисте в пятинах или седминах (месяца), и се, седмьдесят лет, постом ли постистеся ми;

<p>6 и аще ясте или пиете, не вы ли ясте и пиете;

<p>7 Не сия ли суть словеса, яже глагола Господь руками пророков прежних, егда бе иерусалим населен и гобзующь, и гради его окрест, и нагорная и подольная населена бяху;

<p>8 И бысть слово господне ко захарии глаголя:

<p>9 сице глаголет Господь вседержитель: суд праведен судите и милость и щедроты творите кийждо ко брату своему,

<p>10 а вдовицы и сира, и пришелца и убога не насильствуйте, и злобы кийждо брата своего да не помнит в сердцах своих.

<p>11 И не покоришася, еже внимати, и даша плещы презирающыя, и ушеса своя отяготиша, еже не слышати,

<p>12 и сердце свое учиниша непокориво, не послушати закона моего и словес, яже посла Господь вседержитель духом своим рукою пророков прежних: и бысть гнев великий от Господа вседержителя.

<p>13 И будет, якоже рече, и не услышаша его: сице возопиют, и не имам услышати, глаголет Господь вседержитель:

<p>14 и отвергу я во вся языки, иже не разумеша, и земля запустеет последи их от проходящаго и от возвращающагося: и учиниша избранную землю в запустение.

%{Глава}8 <p>1 И бысть слово Господа вседержителя (ко мне) глаголя:

<p>2 сице глаголет Господь вседержитель: ревновах по иерусалиме и сионе рвением великим и яростию велиею ревновах по нем.

<p>3 Тако глаголет Господь: обращуся к сиону и вселюся посреде иерусалима, и наречется иерусалим град истинный, и гора Господа вседержителя гора святая.

<p>4 Сице глаголет Господь вседержитель: еще сядут старцы и старицы на путех иерусалимских, кийждо жезл свой имый в руце своей от множества дний:

<p>5 и путие града исполнятся отрочищ и отроковиц играющих на путех его.

<p>6 Сице глаголет Господь вседержитель: аще изнеможет пред\ останком людий сих во онех днех, еда и предо мною изнеможет; глаголет Господь вседержитель.

<p>7 Сице глаголет Господь вседержитель: се, аз спасу люди моя от земли восточныя и от земли западныя

<p>8 и введу их (в землю их), и вселюся посреде иерусалима, и будут ми в люди, и аз буду им в Бога во истине и в правде.

<p>9 Сице глаголет Господь вседержитель: да укрепятся руце вас слышащих во днех сих словеса сия от уст пророческих, от негоже дне основася храм Господа вседержителя, и церковь отнележе создася.

<p>10 Зане прежде дний онех мзда человеком не бе во успех, и мзда скотом не бяше, и исходящему и входящему не бе мира от печали, и послю вся человеки коегождо на искренняго своего.

<p>11 И ныне не по днем онем прежним аз сотворю останку людий сих, глаголет Господь вседержитель,

<p>12 но покажу мир: виноград даст плод свой, и земля даст жита своя, и небо даст росу свою, и наследити сотворю останком людий моих сих вся сия. <p>13 И будет, яко бесте в клятве во языцех, доме иудов и доме Исраилев, тако спасу вы, и будете в благословении: дерзайте и укрепляйтеся руками вашими.

<p>14 Зане сице глаголет Господь вседержитель: якоже помыслих озлобити вы, внегда прогневаша мя отцы ваши, глаголет Господь вседержитель, и не раскаяхся:

<p>15 тако уставих и умыслих во дни сия добро сотворити иерусалиму и дому иудову: дерзайте.

<p>16 Сия словеса, яже сотворите: глаголите истину кийждо искреннему своему, истину и суд мирен судите во вратех ваших,

<p>17 и кийждо злобы искренняго своего не помышляйте в сердцах ваших, и клятвы лживыя не любите, зане вся сия возненавидех, глаголет Господь вседержитель.

<p>18 И бысть слово Господа вседержителя ко мне глаголя:

<p>19 сице глаголет Господь вседержитель: пост четвертый и пост пятый, и пост седмый и пост десятый будут дому иудову в радость и в веселие и в праздники благи: и возвеселитеся и истину и мир возлюбите.

<p>20 Сице глаголет Господь вседержитель: еще людие мнози приидут и живущии во градех многих:

<p>21 и снидутся живущии во пяти градех во един град, глаголюще: грядим помолитися лицу господню и взыскати лице Господа вседержителя: иду и аз.

<p>22 И приидут людие мнози и языцы мнози взыскати лица Господа вседержителя во иерусалиме и умолити лице господне.

<p>23 Сице глаголет Господь вседержитель: во оны дни имется десять мужей от всех племен языческих, и имутся за ризу мужа иудеанина, глаголюще: пойдем с тобою, зане слышахом, яко Бог с вами есть.

%{Глава}9

<p>1 Пророчество словесе господня в земли седраха и дамаска жертвы его: зане Господь призирает на человеки и на вся колена Исраилева,

<p>2 и во имафе в пределех его тир и сидон, яко умудреша зело.

<p>3 И созда тир твердыни себе и собра сребро яко персть и злато яко брение путий.

<p>4 Сего ради Господь наследит я и поразит в море силу его, и той огнем поястся.

<p>5 увидит аскалон и убоится, и газа и поболит зело, и аккарон, яко постыдеся о уповании своем: и погибнет царь от газы, и аскалон не имать населитися.

<p>6 И вселятся иноплеменницы во азоте, и разрушу досаждение иноплеменников,

<p>7 и изму кровь их из\ уст их и мерзости их из\ средины зубов их, и оставятся и сии Богу нашему и будут яко тысящник во иуде, и аккарон якоже иевусей.

<p>8 И подставлю храму моему воздвижение, еже не сквозе ходити, ниже возвращатися, и ктому не имать приити на ня изгоняяй: яко ныне видех очима моима.

<p>9 Радуйся зело, дщи сионя, проповедуй, дщи иерусалимля: се, царь твой грядет тебе праведн и спасаяй, той кроток и всед на под\ъяремника и жребца юна.

<p>10 И потребит колесницы от ефрема и кони от иерусалима, и потребит лук бранный, и множество, и мир от языков: и обладает водами от моря до моря и от рек до исходищ земли.

<p>11 И ты в крови завета твоего испустил еси узники твоя от рова не имуща воды.

<p>12 Сядите в тверделех, связани сонмища, и за единъдень пришелствия твоего сугубо воздам ти.

<p>13 Занеже напрягох тя себе, иудо, яко лук, исполних ефрема, и воздвигну чада твоя, сионе, на чада еллинска, и осяжу тя яко мечь ратника.

<p>14 И Господь на них явится, и изыдет яко молния стрела его: и Господь Бог вседержитель в трубу вострубит и пойдет в шуме прещения своего.

<p>15 Господь вседержитель защитит их, и поядят я, и посыплют их камением пращным, и испиют кровь их яко вино, и исполнят окрины яко жертвенник.

<p>16 И спасет я Господь Бог их в день он, яко овцы люди своя: зане камение свято валяется на земли его.

<p>17 Аще что благо его, и аще что добро его, пшеница юношам и вино благоуханно девам.

%{Глава}10

<p>1 Просите от Господа дождя во время ранняго и поздняго: Господь сотвори привидения, и дождь зимен даст им, комуждо злак на селе.

<p>2 Зане провещающии глаголаша труды, и вражбителие видения ложна и сония лжива глаголаху, суетными утешаху: сего ради изсхоша яко овцы, и озлоблени быша, понеже не бе изцеления.

<p>3 На пастырей прогневася ярость моя, и на агнцы посещу: и посетит Господь Бог вседержитель стадо свое, дом иудин, и учинит я аки коня благолепна своего во брани.

<p>4 И от него призре, и от него учини, и от него лук в дусе ярости, и от него изыдет всяк изгоняяй в том.

<p>5 И будут яко ратницы попирающе брение на путех во брани, и ополчатся, яко Господь с ними, и постыдятся всадницы коннии.

<p>6 И укреплю дом иудов и дом иосифов спасу, и вселю я, понеже возлюбих я, и будут аки бы не отвратих их: зане аз Господь Бог их и услышу я.

<p>7 И будут яко ратницы ефремовы, и возрадуется сердце их аки от вина: и чада их увидят и возвеселятся, и возрадуется сердце их о Господе.

<p>8 Возвещу им и прииму я, зане искуплю их, и умножатся, якоже бяху мнози:

<p>9 и всею я в людех, и дальнии помянут мя, и воспитают чада своя, и обратятся:

<p>10 и возвращу я от земли египетския и от ассириан прииму я, и в галаадит и в ливан введу я, и не имать остати от них ни един.

<p>11 И пройдут морем узким и поразят в мори волны, и изсякнут вся глубины речныя, и отимется всяко досаждение ассирийско, и скиптр египетск отимется.

<p>12 И укреплю я о где Бозе их, и о имени его восхвалятся, глаголет Господь.

%{Глава}11

<p>1 Разверзи, ливане, двери твоя, и да пояст огнь кедры твоя:

<p>2 да плачевопльствит питис, зане паде кедр, яко вельможи вельми обеднеша. Восплачевопльствите, дуби васанитидстии, яко посечеся дубрава насажденная.

<p>3 Глас плачущих пастырей, яко возбедствова величие их: глас рыкающих львов, яко озлоблено бысть шатание иорданово.

<p>4 Сице глаголет Господь вседержитель: пасите овцы заколения,

<p>5 яже стяжавшии закалаху и не раскаявахуся, и продающии я глаголаху: благословен Господь, и обогатихомся: и пастырие их не печахуся ни чимже о них.

<p>6 Сего ради не пощажду ктому на живущих на земли, глаголет Господь: и се, аз предам человеки, коегождо в руце искреннему его и в руце царю своему: и изсекут землю, и не имам из\ъяти от руки их.

<p>7 И упасу овцы заколения в земли ханаани: и прииму себе два жезла, единаго нарекох доброту, а другаго нарекох уже, и упасу овцы.

<p>8 И погублю три пастыри в месяц един, и отягчает душа моя на ня: ибо души их рыкаху на мя.

<p>9 И рех: не имам пасти вас: умирающее да умрет, и изчезающее да изчезнет, и прочая да пояст кийждо плоть ближняго своего.

<p>10 И прииму жезл мой добрый и отвергу его еже разорити завет мой, егоже завещах ко всем людем:

<p>11 и разорится в день оный, и уразумеют хананее овцы хранимыя мне, зане слово господне есть.

<p>12 И реку к ним: аще добро пред\ вами есть, дадите мзду мою, или отрецытеся. И поставиша мзду мою тридесять сребреник.

<p>13 И рече Господь ко мне: вложи я в горнило и смотри, аще искушено есть, имже образом искушен бых о них. И приях тридесять сребреник и вложих их в храм Господень в горнило.

<p>14 И отвергох жезл вторый уже, еже разорити завет иже посреде иуды и посреде Исраиля.

<p>15 И рече Господь ко мне: еще приими себе сосуды пастырски, пастыря неискусна:

<p>16 зане, се, аз воздвигну пастыря на землю: погибающаго не посетит и расточеннаго не имать взыскати, и сокрушеннаго не имать изцелити и здраваго не имать направити, и мяса избранных пояст и глезны их извиет.

<p>17 О, пасущии суетная и оставльшии овец! мечь на мышцу его и на око ему десное: мышца его изсыхающи изсхнет, и око ему десное ослепая ослепнет.

%{Глава}12

<p>1 Пророчество словесе господня на Исраиля, глаголет Господь, прострый небо и основаяй землю и созидаяй дух человека в нем:

<p>2 се, аз полагаю иерусалима яко преддверия движимая всем людем окрест, и во иудеи будет обседение на иерусалима:

<p>3 и будет в день оный, положу иерусалима камень попираемый всеми языки: всяк попираяй его ругаяся поругается, и соберутся нань вси языцы земли.

<p>4 В день он, глаголет Господь вседержитель, поражу всякаго коня во ужас и всадника его в безумие: и на дом иудов отверзу очи мои и вся кони людий поражу во ослепление.

<p>5 И рекут тысящницы иудины вси в сердцах своих: обрящем себе живущыя во иерусалиме о Господе вседержители Бозе их.

<p>6 В день он положу тысящники иудины яко главню огненну в дровах и яко свещу огненну в стеблии, и поядят одесную и ошуюю вся люди окрест: и населится иерусалим еще по себе во иерусалиме:

<p>7 и спасет Господь селения иудова якоже исперва, яко да не величается похвала дому давидова и величания живущих во иерусалиме на иуду.

<p>8 И будет в день он, защитит Господь живущих во иерусалиме: и будет немощный в них в той день яко давид, а дом давидов яко дом божий, якоже ангел Господень пред\ ними.

<p>9 И будет в день он, взыщу из\ъяти вся языки грядущыя на иерусалим,

<p>10 и излию на дом давидов и на живущыя во иерусалиме дух благодати и щедрот, и воззрят нань, егоже прободоша, и восплачутся о нем плаканием яко о возлюбленнем, и поболят о нем болезнию яко о первенце.

<p>11 В день он возвеличится плачевопльствие во иерусалиме, яко плачевопльствие ададримона на поли магедоне.

<p>12 И восплачется земля по племеном племеном: колено о себе, и жены их о себе: колено дому давидова о себе и жены их о себе:

<p>13 колено дому нафанова о себе, и жены их о себе: колено дому левиина о себе, и жены их и себе: колено симеоне о себе, и жены их о себе:

<p>14 вся прочая колена, колено и колено о себе, и жены их о себе.

%{Глава}13

<p>1 В день он будет всяко место отверзаемо дому давидову и живущым во иерусалиме в предвижение и разделение.

<p>2 И будет в день он, глаголет Господь саваоф, потреблю имена идолов от земли, и ктому не будет их памяти:и лживыя пророки и духа нечистаго изму от земли.

<p>3 И будет, аще проречет человек еще, и речет к нему отец его и мати его, рождшии его, внегда пророчествовати ему: не жив будеши, яко лжу глаголал еси во имя господне: и запнут ему отец его и мати его, родившии его, егда пророчествовати начнет.

<p>4 И будет в день он, постыдятся пророцы, кийждо от видения своего, внегда пророчествовати ему, и облекутся в кожу власяную, зане солгаша.

<p>5 И речет: несмь пророк аз, яко человек делаяй землю аз есмь, зане человек роди мя от юности моея.

<p>6 И реку к нему: что язвы сия посреде руку твоею; И речет: имиже уязвлен бых в дому возлюбленнаго моего.

<p>7 Мечу, востани на пастыря моего и на мужа гражданина моего, глаголет Господь вседержитель: порази пастыря, и расточатся овцы стада: и наведу руку мою на (малыя) пастыри.

<p>8 И будет в день он на всей земли, глаголет Господь, две части ея потребятся и изчезнут, а третия останется на ней:

<p>9 и проведу третию часть сквозе огнь, и разжгу я, якоже разжизается сребро, и искушу я, якоже искушается злато: той призовет имя мое, и аз услышу его и реку: людие мои сии суть. И тии рекут: Господь Бог мой.

%{Глава}14

<p>1 Се, дние господни грядут, и разделятся корысти твоя в тебе:

<p>2 и соберу вся языки на иерусалим в брань, и пленится град, и расхитятся домове, и жены осквернятся: и изыдет пол града в пленение, а останок людий моих не потребятся от града.

<p>3 И изыдет Господь и ополчится на языки оны, якоже день ополчения его в день брани.

<p>4 И станут нозе его в день он на горе елеонстей, яже есть прямо иерусалиму на восток: и разделится гора елеонская, пол ея к востоком и пол ея к морю, пропасть велия зело: и уклонится пол горы на север и пол ея на юг:

<p>5 и засыплется дебрь гор моих, и прильпнет дебрь горняя даже до асаила и наполнится, якоже наполнися от лица труса во днех озии царя иудова: и приидет Господь Бог мой, и вси святии с ним.

<p>6 И будет в день он, не будет свет, но зима и мраз: <p>7 и будет день един, и день той знаемь будет Господеви, и не день и не нощь, и при вечере будет свет.

<p>8 И в день он изыдет вода жива из\ иерусалима, пол ея в море первое и пол ея в море последнее: и в жатву и в весну будет тако.

<p>9 И будет Господь в царя по всей земли: в день он будет Господь един, и имя его едино,

<p>10 обходя всю землю и пустыню, от гаваи и до реммона, на юг иерусалиму: и вознесется на месте и пребудет от врат вениаминих до места врат первых, даже до врат уголных и до столпа анамеиля и до подточилия царева.

<p>11 И вселятся в нем, и анафема не будет ктому, ивселится иерусалим надеяйся.

<p>12 И сие будет падение, имже изсечет Господь вся люди, елицы воеваша на иерусалим: истают плоти их стоящих на ногах своих, и очеса им истекут из\ обочий их, и язык их истает во устех их.

<p>13 И будет в день он ужас Господень велий на них: и имутся кийждо за руку ближняго своего, и соплетется рука его к руце ближняго своего.

<p>14 И иуда ополчится во иерусалиме и соберет крепость всех людий окрест, злато и сребро и ризы во множество зело.

<p>15 И сие будет падение конем и мском, и велблюдом и ослом, и всем скотом сущым в полцех онех, по падению сему.

<p>16 И будет, елицы аще останутся от всех язык пришедших на иерусалим, и взыдут на всякое лето покланятися царю Господу вседержителю и праздновати праздник скинопигии.

<p>17 И будет, елицы аще не взыдут от всех племен земли во иерусалим поклонитися царю Господу вседержителю, и сии онем приложатся, не будет на них дождя.

<p>18 Аще же колено египетское не взыдет, ни приидет, и на сих будет язва, еюже поразит Господь вся языки, елицы аще не взыдут, еже праздновати праздник скинопигии.

<p>19 Сей будет грех египту и грех всем языком, елицы аще не взыдут, еже праздновати праздник скинопигии.

<p>20 В день он будет еже во узде коня, свято Господу вседержителю: и будут коноби в дому господни яко чашы пред\ лицем олтаря,

<p>21 и будет всяк коноб во иерусалиме и во иуде свят Господеви вседержителю: и приидут вси жрущии и приимут от них и сварят в них, и не будет хананей ктому во храме Господа вседержителя в день он.
