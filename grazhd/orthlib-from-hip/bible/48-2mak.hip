в~ маккавейская

%{Глава}1

<p>1 Братии сущей во египте иудеом радоватися: братия иже во иерусалиме иудее и иже во стране иудейстей, мира благаго:

<p>2 и да благосотворит вам Бог и да помянет завет свой иже ко аврааму и исааку и иакову рабом своим верным,

<p>3 и да даст вам сердце всем во еже чествовати его и творити хотения его сердцем великим и душевным изволением,

<p>4 и да отверзет сердца ваша в законе своем и в повеленщх, и мир да сотворит,

<p>5 и да услышит молитвы вашя и умилится вам и не оставит вас во время лукаво.

<p>6 И ныне зде есмы молящеся о вас.

<p>7 Царствующу димитрию лета сто шестьдесят девятаго, мы иудее писахом вам в скорби и в горести нашедшей нам в летех сих, отнележе отступи иасон и иже с ним от стыя земли и царства,

<p>8 и пожгоша врата, и пролияша кровь неповинну: и молихомся Господеви, и услышани есмы, и принесохом жертву и семидал, и возжгохом светилники, и предложихом хлебы.

<p>9 И ныне празднуйте дни скинопигии хаслева месяца.

<p>10 Лета сто осмьдесят осмаго, иже во иерусалиме и иже во иудеи, и старейшины и иуда аристовулу учителю птоломеа царея сущему же от помазанных иереев рода, и сущым во египте иудеом, радоватися и здравствовати.

<p>11 От великих бедств богом спасени, вельми благодарим ему, аки на царя ополчающщся.

<p>12 Сей бо изведе ополчающихся на святый град:

<p>13 в персиду бо быв вождом, и при нем нестерпимая мнящаяся быти сила, посечени быша в капищи нанеи, прельщения употребившым жерцем сущым при нанеи.

<p>14 Аки бо спребывати хотя ей, прииде на место антиох и иже с ним друзи, взятия ради сребреников под\ именем вена: <p>15 и предложившым сия жерцем нанеи, и оному вшедшу с малыми в притвор капища, заключивше капище,

<p>16 егда вниде антиох, отверзше свода сокровенную дверь, метающе камение побиша игемона и сущих с ним, и разделивше на уды и главы отсекше изметаша късущым вне.

<p>17 О всех благословен наш Бог, иже предаде нечествовавших.

<p>18 Хотяще убо праздновати двадесять пятаго дне месяца хаслева очищение церкве, потребно непщевахом известити вам, да и вы празднуете день скинопигии и огня, егда неемиа создав церковь и олтарь, принесе жертву.

<p>19 Ибо егда в персиду ведяхуся отцы наши, тогда жерцы боящщся Бога вземше от огня олтарнаго отай, скрыша во юдоль кладязя дно имеюща безводное, и в нем соблюдоша, яко всем неведому быти месту.

<p>20 Преминувшым же летом многим, егда изволися Богу, посланный неемиа от царя персидскаго, внуки жерцев сокрывших посла на взыскание огня: и якоже поведаша нам, не обретоша огня, но воду густу,

<p>21 повеле им черпати и принести: егда же принесена быша жертвенная, повеле жерцем неемиа покропити водою дрова и лежащая на них.

<p>22 Егда же бысть сие, и время прииде, егда солнце возсия прежде облачно сущо, возжжеся огнь велик, яко дивитися всем.

<p>23 Молитву же творяху жерцы, егда горяще жертва, и жерцы и вси ионафану начинающу, прочым же отвещающым, якоже неемии.

<p>24 Бе же молитва имеющи образ сей: Господи, Господи Боже, всех творче, страшный и крепкий, и праведный и милостивый, единый царю и благий,

<p>25 единый дателю, едине праведне и вседержителю и вечный, спасаяй Исраиля от всякаго зла, сотворивый отцы избранны и освятивый их,

<p>26 прщми жертву за вся люди твоя Исраиля и сохрани часть твою и освяти:

<p>27 собери расточение наше, избави работающих языком, на уничижениых и мерзких призри, и да уведят языцы, яко ты еси Бог наш:

<p>28 показни насилующих и досаждающих в гордыни:

<p>29 насади люди твоя на месте святем твоем, якоже рече моисей.

<p>30 Жерцы же пояху пения.

<p>31 Егда же сгореша жертвенная, оставшею водою неемиа повеле камение большее полити.

<p>32 Егда же сие бысть, пламень возгореся, и от олтаря облиставшу свету, сгоре.

<p>33 Егда же явлена бысть вещь, и возвещено бысть царю персску, яко на месте, в немже огнь скрыша преселеннии жерцы, вода явися, отнележе неемиа и сущии с ним очистиша жертвы,

<p>34 оградив же царь свято сотвори (место то), искушаяй вещь.

<p>35 И имже дароваше царь, многи дары взимаше и преподаяше.

<p>36 Прозва же неемиа и иже с ним место то неффарь, еже сказуется очищение, нарицается же у многих неффай.

%{Глава}2

<p>1 Обретается же во описанщх иеремии пророка, яко повеле огня взяти преселяющымся, якоже знаменовася, <p>2 и якоже заповеда преселяющымся пророк, дав им закон, да не забывают повелений господних и да не прельстятся умы, видяще идолы златы и сребряны и сущую окрест их утварь.

<p>3 И ина такова глаголя, моляше, да не отступит закон от сердца их.

<p>4 Бе же в писанщ, яко скинщ и кивоту повеле пророк по бж~твенному ответу бывшему ему последствовати, дондеже взыде в гору на нюже моисей возшед, виде божие наследие.

<p>5 И пришед иеремиа обрете пещеру и жилище, и скинию и кивот, и олтарь фимиама внесе тамо, и двери загради.

<p>6 И приступиша нецыи от последствующих, да назнаменают себе путь, и не могоша обрести.

<p>7 Егда же позна иеремиа, укорив их, рече: яко неведомо будет место, дондеже соберет Бог собрание людий и милостив будет:

<p>8 и тогда Господь покажет сия, и явится слава господня и облак, якоже и при моисеи являшеся, якоже и соломон моли, да место освятится вельми.

<p>9 Являшеся же, и яко премудрость имея вознесе жертву обновления и совершения церкве.

<p>10 Якоже и моисей моляшеся ко Господу, и сниде огнь с небесе и пояде жертвы: такожде и соломон молися, и сниде огнь с небесе и пожже всесожжения.

<p>11 И рече моисей: понеже не снедено бысть сущее за грех, попалися.

<p>12 Такожде и соломон осмь дний празднова.

<p>13 Поведашася же и в написанщх и в памятописанщх бывших при неемии таяжде: и како строящь книгоположницу собра книги, яже о царех и о пророцех и о давиде, и епистолщ царей о приношенщх.

<p>14 Такожде и иуда, падшая бранию бывшею нам, собра вся, и суть при нас.

<p>15 Сих убо аще требуете, приносящих вам послите.

<p>16 Хотяще убо праздновати очищение, писахом вам: благо убо сотворите празднующе дни.

<p>17 Бог же спасый вся люди своя и воздавый наследие всем и царствие, и священство и освящение,

<p>18 якоже обеща в законе: уповаем бо на Бога, яко скоро нас помилует и соберет от поднебесныя в место святое:

<p>19 из\ъят бо нас от великих бед и место очисти.

<p>20 Дела же иуды маккавеа и братий его, и церкве великия очищение, и обновление жертвенника:

<p>21 еще же и о бранех на антиоха епифана и сына его евпатора:

<p>22 и о явленщх с небесе бывших благомужествовавшым иудейства ради любочестно, яко всю страну мали суще опустошаху, и варваров множество прогоняху,

<p>23 и преславную во всей вселенней церковь возсоздаша, и град избавиша, и хотящыя разоритися законы исправляху, Господу со всякою кротостию милостиву бывающу им:

<p>24 яже от иасона киринеа извещена пятию книгами, покусимся единым сочинением сократити.

<p>25 Созерцающе бо многое число (вещей) и сущее неудобство хотящым приступити к повести исторщ множества ради вещества,

<p>26 попекохомся, дабы хотящщ читати имели души утешение, любомудрствующщ же удобее прщмали на память, вси же чтущщ пользу.

<p>27 И нам убо приявшым труд сокращения неудобно, пота же и бдения дело (творим):

<p>28 якоже уготовляющему пир и ищущему иных пользы не легко убо, обаче за благодарение многих сладце труд потерпим.

<p>29 Испытность убо о киихждо списателю попустивше, последовати примеру сокращения потщимся.

<p>30 Якоже бо новыя храмины архитектону о всем зданщ пещися подобает, и живописати начинающему приличных ко украшению искати, тако мню и о нас.

<p>31 Еже убо глубочае испытовати и о всех творити слово и любопытствовати о коемждо подробну, повести сочинителю достоит.

<p>32 Сокращению же речений последовати и тонкаго испытания вещей бегатн, сокращение творящему попущати должно.

<p>33 Отсюду убо начним повесть предреченным толико присовокупивше: неразумно бо предисловие исторщ умножати, самую историю сокращати.

%{Глава}3

<p>1 Егда убо святый град обитаемь бе во всяцем мире, и законы еще изрядно храняхуся, онии архиереа благочестия ради и ненавидения лукавства,

<p>2 случашеся и самим царем почитати место и церковь великими дары прославляти,

<p>3 яко и селевк асийский царь подаяше от своих доходов вся, яже ко служением жертв надлежащая иждивения.

<p>4 Симон же некий от колена вениаминя настоятель церкви поставленный, пряшеся со архиереем о началстве еже во граде.

<p>5 Но егда премощи онии не можаше, прииде ко аполлонию фрасееву, иже во оно время бяше воевода килисирии и финикии,

<p>6 и возвести ему, яко богатствы неизчетными наполнено есть во иерусалиме сокровищное хранилище, яко множеству сокровищ безчислену быти, и яко не надлежат сия к вине жертв, быти же мощно, да под\ власть цареву подпадут вся сия.

<p>7 Егда же прииде ко царю аполлоний, о возвещеиных ему богатствах из\ъяви: он же избрав илиодора, иже бе над\ делами его, посла заповедав, да предреченная богатства принесет.

<p>8 Скоро же илиодор творяше шествие, под\ видом убо акибы грады килисирийския и финикийския проходя, самою же вещию царево повеление исполнити хотящь.

<p>9 Пришед же во иерусалим и любомудренно от архиереа градскаго прият, поведа о бывшем из\ъявленщ, и чесо ради прииде, сказа: вопрошаше же, аще истинно сия тако суть.

<p>10 Тогда архиерей показа положена быти сия вдов и сирот,

<p>11 некая же быти и вриана сына товиина мужа зело честна, а не якоже бе оболгаяй нечестивый симон, всего же сребра талант четыреста, а злата двесте:

<p>12 обидети же вверивших места святыни, и честности и безопасству честныя по всему миру церкве, весьма не возможно есть.

<p>13 Илиодор же, царских ради повелений, ихже имяше, глаголаше, яко всячески подобает взяти сия в царскоесокровище.

<p>14 Определив же день, вхождаше, присмотрение о сих хотя сотворити: бе же не мало по всему граду смятение.

<p>15 Священницы же пред\ олтарем в священнических ризах повергше себе, призываху с небесе давшаго закон о положенных, дабы положившым сия цело сохранил.

<p>16 Бе же зрящему лице архиереево узвлятися мыслию: зрак бо и вид изменен являше душевную тугу.

<p>17 Облия бо мужа боязнь некая и страх телесный, имиже явленна бысть зрящым сердца настоящая болезнь.

<p>18 Инии же купно из\ домов истекаху на всенародную молитву, зане хотяше прщти место в поругание.

<p>19 Жены же препоясавшяся по персем власяницами на путех умножахуся: заключеныя же девицы едины убо прибегаху ко вратом, иныя же на стены, некия же оконцами приницаху.

<p>20 Вси же воздевающе руце на небо моляхуся.

<p>21 умилително же бе множества смешеное падение и зело бедствующаго архиереа чаяние.

<p>22 И сии убо призываху вседержителя Бога, да вверенная вверившым цела сохранит со всяким без\ъопасством.

<p>23 Илиодор же еже умысли, совершаше: таможе ему со копиеносцы в газофилакию уже пришедшу,

<p>24 (вседержитель) отцев Господь и всякия власти обладатель явление велие сотвори, яко всем дерзнувшым совнити ужаснувшымся божия силы, во ослабление и во ужас пременитися.

<p>25 Явися бо им некий конь страшна имея всадника и предобрым покровом украшен, напад же со устремлением вонзе во илиодора предняя копыта: седяй же на нем являшеся злато оружие имея.

<p>26 инии же два явистася ему юноши силою благолепни, предобри славою, украшени же одеянием: иже и обступльща его от обоих стран, бияста его непрестанно, многи налагающа ему раны.

<p>27 Внезапу же (илиодора) падша на землю и многою тмою об\ъята восхитивше и на носило положивше,

<p>28 того, иже недавно со многим ристанием и со всяким дориношением в предреченную вниде газофилакию, изношаху безпомощна себе суща, явно божию силу познавше.

<p>29 И той убо божественным действом безгласен и всякаго упования и спасения лишен повержен бяше.

<p>30 Сии же Господа благословляху прославльшаго свое место: и малым прежде страха и смятения полная церковь, вседержителю явльшуся Господу, радости и веселия исполнися.

<p>31 Скоро же нецыи от другов илиодоровых моляху онию призвати вышняго, да живот дарует ему весьма в последнем издыханщ лежащему.

<p>32 Помыслив же архиерей, да не когда царь мнение воз\ъимеет, яко злодейство некое на илиодора иудее сотвориша, принесе жертву о спасенщ мужа.

<p>33 Егда же архиерей моляшеся, тиижде юноши паки явистася илиодору темижде одеяньми облечена и ставша реста: многая онии архиерею благодарения воздаждь, его бо ради Господь тебе живот дарова:

<p>34 ты же от него биен возвести всем величие божие и державу. И сия рекша невидими быста.

<p>35 илиодор же жертву принес Господеви, и обеты превеликия обещав живот даровавшему, и онии возблагодарив, возвратися ко царю с воины,

<p>36 свидетелствоваше же всем, яже виде очима дела превеликаго Бога.

<p>37 Егда же царь вопрошаше илиодора, кто был бы ключимь еще единою во иерусалили послан быти, отвеща:

<p>38 аще коего имаши врага, или царству твоему наветника, посли его онамо, и язвена его приимеши, аще и спасется: зане в месте том истинно есть божия некая сила:

<p>39 той бо обитание на нб\сси имеяй надзиратель есть и помощник месту тому, и грядущих на озлобление поражает и погубляет.

<p>40 И сия убо яже о илиодоре и о хранении газофилакии сице имеются.

%{Глава}4

<p>1 Предреченный же симон, иже о сребреницех и отечестве доноситель сотворися, злословяше оиию, акибы той илиодора и поощрял к сим и злоб содетелб был.

<p>2 И благодетеля граду и защитника своих людий и ревнителя законов (божиих) дерзаше нарицати наветником вещей.

<p>3 Вражде же в толико происходящей, яко чрез\ некоего от другов симоновых и убийства совершахуся,

<p>4 созерцая ониа лютость прения, и аполлониа неистовствовати, яко килисирии и финикии воеводу, умножающа злобу симонову, ко царю отиде,

<p>5 не бываяй граждан клеветник, но пользу во обществе и на едине всему множеству промышляя:

<p>6 видяше бо, яко без\ царева промысла не мощно получити мира ктому вещем, и яко симон не отставит буйства.

<p>7 Оставльшу же житие селевку и приемшу царство антиоху, иже нарицашеся епифан, желаше иасон брат ониин архиерейства,

<p>8 вниде ко царю, обещавая ему сребра талант триста шестьдесят и от приходов некиих иных талант осмьдесят.

<p>9 К сим же обещаваше и иных написати сто пятьдесят, аще подастся властию его училище юных ему поставити и сущих во иерусалиме антиохианами писати.

<p>10 Соизволившу же царю, и началство одержав, абие на языческий обычай единоплеменныя своя преводити нача.

<p>11 И уставленная иудеом человеколюбия царская чрез\ иоанна отца евполема, иже бяше послом о дружбе и споборении к римляном, отрину: и законныя убо гражданския разоряя уставы, беззаконныя обычаи нововвождаше.

<p>12 Тщателне бо под\ самым краеградием училище постави, и изряднейших юнош покорив, под\ петас ввождаше.

<p>13 И сице бе усердие некое ко еллинству и успех языческаго жителства, ради безмернаго, нечестиваго, а не архиереа иасона, беззакония.

<p>14 Яко не ктому о службах олтарных усердни бяху жерцы, но храм убо презирающе и о жертвах нерадяще, тщахуся причастницы быти палестре беззаконнаго предания, по произзывании игралищнаго круга.

<p>15 И отеческия убо чести ни во чтоже вменяху, еллинския же славы предобры быти мняху:

<p>16 ихже ради об\ъят я лютое обстояние, и о ихже ревноваху наставлениих, и весьма им хотяху уподобитися сих врагов и мучителей имеяху.

<p>17 Нечествовати бо в божественных заонех неудобь: но сия последующее время известит.

<p>18 Бывшу же пятолетному тризнищу в тире и царю сущу тамо,

<p>19 посла иасон студных смотрителей из\ иерусалима антиохианы сущыя, несущыя сребра дидрахм триста в жертву ираклиеву, о ихже и моляху принесшии, да не употребляют в жертву, яко не достоит, но во иныя росходы их отложити.

<p>20 Посла убо сия ради пославшаго в жертву ираклиеву, ради же принесших на строение кораблецей тривеселных.

<p>21 Послану же бывшу во египет аполлонию сыну менестеову ко птоломею филометеру царю, торжества ради восприятия престола, возмнев антиох чужда его быти своих вещей, о своем без\ъопасстве печашеся: того ради во иоппию пришед, достиже во иерусалим.

<p>22 Великолепно же от иасона и града прият, со свещьми светлыми и хвалами вниде: таже сице в финикию с воинствомъпойде.

<p>23 По трелетнем же времени посла иасон менелаа брата предреченнаго симона несуща царю сребреники и о вещех нужных представление совершити имущаго.

<p>24 он же представ царю и возвеличив его в лице власти ради, на себе восторже архиерейство, положив свыше иасона талант сребра триста.

<p>25 Приемь же от царя повеления прииде, ничтоже убо нося достойно архиерейства, ярость же жестокаго мучителя и зверя лютаго гнев имея.

<p>26 И иасон убо, иже своего брата кознию улови, сам кознию уловлен от инаго, беглец во аманитскую страну изгнан бысть.

<p>27 Менелай же началство убо одержа, о сребрениех же цареви обещанных ничтоже радяше:

<p>28 творящу же истязание сострату краеградия епарху, к сему бо надлежаще даней дело, тоя ради вины оба ко царю призвани.

<p>29 И менелай убо остави архиерейства преемника лисимаха брата своего, сострат же кратита, иже бе над\ кипряны.

<p>30 И егда сия деяхуся, случися тарсяном и малотом крамолу воздвигнути, сего ради, яко антиохиде наложнице цареве в дар отдани быша.

<p>31 Скоро убо царь прииде укротити вещы, оставя наместника андроника единаго от князей своих.

<p>32 Возмнев же менелай восприяти себе время благополучно, златыя иекия сосуды от церкве украд дарова андронику и ина продаде в тир и во окрестныя грады.

<p>33 Яже явно познав ониа, обличаше его, отшед в место без\ъопасное, в дафнию близ\ антиохии лежащую.

<p>34 Оттуду менелай взем на едине андроника, моляше да убиет онию. он же пришед ко онии, и увещав лестию, и десницу с клятвою дав, аще и в подозрении бе, усоветова из\ без\ъопаснаго места изыти, егоже и абие заключив уби, не устыдевся правды.

<p>35 Сея же ради вины не токмо иудее, но мнози и от иных языков иегодоваху и скорбяху о неправедньм мужа убийстве.

<p>36 Возвратившуся же царю от киликийских мест, сущии во граде иудее приступиша просяще (суда) купно с ненавидящими беззакония еллинами о безвиннем убийстве ониине.

<p>37 Оскорбився убо душею антиох (онии ради) и преклонив на милость, и слезы излияв о целомудрии скончавшагося и о мнозем благонравии

<p>38 и раз\ъярився душею, абие со андроника порфиру совлек и одежды ободрав, по всему граду повелев обводити, на томже месте, идеже онию нечестиво уби, тамо убийцу погуби, Господу достойную ему казнь воздающу.

<p>39 Егда же многа священнограбителства во граде соделана быша от лисимаха со менелаевым советом, и изыде весть вне, собрася множество на лисимаха, многим уже златым сосудом изнесеным бывшым.

<p>40 Народом же востающым и гнева исполненным, вооружив лисимах три тысящы, нача беззаконными руками обидети, предводителствующу некоему мучителю престаревшуся возрастом, паче же безумием.

<p>41 уразумевше же и усилие лисимахово, инии камение, инии дреколия толстая восхитиша, нецыи же близ\ лежащий прах вземше, на сущих окрест лисимаха меташа.

<p>42 Сея ради вины многих убо от них уязвиша, некщх же и низложиша, всех же в бег обратиша: самаго же священнограбителя при сокровищнем хранилищи убиша.

<p>43 О сих же суд на менелаа настояше.

<p>44 Егда же прииде царь в тир, к нему судебное дело принесоша посланнии три мужа от старейшин.

<p>45 И уже премогаемь менелай обеща птоломею сыну дорименову многи сребреники дати на утоление царя.

<p>46 Поят убо особь птоломей в некий притвор аки прохлаждаюшася царя, преврати,

<p>47 и всея убо злобы виновнаго менелаа свободи от вины, а бедных, иже аще бы и пред\ скифы глаголали, отпущени были быша неосуждени, сих на смерть осуди.

<p>48 Скоро убо неправедну казнь претерпеша иже о граде и людех и о священных сосудех доносившии.

<p>49 Сея ради вины и тиряне, вознегодовавще о беззаконии, на погребение их щедро преподаша.

<p>50 Менелай же ради лихоимства обладающих пребываше во власти, возрастающь злобою, великий гражданом наветникъсотворився.

%{Глава}5

<p>1 В сие же время вторый поход уготова антиох во египет.

<p>2 Случися же по всему граду, едва не чрез\ четыредесять дний являтися на воздусе рнстающих конников златыя одежды имущих и копиями по полком вооруженных,

<p>3 и собрания коней чинно устроенных, исхождения творимая и сражения от обоих стран, и щитов движения и сулиц множество, и мечей исторжения и стрел метания, и златых одежд блистания и всякия брони.

<p>4 Темже вси моляхуся, да явление во благо будет.

<p>5 Бывши же вести лживей, акибы антиох от жития отшел, взем иасон не менши тыящи мужей, внезапу на град сотвори нападение гражданом же на стену востекшым, и наконец уже вземлему сущу граду, менелай во краеградие убеже.

<p>6 Иасон же творяше заклания граждан своих нещадно, не помышляя, яко благовременство, еже на ужики, злополучие есть превелие: мня над\ врагами, а не над\ единоязычными победителная прияти,

<p>7 началства убо не одержа, кончину же навета студ приемь, беглец паки во аманитиду отиде. <p>8 Конец убо злаго жития получи, заключен у ареты аравскаго мучителя, бегая от града во град, гонимь от всех и ненавидимь аки законов отступник, и огнушаемь, яко отечеству и гражданом враг, во египет изгнан бысть.

<p>9 И иже многих от отечества изгнавый, странствуя погибе к лакедемоняном отшед, аки сродства ради прибежище хотящь имети.

<p>10 И иже множество непогребенных изверже, (сам) не оплакан бысть, и погребения ни какова сподобися, ниже отеческому гробу приобщися.

<p>11 Возвестившым же царю о бывших, усумнеся (царь), да не отступит иудеа: и того ради пришед из\ египта раз\ъярен душею, взя град оружием

<p>12 и повеле воином сещи нещадно сретающихся и в домы входящих закалати.

<p>13 Быша же убиения юнош и старцев, мужей и жен и чад истребления, дев же и отроков заклания.

<p>14 осмьдесят же тысящ во всех триех днех избиени: и четыредесять убо тысящ пленени, не менши же убиеных продани быша.

<p>15 Не доволен же быв и сими, дерзну внити в церковь всея земли святейшую, имеяй менелаа предводителя, бывша законов и отечества предателя.

<p>16 И скверныма рукама вземля священныя сосуды и яже от иных царей положенная на умножение и славу места и честь, скверныма рукама прикасаяся подаяше.

<p>17 И вознесеся мыслию антиох, не помышляя, яко грех ради обитающих во граде мало прогневася Владыка, того ради бысть о месте презрение:

<p>18 аще же бы не случилося им многими грехи быти об\ъятым, якоже бе илиодор посланный от селевка царя ко осмотрению сокровищнаго хранилища, сей пришед внезапу биен быв отвратился бы от дерзости.

<p>19 Но не ради места язык, но языка ради место Господь избра.

<p>20 Темже убо и сие место сопричастно бысть людских зол случивишихся, последи же благодеянием от Господа приобщися, и оставленое во гневе вседержителя, паки в примирении великаго Владыки со всякою славою исправися.

<p>21 ?Ибо антиох из\ церкве взем тысящу осмь сот талантов, скоро во антиохию возвратися, чая от гордыни землю убо плавателну, а море пешеходно положити от возвышения сердца.

<p>22 Остави же и приставники ко озлоблению людий, во иерусалиме убо филиппа родом фригеанина, нрав жесточайший имущаго неже поставльший (его),

<p>23 в гаризине же андроника: и к сим менелаа, иже злее иных озлобляше граждан,

<p>24 ненавистное же ко гражданом иудейским имеяй сердце, посла ненавистнаго началника аполлониа со двадесятию двема тысящьми воинства, повелев ему всех в возрасте сущих погубити, жены же и юношы продаяти.

<p>25 Сей же пришед во иерусалим и аки мир себе притворив, удержася даже до дне святыя субботы: и улучив празднующих иудеов, вооружитися своим повеле,

<p>26 и изшедших всех на позор закла, и во град со оружии вскочив, людий многое множество погуби.

<p>27 Иуда же маккавей, иже десятый быв, и отшед в пусто место, звериным образом в горах живяше с сущими с ним, и травную пищу ядуще пребываху, еже бы не причастися осквернению.

%{Глава}6

<p>1 Не по мнозе же времени посла царь старца (некоего) афинеанина понуждати иудей, дабы отступили от отеческих преданий и по божественным законом не жителствовали,

<p>2 осквернити же и во иерусалиме храм и нарещи диа олимпийскаго, и сущий в гаризине, якоже обитающии бяху на месте онем, диа странноприимца.

<p>3 Люто же и всему народу бе и тяжко нападение злобы,

<p>4 ибо церковь любодеяния и козлогласования бе полна от язык живущих со блудницами и во священных притворех к женам приближающихся и неподобающая внутрь вносящих.

<p>5 олтарь такожде полн бе возбраненными от законов.

<p>6 Бяше же не возможио суббот хранити, ни праздников отеческих содержати, ниже весьма кому себе иудеанином именовати.

<p>7 Ведяхужеся с горькою нуждею на всяк месяц в день рождения царева в жертве: бывшу же дионосову празднику, понуждахуся иудее киссы имуще хвалити диониса.

<p>8 Повеление же изыде в ближния грады еллинския, птоломею под\ъустившу, да тогожде уставления противу иудеев употребляют, и жертву приносят,

<p>9 не изволяющих же прейти на еллинския уставы да убивают: бе убо видети настоящую бедность.

<p>10 Две бо жены оклеветаны бысте обрезавшыя чада своя: сих привесивше има к сосцам младенцы и пред\ народом обводивше их по граду, со стены свергоша.

<p>11 Инии же в ближния стекшеся пещеры, тайно день субботный праздновати, егда возвещено бысть филиппу, сожжени быша, зане ради чести праздничнаго дне бояхуся помогати себе.

<p>12 Молю убо чтущих книгу сию не устрашатися напастей, мнети же мучеия сия не к погублению, но к наказанию рода нашего быти.

<p>13 Ибо на много время не попускати злочествующым, но абие впадати им в мучения, великаго благодеяния есть знамение.

<p>14 Не бо якоже на иных языцех ждет долготерпеливый Владыка, дондеже достигших ко исполнению грехов мучит, тако и на нас суди быти:

<p>15 да не до конца достигшым грехом нашым, последи нам отмстит. <p>16 Сего ради никогдаже от нас милосердие свое отемлет: наказуяй же бедствами не оставляет людий своих.

<p>17 Но сия ко увещанию нам речена суть: малыми же подобает внити в повесть.

<p>18 Елеазар некий от первенствующих книжников, муж уже состаревся летами и зраком лица благолепен сый, отверстыми усты принуждаемь бяше ясти свиная мяса.

<p>19 он же со славою смерть паче, нежели ненавистный живот пред\ъизбрав, волею идяше на муку:

<p>20 плюнув же (на тая), имже образом подобаше приходити хотящым терпети мучение, яже не леть бе ясти ради любления живота.

<p>21 Ко беззаконней же приставленнии жертве, древняго ради к мужу знания, вземше его на едине моляху, да принесеная мяса, яже ясти ему леть бяше, его ради уготована, притворит себе аки ядуща повеленная от царя жертвенная мяса:

<p>22 да сие соделав избавится от смерти и древния ради к ним дружбы получит человеколюбие.

<p>23 он же мысль благу восприемь и достойну возраста и старости преимущества, и пристяжаныя лепотныя седины и издетска предобраго воспитания, паче же святаго и богоданнаго закона, последовно отвеща, скоро глаголя: изволяю послан быти во ад,

<p>24 не бо возрасту нашему достойно есть лицемерити, да мнози от юных непщующе елеазара девятидесятилетна прейти к жителству иноплеменных,

<p>25 и они моего ради лицемерия и маловременнаго живота прельстятся мене ради, и ненависть и порок старостимоей сотворю:

<p>26 аще бо нынешния муки человеческия и избавлюся, но руки всемогущаго ни жив, ни умерый избегу:

<p>27 темже мужественне ныне разлучився живота, старости убо достоин явлюся,

<p>28 юным же образ доблий оставлю, еже усердно и добльственно за честныя и святыя законы умирати. И сия рек, со тщанием на муку пойде.

<p>29 Ведущии же его, бывшую мало прежде благоприятность к нему в свирепость премениша предреченных ради словес, яже сии мняху безумство быти.

<p>30 Хотя же ранами скончатися, возстенав рече: Господеви святый разум имущему явно есть, яко от смерти могущь избавитися, жестокия терплю на теле болезни уязвляемь, на души же сладце страха ради его сия стражду.

<p>31 И сей убо сим образом живот сконча, не токмо юношам, но и премногим языка свою смерть во образ доблести и в память добродетели оставив.

%{Глава}7

<p>1 Случися же и седмим братиям вкупе с материю ятым, понуждаемым быти от царя ясти противу правил мяса свиная, бичми и жилами волуями мучимым.

<p>2 Един же от них, иже бе первый, тако рече: что хощеши вопрошати и научитися от нас; готови бо есмы умрети, нежели преступити отеческия законы.

<p>3 Разгневався же царь повеле сковрады и конобы разжещи.

<p>4 Имже скоро разжженным бывшым, повеле сущему от них предводителю слова отрезати язык, и со всего кожу содравше, краи удов телесных отсещи, прочиим братиям и матери смотрящым. <p>5 И егда уже неключимь сотворен бысть всеми (удесы), повеле огню предати еще дышуща и пещи на сковраде: пару же умножающуся от сковрады, (прочии купно) с материю друг друга поощряху умрети мужественно, глаголюще сице:

<p>6 Господь Бог зрит и о истине нашей утешается, якоже пред\ лицем свидетелствующею песнию из\ъяви моисей глаголя: и о рабех своих утешится.

<p>7 умершу же первому сим образом, втораго изводяху на поругание: и кожу со главы его со власы содравше, и вопрошаху: будеши ли ясти прежде неже умучено будет все тело по удам.

<p>8 он же отвещав отеческим гласом, рече: ни. Темже и сей по ряду прият мучение, якоже и первый.

<p>9 В последнем же издыхании быв, рече: ты убо, окаяннейший, от настоящаго живота нас погубляеши, царь же мира умерших нас своих ради законов воскресит нас в воскресние живота вечнаго.

<p>10 По сем же третий поругаемь бе, и языка испрошен, абие издаде и руце дерзостне простре и мужественне рече:

<p>11 от небесе сия притяжах, и его ради законов презираю сия, и от него сия паки уповаю восприяти.

<p>12 Яко и сам царь и сущии с ним удивляхуся юнаго великодушию, яко ни во чтоже полагаше муки.

<p>13 И сему скончавшуся, и четвертаго такожде мучаху мучителе.

<p>14 И егда уже бысть к смерти тако рече: лучше убиваемым от человек упования чаяти от Бога, паки имущым воскрешеным быти от него, тебе же воскресение в живот не будет.

<p>15 По сем же пятаго приведше мучиша. И он воззрев нань, рече:

<p>16 власть в человецех имея тленен сый, еже хощеши, твориши: не мни же роду нашему от Бога оставлену быти:

<p>17 ты же потерпи и зри велию державу его, како тебе и семя твое умучит.

<p>18 По сем приведоша щестаго. И той умрети начинающь рече: не прельщайся суетио, мы бо себе ради сия страждем согрешающе к Богу нашему, сего ради достойная удивления быша:

<p>19 ты же да не возмниши неповинен быти, богоборствовати начен.

<p>20 безмерно же мати дивная и благия памяти достойная, яже погибающих седми сынов единаго дне и времене видящи, благодушно терпяше ради упования на Господа,

<p>21 и коегождо их увещаваше отеческим гласом, доблия исполнена мудрости и женское помышление мужескою душею воздвизающи, глаголаше к ним:

<p>22 не вем, яко во чреве моем явистеся, ниже бо аз дух и живот дах вам, и коегождо уды не аз составих,

<p>23 но мира творец, создавый род человечь и всех из\ъобретый рождение, и дух и жизнь вам паки воздаст с милостию, яко ныне сами себе презираете ради законов его.

<p>24 Антиох же непщуяй уничижен быти и понощающь глас презрев, еще юнейшему живу сущу, не токмо словесы творяше увещание, но и клятвою подкрепляше, богата купно и блажена сотворити, преведеннаго от отеческих законов, и друга воз\ъимети, и дела вверити ему.

<p>25 Сим же юноше ни какоже внемлющу, призвав царь матерь увещаваше, да будет юноше советница на спасение.

<p>26 Много же ему увещавающу, обещала советовати сыну своему.

<p>27 Приклонившися же к нему, посмеяся жестокому мучителю и сице рече отеческим гласом: сыне, помилуй мя носившую тя во чреве девять месяцей и млеком питавшую тя лета три, и воскормившую тя и приведшую в возраст сей, и болезни воспитания понесшую:

<p>28 молю тя, чадо, да воззриши на небо и землю, и вся, яже в них, видящь уразумееши, яко от не сущих сотвори сия Бог, и человечь род тако бысть:

<p>29 не убойся плоторастерзателя сего, но достоин быв братии твоея, восприими смерть, да в милости с братиею твоею восприиму тя.

<p>30 Еще же сия ей глаголющей, юноша рече: кого ожидаете; не слушаю повеления царева, но повеления закона слушаю даннаго отцем нашым чрез\ моисеа:

<p>31 ты же всякия злобы из\ъобретатель быв на иудеи, не избежиши рук божиих:

<p>32 мы бо за грехи нашя сия страждем:

<p>33 аще же ради устрашения и наказания живый Господь наш мало прогневася, но паки примирится рабом своим:

<p>34 ты же, о, беззаконниче и всех человек сквернавейше, не возносися суетно кичася тщетным упованием, на небесныя рабы его возносящь руку:

<p>35 не у бо вседержителя и бсевидца Бога суда избегл еси:

<p>36 братия бо наша мало ныне болезни потерпевше по завету божию вечный живот получиша: ты же судом божиим праведную казнь гордыни (твоея) восприимеши:

<p>37 аз же, якоже братия моя, душу и тело мое предаю за отеческия законы, призывая Бога милостива вскоре быти Исраилю: ты же с мучением и биением исповеси, яко един токмо Бог есть:

<p>38 на мне и на братии моей престанет вседержителя гнев нанесенный праведно всему роду нашему.

<p>39 Тогда царь раз\ъярися яростию нань паче иных лютее, горце терпящь посмеяние.

<p>40 И сей убо чист от жития пременися, по всему на Господа уповая.

<p>41 Последи же сынов и мати скончася.

<p>42 Сия убо о жертвах и о превосходящих мучителствах толико известишася. %{Глава}8

<p>1 Иуда же маккавей и иже с ним, входяще тайно в села, созываху сродники и пребываюших во иудействе приемлюще собраша до шести тысящ мужей.

<p>2 И призываху Господа призрети на люди от всех попираемых, ущедрити же и храм от нечестивых человек осквернен

<p>3 помиловати же и разореный град и имеющь равно со землею быти, и глас кровей вопиющих к нему услышати,

<p>4 помянути же и безгрешных младенцев беззаконное погубление и бывшая хуления на имя его, и возненавидети лукавства.

<p>5 Собрав же множество, маккавей нестерпимь яже языком бысть, гневу господню в милость обратившуся.

<p>6 И нападая на веси и грады нечаянно сожигаше, и благовременна места взимающь, не мало супостат побеждаше убивая,

<p>7 наипаче же нощы на таковая нападения в помощь приемляше: и слава некая мужества его прохождаше всюду.

<p>8 Виде же филипп по малу в пред\ъуспеяние грядуща мужа, частее же во благоденствиих успевающа, ко птоломею воеводе килисирии и финикии писа, дабы помогал в царских делех. <p>9 он же скоро избрав никанора, сына патроклова от первейших другов посла, подчинив ему от всяких языков вооруженных виев не менше двадесяти тысящ, да весь иудейский род избиет: придаде же ему и горгию мужа стратига и в ратных делех искусство имуща.

<p>10 устави же никанор дань царю, яже римляном даяшеся, две тысящы талантов от пленения иудейскаго наполнити.

<p>11 Абие же в поморских грады посла, созывая на куплю иудейских пленников, обещаяся девятьдесят пленников за талант дати, не чая мщения хотящаго последовати ему от вседержителя.

<p>12 Иуде же возвещено бе о приществии никанорове: и егда он возвести сущым с собою о пришествии воинства,

<p>13 ужасшеся и не веровавше божию отмщению разбегахуся и от места своего отступаху:

<p>14 инии же оставшая вся продаяху, купно же Господа моляху, да избавит от нечестиваго никанора проданых, прежде даже снитися,

<p>15 и аще не их ради, то ради завета, иже бысть ко отцем их, и призывания ради честнаго и великолепаго имене своего на них.

<p>16 Собрав же маккавей сущих окрест его числом шесть тысящ, моляше, да не ужаснутся от супротивников, ниже да устрашатся неправедно грядущих на ня языков множества, но мужественно да подвизаются,

<p>17 пред\ очима имеюще беззаконно на место святое соделанную от них укоризну и посмеяннаго града обиду, еще же и прародителнаго жителства разрушение.

<p>18 они бо на оружие надеются купно и на дерзость, рече: мы же на вседержителя Бога могущаго и грядущих мгновением низложити надеемся.

<p>19 Воспомянув же им и бывшая заступления при прародителех, и яко под\ сеннахиримом сто осмьдесят пять тысящь погибоща,

<p>20 и в вавилоне на галатов бывшее ополчение, како вси, егда на брань приидоша, осмь тысящ с четырию тысящами македонян, македоняном отчаявшымся, едини осмь тысящ побиша сто двадесять тысящ помощию данною им от небесе, и пользу многу взяша.

<p>21 Сими (воспомяновении) дерзостны оныя поставив и готовы умрети за законы и отечество, четверочастно воинство постави:

<p>22 учинив и братию свою воеводами обоего ополчения, симона и иосифа и ионафана, поддав коемуждо тысящу и пять сот,

<p>23 еще же и елеазару (повелев) чести святую книгу и дав знамение помощи божию, первому полку сам предводителствуя сразися с никанором.

<p>24 Бывшу же им вседержителю споборнику, убиша супостатов более девяти тысящ, язвеных же и безчленных болшую часть сотворища воев никаноровых, всех же в бегство понудиша.

<p>25 Сребреники же от пришедших на куплю их взяша.

<p>26 Гонивше же их зелне, возвратишася от времене заключени: бе бо (день) пред\ субботою, сея ради вины не продолжиша гоняще их.

<p>27 оружия же их собирающе и корысти от супостат отемлюще, субботу праздноваху попремногу благословяще и исповедаюшеся Господеви спасшему их в день сей, начало милости учинившему им.

<p>28 По субботе же немощным и сиротам, и вдовам (и обидимым) разделивше от корыстей, прочая сами и отроцы разделиша.

<p>29 Сия же содеявше и общую молитву сотворше, милосердаго Господа моляху, в конец примиритися рабом своим.

<p>30 И от сущих с тимофеем и вакхидом противных множае двадесяти тысящ убиша и твердыни зело высокия одержаша, и многия корысти разделиша, равночастне себе и немощным, и сиротам и вдовам, еще же и старейшинам сотворше.

<p>31 Собравше же оружия их, прилежне вся положиша в местех благовременных, прочыя же корысти во иерусалим принесоша.

<p>32 И филарха тимофеева убиша мужа беззаконнейшаго и вельми иудеов озлобившаго,

<p>33 иобедителная же празднующе во отечестве, зажегших свяшенная врата, калисфена и некиих иных сожгоша убегших во едину храмину, иже достойную мзду нечестия восприяша.

<p>34 Треклятейший же никанор, иже тысящу купцев на куплю иудеов приведый,

<p>35 смирен помощию господнею от тех, ихже противу себе за ничтоже вменяше, славную отложив ризу, чрез\ средиземное (море) беглеца образом уединена себе сотворь, прииде во антиохию презелне неблагополучен о погублении воинства.

<p>36 И иже обеща римляном дань воздати от пленения иерусалимскаго, проповедаше, яко защитителя Бога имеют иудеи, и сего ради не уязвляеми суть иудее, зане последуют законом от того уставленым.

%{Глава}9

<p>1 Того же времене антиох с безчестием возвратися от персиды. <p>2 Вниде бо во град глаголемый персеполь и покусися расхитити храм и град обдержати: того ради множеству устремившуся, к помощи оружий обратишася: и тако случися прогнаному антиоху от градожителей со срамом возвратитися.

<p>3 Сущу же ему при екватане, возвестишася ему содеянная при никаноре и тимофеи.

<p>4 Вознесся же яростию, мняше и прогнавших его злобу нанести на иудеи: сего ради повеле вознице непрестанно гонящему совершати шествие, небесному суду понуждающу его, сице бо горделиве рече: гробищное место иудеем иерусалим, пришед тамо, сотворю.

<p>5 Всевидец же Господь Бог Исраилев порази его неизцельною и невидимою язвою: изрекшуся бо его слову, абие об\ъят его утробная неизельная болебзнь и горькия внутренния муки,

<p>6 зело праведне, яко многими и странными напастьми иных утробы мучи. он же никакоже от кичения (своего) преста:

<p>7 еще же и гордыни исполняшеся, огнем дышущь ярости на иудеи и заповедав ускорити шествие: случися же и пасти ему от колесницы со устремлением идущия, и лютым падением падшему вся уды плоти сокрушити.

<p>8 он же, иже мало прежде мняй волнам морским повелевати, от гордости паче человечи, и мерилом высоту гор мняся измерити, до земли смирен на носиле носяшеся, явную бж~ию силу всем показуя:

<p>9 яко и от телесе нечестиваго червию кипети, и живущу в болезнех и в мучениих, плоти его излиятися от смрада же его и гноя вси воини гнушахуся.

<p>10 И мало прежде небесных звезд касатися мнящаго никтоже можаше носити, смрада ради лютаго.

<p>11 Отсюду убо нача от многия гордыни своея преставати уязвлен и в познание приходити (научен) божиею язвою повсечастно умножее болезни своея приемля.

<p>12 И егда ниже сам смрада своего терпети можаше, тако рече: праведно есть повинутися Богови, и смертну сущу равная Богови не мудрствовати горде.

<p>13 Моляшеся же скверный ко никогда хотящему помиловати его вл~це, тако глаголя:

<p>14 стый убо град, егоже тщахся пришед во прах обратити и место гробищное создати, свободен оставлю,

<p>15 иудеев же, ихже хотех ниже погребение сподобите, но птицем зверем на растерзание предати со младенцы, всех их равных афинеом сотворю:

<p>16 храм же святый, егоже прежде ограбих, предобрыми дары украшу, и священныя сосуды много болше вся воздам, и подобающая к жертвам иждивению от своих доходов подам:

<p>17 к сим же и иудеанином быти, и всякое место обитаемо проходити, и проповедати божию державу имам.

<p>18 Но никакоже престающым болезнем, найде бо нань праведный божий суд, о себе отчаявся, писа ко иудеом ниженаписанное послание, моления чин имущее, содержащее же сия:

<p>19 предобрым гражданом иудеом зело радоватися и здравствовати и благоденствовати, царь антиох и стратиг:

<p>20 аще здравствуете и чада, и (имения) вашя но мысли вам суть, благодарю убо Богу великим благодарением, на небо упование имея:

<p>21 аз же в немощи лежащь, вашу честь и благоприятство воспоминах любезно: возвращаяся от персидских мест и впад в болызнь тяжку, нужно возмнех попечение воз\ъимети о общем всех утверждении:

<p>22 не отчаяваяся о себе, но упование много имея избежати недуга,

<p>23 зря же, яко и отец мой, в няже времена в вышних местех воева, показа имущаго прияти по нем началство,

<p>24 да аще что противно случится или возвестится что бедственно, ведуще сущии по странам, кому власть вверена, не смутятся:

<p>25 к сим же помышляю прилежащих могутников и соседей царствию времене усмотряющих и случая ожидающих, оеявих сына моего антиоха царем, егоже многаши обходящь вышний сатрапии многим от вас препоручах и представлях, писах же к нему, яже нижае писана суть:

<p>26 молю убо вас и прошу, да помняще благодеяния во обще и особно, кийждо содержите сущее благоприятство ко мне и сыну моему:

<p>27 уповаю бо, яко он кротце и человеколюбне, последующь моему произволению, сообщатися вам будет.

<p>28 Мужеубийца убо и хульник злейшаяе пострадав, якоже иным сотвори, в странстве, на горах бедною смертию изчезе.

<p>29 Пренесе же тело его филипп сверстник его: иже и убоявся сына антиохова ко птоломею филомитору во египет отиде.

%{Глава}10

<p>1 Маккавей же и иже с ним бяху, Господу их защищающу, храм убо и град восприяша:

<p>2 капища же от иноплеменников на торжищи устроенная, еще же и требища раскопаша,

<p>3 и очистивше храм, ин олтарь сотвориша, и разжегше камение и вземше огнь от них, принесоша жертву по двою лету и шести месяцех, и фимиам и свещники, и хлебов предложение сотвориша.

<p>4 Сия же сотворше, моляху Господа падше ниц, да не ктому в сицевая злая впадут, но аще когда и согрешат, от него с кротостию да наказуются, а не варваром и хульным языком предадятся.

<p>5 И в оньже день храм от иноплеменник осквернися, случися в той же день очищению быти храма, двадесять пятаго дне месяца, иже есть хаслев.

<p>6 И с веселием праздноваху дний осмь по образу сеней, поминающе, яко прежде малаго времене праздник сенниц в горах и в пещерах звюриным образом бяху провождающе.

<p>7 Сего ради фирси и ветви зеленыя, еще же и финики имеюще, песни приношаху благопоспешившему очт\сити место свое.

<p>8 И узакониша общим повелением и уставлением всему языку иудейску по вся лета праздновати дни сия.

<p>9 И антиох убо, иже проименовашеся епифан, кончину тако име.

<p>10 Ныне же яже о евпаторе антиохе, сыне нечестиваго бывшем, речем, сокращающе злаая, яже во бранех сотворена суть.

<p>11 Сей бо восприяв царствие, постави над\ делами царскими лисию некоего, килисирии же и финикии воеводу первоначалнаго.

<p>12 Птоломей бо нарицаемый макрон правду соблюдати произволив ко иудеом бывшая ради к ним обиды, покушашеся яже к ним мирно препроводити.

<p>13 Темже оклеветан от другов ко евпатору и часто нарицаемь акибы предатель, понеже кипр вверениый от филомитора остави и ко антиоху епифану отиде, ниже честныя власти имущь, от печали отравив себе живот сконча.

<p>14 Горгиа же быв воевода над\ местами, собираше чуждих воев и непрестанно на иудеи ратоваше.

<p>15 С ним же купио и идумеане обдержаще крепкия твердыни обучаху иудеов, и изгоняемых из\ иерусалима приемлюще, ратовати начинаху.

<p>16 Сущии же со маккавеом сотворше молитву и моливше Бога споборника им быти, на идумейския твердыни устремишася.

<p>17 К ним же и приступивше мужественно одержаша места, всем же на стене ратующым отмстиша и сретающихся закалаху, убиша же не менше двадесяти тысящ.

<p>18 Избегшым же иекиим не менши девяти тысящ в две пирги крепки зело и вся, яже противу облежения, имущыя,

<p>19 маккавей оставив симона и иосифа, еще же и закхеа и иже с ним доволиых ко облежению их, на нуждная места сам отиде.

<p>20 Сущии же с симоном сребролюбивии от некиих, иже в пиргах, сребром прельщени, и седмьдесят тысящ драхм вземше, оставиша некиих избежати.

<p>21 Егда же возвестися маккавею о бывшем, собрав началники людий, порицаше, яко за сребро продаша братию, супостатов на них отпустивше.

<p>22 Сих убо предателей бывших уби и внезапу две пирги разруши.

<p>23 оружием же во всех и руками благоуспевая, погуби в дву твердынех более двадесяти тысящ.

<p>24 Тимофей же, иже прежде от иудей бысть поражен, собрав воев странных множество, и во асии бывщих конников собрав не мало, прииде аки оружием иудею хотящь взяти.

<p>25 Маккавей же и сущии с ним, приближающуся тому, ко молитве божий обратишася, главы землею посыпавше и чресла вретищами препоясавше, <p>26 пред олтарным прагом ниц падше, моляху милостива им быти, враждовати же враждующым на них и супостатом противится яко закон глаголет.

<p>27 Бывше же по молитве, восприемше оружия далече из\ града изыдоша: приближшежеся к супостатом, о себе сташа.

<p>28 Солнцу же возсиявающу, обои сразишася: сии убо споручника имуще благополучия и победы с добродетелию ко Господу прибежище, они же воеводу браней учинища ярость.

<p>29 Пребывающей же крепцейй брани, явишася супостатом от небесе мужие пять на конех златы узды имущих, благолепни, и правяще иудеов два:

<p>30 и маккавеа среде себе вземше и защищающе своим всеоружием невредима сохраняху, на супостаты же стрелы и молнии метаху: темже смесившеся невидением сечахуся мятежа исполнени.

<p>31 убиенных же бысть двадесять тысящ и пятсоть сот, конных же шесть сот.

<p>32 Сам же тимофей побебже в газару глаголемую твердыню, зело крепкую, воеводствующу тамо херею.

<p>33 Маккавей же и сущии с ним весело обседоша крепость дни четыри.

<p>34 сущии же внутрь на твердость места уповающе, паче меры хуляху и словеса беззаконная изношаху.

<p>35 Явльшужеся пятому дню двадесять юношей, иже с маккавеем беху, разжегшеся яростию хуления ради, приближившеся ко стене, мужественно и зверообразною яростию прилучившихся разсецаху.

<p>36 Инии же подобне возшедше с нуждею к сущым внутрь, зажигаху пирги, и возжегше огнища, живых хульников сожгоша.

<p>37 Инии же врата разсекоша, и впустивше прочий полк, взяша град, и тимофеа скрывшагося в некоем рве заклаша, и брата его хереа и аполлофана.

<p>38 Сия же сотворше с песньми и исиоведаньми благословляху Господа благодетеля великаго Исраилю и победу им давшаго.

%{Глава}11

<p>1 По мале же весьма времени лисиа, наместннкъцарев и сродник и к делом приставник, зело тяжце снося бывшая,

<p>2 собрав аки осмьдесят тысящ и конники вся, прииде на иудеев, помышляя убо град еллином обиталище,

<p>3 храм же среброданен сотворити, якоже и прочиих язык капища, и по вся лета продавати архиерейство,

<p>4 никакоже помышляю божию державу безумно уповая на тмы пебшцев и на тысящы конников и на осмьдесят слонов.

<p>5 Вшед же во иудею и приближився ко вефсуре, к месту убо крепкому сущу, от иерусалима же отстоящему яко стидий пять, сие утесняше.

<p>6 Егда же позна маккавей и иже с ним ратующа его твердыни, с плачем и слезами моляху Господа со всем народом, благаго ангела послати ко спасению Исраиля.

<p>7 Сам же маккавей первый взяв оружие увещаваше прочих вкпе с ним бедство под\ъяти, еже помогати братии своей: вкупе же и со усердм устремишася.

<p>8 Тамо же, и близ\ иерусалима сущым, явися предводяй их конник во одежди беле всеоружие златое потрясающь.

<p>9 Вкупе же вси благословиша милосердаго Бога и укрепишася душами, не точию человеков, но и зверей лютейших и стены железны сокрушати суще готови,

<p>10 идяху во устроении с небесе споборника имеюще, милующу их Господу:

<p>11 львообразно же устремившеся на супостаты, положиша от них единонадесять тысящ пешцев, конников же тысщу и шесть сот,

<p>12 всехе же понудиша бежати: мнози же от них язвени нази уцелеша, и сам лисиа студно бежав спасеся.

<p>13 Не без\ ума же сый, размышляя в себе бывшее на себе поражение и уразумев непобедимых быти евреов, всемогущему Богу споборствующему им, послав

<p>14 увещаваше, яко имать примиритися во всех праведных и яко советуя прекли царя, да будет им друг.

<p>15 Соизволи же маккавей о всех, о нихже лисиа моляше, о полезных радящь: елика бо маккавей даде лисиа на писме о иудеех, соизволи царь.

<p>16 Беша бо писания иудеем посланая от лисии, имущая образ сицев, лисиа множеству иудейску радоватися:

<p>17 иоанн и авессалом, иже послани суть от вас, дающа написанный ответ, прошаста о назнаменанных в нем:

<p>18 елика убо подобаше царю предложити, известих, и яже бяху приятна, соизволи:

<p>19 аще убо в делех верность соблюдете, то и в прочее покушуся виновен вам быти благих:

<p>20 о сих же подробну заповедах сима и посланным от меие побеседовати с вами:

<p>21 здравствуйте. Лета сто четыредесять осмаго, (месяца) диоскоринфиа, дне двадесять четвертаго.

<p>22 Царское же послание содержаше сия: царь антиох лисии брату радоватися:

<p>23 отцу нашему в боги пременшуся, мы хотяще во царствии сущих безмятежных быти и о своих прилежати,

<p>24 слышахом иудей не соблаговоляющих отца моего повелению, еже пременитися им на еллинския законы, но изволяющих держати своя заповеди и того ради молящих, да даруются им законная их:

<p>25 хотяще убо и сему языку без\ мятежа быти, судихомъом и храм им возвратити и жити по прародителским их обычаем:

<p>26 благо убо сотвориши, аще послеши к ним и десницу даси, яко да познавше наше произволение, благодушни будут и безпечально пребудут ко своему охранению.

<p>27 Ко иудеом же царское послание сицево бе: царь антиох старейшинам иудейским и прочым иудеом радоватися:

<p>28 аще здравствуете, да будет якоже хощем, и сами здравствуем: <p>29 из\ъяви нам менелай, яко хощете отшедше быти с вашими:

<p>30 приходящым убо даже до дне тридесятаго месяца занфика, дадим десницу без\ опасения:

<p>31 еже употребляти иудеом своих брашен и законов, якоже и прежде, и ни един им ни по единому образу стужити имать о содеянных в неведении:

<p>32 послахом же и менелаа имущаго утешити вас:

<p>33 здравствуйте. Лета сто четыредесять осмаго, ксанфика (месяца), пятагонадесять дне.

<p>34 Послаша же и римляне к ним послание имеющее сия: квинт меммий и тит манлий, старейшины римстии, людем иудейским радоватися: <p>35 о нихже лисиа сродник царев соизволи вам, и мы соблаговоляем:

<p>36 а яже суди предложити царю, скорее послите кого созирающе о сих, да уставит, якоже подобает вам, мы бо идем ко антиохии:

<p>37 сего ради ускорите и послите некиих, да и мы увемы, коея есте мысли:

<p>38 Здравствуйте. Лета сто четыредесять осмаго, пятагонадесять дне (месяца) ксанфика.

%{Глава}12

<p>1 Содеянным же бывшым заветом сим, лисиа убо отиде ко царю, иудее же в земледелии упражняхуся.

<p>2 От сущих же по местом воевод, тимофей и аполлоний сын генеов, еще же иероиим и димофон, к сим же и никанор киприарх, не оставляху их благостояти и в покои быти.

<p>3 Иоппиане же толико сотвориша нечестие, умоливше иудей с ними живущих внити во представленыя от них ладии с женами и чады, акибы ни единей вражде между ими настоящей:

<p>4 на общее же уставление градское и сим соизволившым, яко мир имети хотящым и ничтоже подозрения имущым, отвезше их погрузиша, сущх не мнее дву сот.

<p>5 Познав же иуда бывшую на сродники своя жестокость, возвестив мужем иже с ним и призвав праведнаго судию Бога,

<p>6 прииде на скверноубийц братий его, и пристанища нощию сожже, и ладии попали, избегших же от огня закла.

<p>7 Стране же заключене бывшей отиде, яко паки приити имущь и все иоппиан искоренити гражданство.

<p>8 уразумев же, яко и во амнии живущий хотят обитающым иудеом темже образом сотворити,

<p>9 и на иамнитян нощию напад, зажже пристанище с кораблями яко явитися зарям огня во иерусалиме, стадиям сущым двум стам четыредесяти.

<p>10 Оттуду же отшедшым девять стадий, творящым путь на тимофеа, сразишася с ним аравлян множае пяти тысящ мужей и конник пять сот.

<p>11 Бывшей же крепцей брани, и сущым при иуде помощию божиею преуспевающым, напольнии аравляне одолени, прошаху от иуды десницы себе, обещающе и пажить дати и во прочиих пользовати их.

<p>12 Иуда же уразумев, яко истинно во многих они потребни, обеща мир содержати с ними: взявше же десницу, отидоша в кущы своя.

<p>13 Нападе же и на некий град мостами тверд и стенами огражден, иже от всяких смешеных языков обитаемый, емуже имя каспин.

<p>14 Сущии же внутри надеющеся на крепость стен и на уготовление брашен, нерадиво пребываху, проклинающе сущих при иуде, и ктому хуляще, и глаголюще, яже не подобает.

<p>15 Сущии же со иудою призвавше великаго обладателя мира, иже без\ овнов и механических орудий во времена иисуса разруши иерихон, нападоша зверообразно на стену.

<p>16 И вземше град божиею волею, безчисленна заклания сотвориша, яко прилежащему езеру, в широту имущему стадии две, текущею (убиенных) кровию исполнену явитися.

<p>17 Оттуду же отшедше стадий седмь сот пятьдесят, приидоша в харак, ко глаголемым тувиином иудеом.

<p>18 И тимофеа убо на местех не достигоша, ни едино дело совершивша от мест отшедша, оставльша же стражу в некоем месте зело тверду:

<p>19 досифей же и сосипатр сущии от воевод, иже со маккавеом, изшедше погубиша от тимофеа оставших в твердыни более десяти тысящ мужей.

<p>20 Маккавей же устроив воя своя по полком, постави их над\ полками, и на тимофеа пойде имущаго с собою сто двадесять тысящ пешец, конник же две тысящы и пять сот.

<p>21 Познав же тимофей пришествие иудино, посла жены и дети и прочая уготования в твердыню нарицаемую карнию: бе бо непреборима и ко всходу неудобна ради тесноты всех мест.

<p>22 Егда же полк иудин первый явися, и бысть ужас на супостаты и страх от явления всевидящаго бывшаго на них, в бегство устремишася един от другаго бежащь, яко множицею от своих повредишася и оружии своими прободахуся.

<p>23 Творяше же иуда гонение прилежно, убивая иноплеменников, и изби от них тридесять тысящ мужей.

<p>24 Сам же тимофей впад между сущих со досифеем и сосипатром, со многим ухищрением моляше, да жив отпустится: зане многих убо (от иудей) родителей и некиих братию имеяше (у себе), и сим зло случится, аще умрет.

<p>25 Егда же многими словесы вероятен сотвори обет, еже возвратити оных невредных, пустиша его ради спасения братии.

<p>26 Изшед же (маккавей) на карнию и на атаргатию, уби двадесять пять тысящ.

<p>27 По победе же сих и погублении обрати иуда воинство и на ефрон, град твердый, в немже живяше лисиа и множество разных язык: юноши же сильнии стояще пред\ стенами крепко противуратоваху, в немже беху орудия и стрел многое уготовление.

<p>28 Призвавше же всесильнаго с державою сокрушающаго ратных силы, взяша град под\ руку и убиша сущих внутрь двадесять пять тысящ:

<p>29 и отшедше оттуду устремишася на скифский град, отстоящь от иерусалима стадий шесть сот.

<p>30 Освидетелствовавшым же живущым тамо иудеом о скифских гражданех, яко имеют к ним благоприятство и во времена злополучная кротцы пребываху,

<p>31 благодаривше им и умоливше, дабы и в прочее к роду их благоприятни были, приидоша во иерусалим, дню великаго праздника седмиц настоящу.

<p>32 По глаголемей же пентикостии, идоша противу горгиа стратига идумейска.

<p>33 Изыде же с пешцы треми тысящьми, и конник четыре ста,

<p>34 и сотворшым брань, случися пасти малым от иудей.

<p>35 Досифей же некто от вакинора, конный муж и крепок, ят горгию, и взем его за хламиду, ведяше его крепко, и хотящь проклятаго взяти жива, некто от фракийских конник нападе нань и рамо отсече, горгиа же избеже во марису.

<p>36 Воином же горгиевым на мнозе борющымся и утружденным бывшым, призвав иуда Господа спомощника, да будет и воевода брани,

<p>37 начат гласом отеческим с песньми вопль, возопив и нечаянне на воя горгиевы напад, в бегство их обрати.

<p>38 Иуда же собрав воя прииде во град одоллам: и егда седмый день прмииде, по обычаю очистившеся в том месте субботу праздноваша.

<p>39 На утрие же прииде со своими иуда, да, якоже подобаше, телеса падших возмет и со сродниками положит во гробех отеческих.

<p>40 Обретоша же у коегождо от умерших под\ ризами убиенных от даров идолских, яже во иамнии, о нихже закон запрещаше иудеом, всем же яве бысть, яко сея ради вины тии падоша.

<p>41 Вси убо благословивше правый суд гдиень, яко тайная сотвори явлена,

<p>42 к молению обратишася моливше, да сотвореный грех весьма изгладится: добльственный же иуда моляше людий, да сохранят себе от греха, очима видяще бывшая падших за грех.

<p>43 И сотворив от мужей собрание утварей, яко две тысящы драхм сребра, посла во иерусалим принести за грех (мертвых) жертву, предобре и благочестно творя, о воскресении помышляя.

<p>44 Аще бо падшым востати не чаял бы, излишно было бы и всуе о мертвых молитися.

<p>45 Ктому взирающь, яко во благочестии усопшым изряднейшая уготовася благодать:

<p>46 преподобное и благочестивое помышление: отонуду же за умерших моление сотвори, яко да от греха очистятся.

%{Глава}13

<p>1 Лета сто четыредесять девятаго, позна иуда,яко антиох евпатор грядет со множеством на иудею,

<p>2 и с ним лисиа наместник ему и над\ делами старейший, кийждо имуща (с собою) силу еллинску пешцев сто десять тысящ и конник пять тысящ и триста, и слонов двадесять два и колесниц с косами триста.

<p>3 Примесися же к ним и менелай, и с великою лестмю моляше антиоха, не ради отечеству спасения но надеяся в началство поставлен быти.

<p>4 Царь же царей воздвиже ярость антиохову на нечестиваго, и лисии показавшу сего быти виновна всех злых, повеле, якоже обычай есть, на месте убити, приведшым его в вирсавию.

<p>5 Бе же на том месте столп пятидесяти лакот полн пепела, сей же имеяше орудие окрест вращающееся устремителное в пепел.

<p>6 Тамо священнотатству повинна суща, или и иных некиих злоб превосходство сотворшаго, вси вреяют в погибель.

<p>7 Сицевою смертию законопреступнику случися умрети, ниже погребения получившему менелаю

<p>8 зело праведне: понеже бо многа согрешения на олтарь божий соверши, егоже огнь и пепел бе свят, (и он) в пепеле смерть восприя.

<p>9 Но царь умом необуздан грядяше, горшая при отце его бывших показати хотящь иудеом.

<p>10 уведав же иуда о сих, повеле людем день и нощь молити Господа, негли, якоже иногда, и ныне поможет

<p>11 имущым закона и отечества и святаго храма лишитися, и мало прежде почивших людий не оставит злохульным языком подручных быти.

<p>12 Всем же тожде вкупе сотворшым и просившым от Господа млр\сдия с плачем и постами и простертием (на землю) по три дни непрестанно, укрепив их иуда повеле ити.

<p>13 Особь же быв иуда со старейшины, советова, прежде нежели внидут вои царстии во иудею и одержат град, изшедше сразитися (за вещы святыя) господнею помощию.

<p>14 Вдав же попечение создателю мира и умолив своих мужественне подвизатися даже до смерти за законы, за святилище, за град, за отечество, за гражданство, окрест модина воинство постави. <p>15 Дав же сущым с ним знамение божия победы, с юношами крепчайшими избранными напад нощию на царский двор, во стану уби четыре тысящы мужей и болшаго слона с сущими на нем порази:

<p>16 и на конец весь полк страха и смятения исполниша и изыдоша благополучно.

<p>17 Являющуся же уже дню, сие содеяся, помогающу ему господню покровению.

<p>18 Царь же приемь вкус храбрости иудейския, испытова хитростию места. <p>19 И ко вефсуре крепцейи твердыни иудейстей прииде, и отгонимь бе, ударяшеся, умаляшеся.

<p>20 Сущым же внутрь, иуда потребная посла.

<p>21 Возвести же тайная супостатом родок от иудейских воинов: взыскан же бысть и ят и заключен.

<p>22 Повтори же царь слово со вефсуряны, десницу даде, прия, отиде,

<p>23 состави брань со иудою и преможен бысть: егда же позна отмещущася филиппа во антиохии поставленнаго над\ делами, смятеся и моли иудеов, повинуся и кляся о всех праведных, примирися и жертву принесе, почте храм и ущедри место.

<p>24 И маккавеа прият, постави стратига от птолемаиды даже до герринов князем,

<p>25 прииде во птолемаиду: скорбяху птолемаидяне о заветех, негодоваху бо о примирениих, яже хотеша отринути.

<p>26 Взыде на судище лисиа, отвеща по возможности, увеща, (люди) утиши, благоприятны сотвори, возвратися во антиохию. Сице бысть царско исхождение и возвращение.

%{Глава}14

<p>1 По триех же летех увебда иуда, яко димитрий селевков сын вплыве сквозе пристанище, еже при триполи, со множеством крепким и кораблями,

<p>2 и одержа страну и уби антиоха и его наместника лисию.

<p>3 Алким же некто бывый прежде архиерей, волею же осквернивыйся во времена смешения, помыслив, яко ни киим образомънебсть ему спасения, ниже прихождения ко святому олтарю,

<p>4 прииде ко царю димитрию сто пятьдесят перваго лета, принося ему венец злат и финик, к сим же и цветы, иже мняхуся церковнии быти: и в день оный молчаше.

<p>5 Получив же время безумию своему содействующее, призван бысть димитрием на собор и вопрошен, в коем состоянии и совете стоят иудее; <p>6 К сим рече: глаголемии от иудей асидее, ихже вождь иуда маккавей, брани строят и распри воздвизают, не допускающе царству благостояния получити:

<p>7 сего ради отлучен прародителския славы, сиречь священноначалства, семо ныне приидох,

<p>8 первое убо о надлежащих царю верность содержащь, второе же и о своих гражданех промышляя: предречениых бо безсловесием весьма род наш не мало страждет:

<p>9 каяждо же сих познав, ты, царю, о стране и о обстоянии рода нашего проуразумей по человеколюбию, еже имаши ко всем благопреклонное:

<p>10 донележе бо иуда жив есть, невозможно мира получити вещем.

<p>11 Сицевым же реченным бывшым от него, абие прочии друзи, вражду имущии на иуду, разжегоша димитриа.

<p>12 Призвав же скоро никанора старейшину над\ слонами и воеводою поставив иудеею, посла,

<p>13 дав заповедь, самаго убо иуду убити, сущих же с ним расточити, поставити же алкима архиереем превеликаго храма.

<p>14 Тогда языцы убегшии из\ иудеи от иуды, стадами прихождаху к никанору, иудейская злополучия и бедства себе благополучия мняще быти.

<p>15 Слышавще же (иудее) никанорово пришествие и нападение языков, посыпавшеся землею, моляху поставившаго даже до века люди своя и присно с явлением защищающаго свою часть.

<p>16 Повелевшу же воеводу, скоро оттуду двигнушася и смесишася с ними при градце десавли.

<p>17 Симон же брат иудин сразився с никанором, мало же устрашився внезапнаго ради нахождения супостатов.

<p>18 обаче же слышав никанор мужесто при иуде сущих и благодушие, имже подвизаются за отечество, убояся суд кровию сотворити:

<p>19 сего ради посла посидониа и феодота и маттафию дати и взяти десницу.

<p>20 Многу же о сем бывшу совету и воеводе людем возвестившу и бывшу единогласному всех изволению, соизволиша на мирная

<p>21 и нарекоша день, в оньже особно снидутся купно. И прииде. И поставиша различная седалища.

<p>22 Повеле же иуда вооруженным быти готовым в местех приличных, да не когда от супостат внезапу злодеяние будет, и подобающую беседу обще сотвориша.

<p>23 Пребываше же никанор во иерусалиме и ни коегоже зла сотвори, стада же народов собранных отпусти.

<p>24 Имеяше же иуду всегда в лицы, душевно к мужу преклонися:

<p>25 моли же его оженитися и чада сотворити. Оженися, благо поживе, общежителствоваше.

<p>26 Алким же видя между ими благоприятство и бывшая совещания познав, иде к димитрию и глаголаше, яко никанор о вещех чуждая мудрствует: иуду бо, наветника царству, преемника восприя себе.

<p>27 Царь же воз\ъярився и прелукавыми оклеветании его разсверепев, писа никанору глаголя: о совещаниих сих тяжко (ми есть) носити: повелеваю ти маккавеа связана послати скоро во антиохию.

<p>28 уведав же о сих никанор, смятеся и тяжко терпяше завещанная отринути, ни чимже его мужу обидевшу.

<p>29 Но понеже царю сопротивитися не бе возможно, благовременства наблюдаше хитростию военною сие совершити. <p>30 Маккавей же видя над\ собою грознее деюща никанора и обыкновенное сретение свирепее имуща, уразумев не от блага быти суровству сему, собрав не мало сущих окрест себе, скрыся от никанора.

<p>31 Познав же другий, яко добльственно от мужа хитростию предварен, пришед к великому и святому храму, священником подобающыя жертвы приносящым повеле предати мужа.

<p>32 Сим же с клятвою рекшым, яко не ведят, где есть искомый, простер десницу на церковь, сими клятся:

<p>33 аще не предадите ми связана иуду, то божий храм равен со землею сотворю, и олтарь раскопаю, и капище дионису славное возставлю зде.

<p>34 И сия рек отиде. Жерцы же воздеюще руце на небо, прнзываху сущаго всегда споборника языку своему, сия рекуще:

<p>35 ты, Господи всех, не требуяй ничтоже, благоволил еси храму обитания твоего быти в нас:

<p>36 и ныне, о, святе, всякаго освящения Господи, сохрани во век несквернен сей храм недавно очищенный, загради же всяка уста неправедна.

<p>37 Разий же некто от старейшин иерусалимских оклеветан бысть никанору, муж любитель граждан и зело добре словущь и по благопрмятству отец иудеом именуемый:

<p>38 бяше бо внесый в прежних временех несмешения суд во иудействе, и тело и душу за иудейство предаяше со всяким усердием.

<p>39 Хотящь же никанор явну сотворити ненависть, юже име на иудеи, посла воинов более пяти сот яти его.

<p>40 Мняше бо, яко онаго поимав, сим соделает беду.

<p>41 Множеству же народа хотящу столп обдержати и дворовыя двери разрушающу, и повелевшу огнь принести и двери зажещи, об\ъят отвсюду быв, мечем поразися,

<p>42 лучше добльственно хотящь умрети, нежели беззаконником подручник быти и свое благородство недостойне обезчестити.

<p>43 Скорости же ради подвига несмертна язва бысть, и народом внутрь дверий вреявшымся, востек дерзостно на стену, сверже сам себе мужественно на народы.

<p>44 Оным же скоро разбегшымся и бывшу разстоянию, паде срединою чрева посреде их:

<p>45 еще же дышущь и разжжен душею, востав, крови его потоком текущей и тяжчайшым ранам сущым, бежащь сквозе народы пройде,

<p>46 и став на некоем камени стремниннем, весьма уже без\ крови быв, исторгнув внутренняя (своя) и взем обема рукама верже на народы: и призвав владеющаго животом и духом, да сия ему паки воздаст, и сим образом живот сконча.

%{Глава}15

<p>1 Никанор же уведав, яко иуда в местехъсамарийских, умысли со всем устремлением в день субботный на них напасти.

<p>2 По нужди же последующии ему иудее глаголаху: никакоже сице зверски и варварски да погубляеши, но славу воздаждь предпочтенному от всевидящаго со святынею дневи.

<p>3 Нечестивыи же вопроси: еда есть сильный на небеси, иже повеле праздновати день субботный;

<p>4 онем же отвещавшым: есть Господь живый сей на небеси силен, иже повеле праздновати седмый день.

<p>5 он же рече: и аз силен есмь на земли, повелеваяй взимати оружия и царския потребы исполняти. обаче не одержа и совершити окаяннаго своего совета.

<p>6 И никанор убо великою гордынею воздвижен умысли общую победу составити на иуду.

<p>7 Маккавей же всегда надеяшеся со всем упованием заступление от Господа получити

<p>8 и утешаше своих, да не убоятся пришествия языков, да имеют же во уме преждебывшую им от небесе помошь, и ныне да чают от вседержителя быти себе победе и помощи:

<p>9 и наказав их от закона и пророков, воспомянув же им преждебывшыя подвиги, усерднейших их сотвори:

<p>10 и душами воздвигнув их, увещаваше, вкупе показав им языческая льщения и клятвопреступление:

<p>11 и коегождо их вооружив не тако щитов и копий утверждением, яко словес благих утешением, и сказав сон достоверен, утробы всех возвесели.

<p>12 Бысть же его сицево видение: онию бывшаго архиереа, мужа добраго и благаго, благоговейна видением, кротка же нравом и беседою благолепна, и от детства обучившагося всем добродетелем, сего руце воздеюща и молящася за вся люди иудейския (виде).

<p>13 И яко посем явися ин муж сединами и славою дивен, чудно же некое и великолепнейшее окрест его преизящество.

<p>14 Отвещав же ониа рече: сей есть братолюбец, иже много молится о людех и о святем граде, иеремиа божий пророк.

<p>15 Простер же иеремиа десницу, даяше иуде мечь злат, дающь же возгласи сия:

<p>16 приими святый мечь дар от Бога, имже сокрушиши супостаты.

<p>17 укрепившежеся иудиными словесы преблагими и могущими к мужеству устремити и дущы юнош исправити, умыслиша не ополчатися, но храбро напасти и со всякою доблестию сшедшымся сразитися за вещы святыя, понеже и град и святая и святилище бедствуют.

<p>18 Бе бо о женах и чадех еще же и о братии и ужиках менший им подвиг, величайший же и первый страх о освященнем храме.

<p>19 Такожде и во граде оставленным не малая печаль, мятущымся о сражении на поли хотящем быти.

<p>20 И всем уже чающым имущаго быти сражения и супостатом уже смесившымся, и воинству чинно расположенну сущу и зверем в приличней стране поставленым и коннице по углам учиненней,

<p>21 разсуждая маккавей множества пришествие и оружия различное уготовление и свирепство зверей, простер руце на небо, призываше чудотворящаго и призирающаго Господа, ведая, яко не оружием победа, но якоже угодно ему, достойным дает одоление.

<p>22 Рече же призывая сим образом: ты, Владыко, послал еси ангела твоего при езекии цари иудине и убил еси от воев сеннахиримовых сто осмьдесят пять тысящ:

<p>23 и ныне, вл~\дко сильный на небесех, посли ангела твоего благаго пред\ нами в страх и трепет им:

<p>24 величеством мышцы твоея да убоятся иже с хулением пришедшии на святыя люди твоя. И сей убо сице помолися.

<p>25 Никанор же и иже с ним с трубами и песньми приближахуся.

<p>26 Иуда же и сущии с ним в призывании и молитвах смесишася с супостаты:

<p>27 и руками убо борющеся, сердцами же к Богу молящеся, постлаша не менши тридесяти пяти тысящ, явлением божиим зело возрадовавшеся.

<p>28 Преставше же от битвы и с радостию возвращающеся, познаша никанора падша со всеоружии (своими).

<p>29 Бывшу же воплю и смятению, благословляху сильнаго отеческим гласом.

<p>30 И повеле, иже весьма телом и душею первоподвижник за граждан, иже возраста благоприятство к своему народу сохранивый иуда, никанорову главу и руку со рамом отсещи и принести во иерусалим. <p>31 Пришед же тамо и созвав единоязычных своих и священников, пред\ олтарем став, призва сущих от краеградия

<p>32 и показа им сквернаго никанора главу и руку хульникову, юже простре на храм святый вседержителев возносяся:

<p>33 и язык нечестиваго никанора отрезав, рече, яко на раздробление птицам имать дати, и сия в возмездие безумия противу храма повеси.

<p>34 Вси же на небо благословиша Господа явленаго, рекуще: благословен сохранивый место свое не осквернено.

<p>35 Повеси же никанорову главу на краеградии во известное всем и явное господни помощи знамение.

<p>36 И узакониша вси общим советом никакоже оставити без\ празднования день сей:

<p>37 имети же праздник сей в третийнадесять день вторагонадесять месяца, иже глаголется сирийским гласом адар, пред\ единым днем мардохеева дне.

<p>38 И сия убо, яже о никаноре, имеются сице: и от тех времен одержан бысть град от еврей, и аз зде оставляю слово.

<p>39 И аще убо благо и прилично сочинению, сего и сам хотех: аще же малоценно и мерно, сие по возможности моей бе.

<p>40 Якоже бо вино особно пити, такожде и воду паки, сопротивно есть: но имже образом вино с водою смешенное сладко и веселую благодать совершает, такожде и сочинение (и украшение) слова веселит слухи чтущих историю. Зде же да будет и конец.
