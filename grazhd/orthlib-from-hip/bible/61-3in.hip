Соборное послание третие

<p>Святаго апостола иоанна богослова.

%{Глава}1. Зачало 76.

<p>1 Старец гаиеви возлюбленному, егоже аз люблю воистинну.

<p>2 Возлюбленне, во всех молюся (о тебе) благоспеятися тебе и здравствовати, якоже благоспеется тебе душа.

<p>3 Возрадовахся зело, пришедшым братиям и свидетелствующым твою истину, якоже ты во истине ходиши.

<p>4 Болши сея не имам радости, да слышу моя чада во истине ходяща.

<p>5 Возлюбленне, верно твориши, еже аще делаеши в братию и в странныя,

<p>6 иже свидетелствоваша о твоей любви пред\ церковию: ихже предпослав достойно Богу, добре твориши,

<p>7 о имени бо его изыдоша, ничтоже приемлюще от язык.

<p>8 Мы убо должни есмы приимати таковых, да поспешницы будем истине.

<p>9 Писах церкви: но первенстволюбец их диотреф не приемлет нас.

<p>10 Сего ради, аще прииду, воспомяну его дела, яже творит, словесы лукавыми укоряя нас: и недоволен бывая о сих, ни сам приемлет братию, и хотящым возбраняет, и от церкве изгонит.

<p>11 Возлюбленне, не уподобляйся злому, но благому. Благотворяй от Бога есть: а злотворяй не виде Бога.

<p>12 Димитриеви свидетелствовася от всех и от самыя истины: и мы же свидетелствуем, и весте, яко свидетелство наше истинно есть.

<p>13 Многа имех писати, но не хощу чернилом и тростию писати тебе,

<p>14 уповаю же абие видети тя и усты ко устом глаголати.

<p>15 Мир тебе. Целуют тя друзи: целуй други по имени. Аминь.

<p><br>Конец соборному посланию иоаннову третиему: имать в себе главу 1 и зачало церковное 1.
