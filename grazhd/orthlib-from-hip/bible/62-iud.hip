Соборное послание иудино.

%{Глава}1. Зачало 77.

<p>1 Иуда, Иисуса Христа раб, брат же иакова, сущым о Бозе отце освященным, Иисус Христом соблюденным званным:

<p>2 милость вам и мир и любы да умножится.

<p>3 Возлюбленнии, всяко тщание творя писати вам о общем спасении вашем, нужду воз\ъимех писати вам, моля подвизатися о преданней вере святым единою.

<p>4 Привнидоша бо нецыи человецы, древле пред\ъуставленнии на сие осуждение, нечестивии, Бога нашего благодать прелагающии в скверну, и единаго Владыки Бога и Господа нашего Иисуса Христа отметающиися.

<p>5 Воспомянути же вам хощу, ведущым и вам единою сие, яко Господь люди от земли египетския спасе, последи неверовавшыя погуби:

<p>6 аггелы же не соблюдшыя своего началства, но оставльшыя свое жилище, на суд великаго дне узами вечными под\ мраком соблюде.

<p>7 Якоже содома и гоморра и окрестнии их грады, подобным им образом преблудивше и ходивше в\ъслед плоти иныя, предлежат в показание, огня вечнаго суд под\ъемше,

<p>8 такожде убо и сии, сония видяще, плоть убо сквернят, господства же отметаются, славы же хуляще (не трепещут).

<p>9 Михаил же архангел, егда со диаволом разсуждая {препираяся} глаголаше о моисеове телеси, не смеяше суда навести хулна, но рече: да запретит тебе Господь.

<p>10 Сии же, елика убо не ведят, хулят: елика же по естеству яко безсловесная животная ведят, в сих сквернятся {растлеваются}.

<p>11 (Зачало 78.) Горе им, яко в путь каинов поидоша, и в лесть валаамовы мзды устремишася, и в пререкании корреове погибоша.

<p>12 Сии суть в любвах ваших сквернители, с вами ядуще, без\ боязни себе пасуще: облацы безводни, от ветр преносими: древеса есенна, безплодна, дважды умерша, искоренена:

<p>13 волны свирепыя моря, воспеняющя своя стыдения: звезды прелестныя, имже мрак тмы во веки блюдется.

<p>14 Пророчествова же и о сих седмый от адама енох, глаголя: се приидет Господь во тмах святых ангел своих,

<p>15 сотворити суд о всех и из\ъобличити всех нечестивых о всех делех нечестия их, имиже нечествоваша, и о всех жестоких словесех их, яже глаголаша нань грешницы нечестивии.

<p>16 Сии суть ропотницы, укорители, (часть порочна,) в похотех своих ходяще нечестием и законопреступлением: и уста их глаголют прегордая: чудящеся лицам пользы ради.

<p>17 Вы же, возлюбленнии, поминайте глаголы преждереченныя от апостол Господа нашего Иисуса Христа:

<p>18 зане глаголаху вам, яко в последнее время будут ругатели, по своих похотех ходяще и нечестиих.

<p>19 Сии суть отделяюще себе (от единости веры, и суть) телесни {душевни}, духа не имуще.

<p>20 Вы же, возлюбленнии, святою вашею верою назидающе себе, духом святым молящеся,

<p>21 сами себе в любви божией соблюдайте, ждуще милости Господа нашего Иисуса Христа, в жизнь вечную.

<p>22 И овех убо милуйте разсуждающе,

<p>23 овех же страхом спасайте, от огня восхищающе: обличайте же с боязнию, ненавидяще и яже от плоти оскверненую ризу.

<p>24 Могущему же сохранити вы без\ греха и без\ скверны и поставити пред\ славою своею непорочных в радости,

<p>25 единому премудрому Богу и спасу нашему, Иисусом Христом Господем нашим, слава и величие, держава и власть, прежде всего века, и ныне, и во вся веки. Аминь.

<p><br>Конец соборному посланию иудину: имать в себе главу 1, зачал же церковных 2.
