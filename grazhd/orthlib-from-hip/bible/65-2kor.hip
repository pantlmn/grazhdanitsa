Второе послание к коринфяном

<p>Святаго апостола павла.

%{Глава}1. Зачало 167.

<p>1 Павел, посланник Иисус Христов волею божиею, и тимофей брат, церкви божией сущей в коринфе, со святыми всеми сущими во всей ахаии:

<p>2 благодать вам и мир от Бога отца нашего, и Господа Иисуса Христа.

<p>3 (Зачало.) Благословен Бог и отец Господа нашего Иисуса Христа, отец щедрот и Бог всякия утехи,

<p>4 утешаяй нас о всяцей скорби нашей, яко возмощи нам утешити сущыя во всяцей скорби, утешением, имже утешаемся сами от Бога.

<p>5 Зане якоже избыточествуют страдания Христова в нас, тако Христом избыточествует и утешение наше.

<p>6 Аще ли же скорбим, о вашем утешении и спасении, действующемся в терпении техже страданий, яже и мы страждем:

<p>7 и упование наше известно о вас. Аще ли утешаемся, о вашем утешении и спасении, ведяще, зане якоже общницы есте страстем нашым, такожде и утешению.

<p>8 (Зачало 168.) Не бо хощем вас, братие, не ведети о скорби нашей бывшей нам во асии, яко по премногу (и) паче силы отяготихомся, яко не надеятися нам и жити.

<p>9 Но сами в себе осуждение смерти имехом, да не надеющеся будем на ся, но на Бога возставляющаго мертвыя,

<p>10 иже от толикия смерти избавил ны есть и избавляет, наньже и уповахом, яко и еще избавит,

<p>11 споспешествующым и вам по нас молитвою, да от многих лиц, еже в нас дарование, многими благодарится о вас {в некиих: о нас}.

<p>12 (Зачало 169.) Похваление бо наше сие есть, свидетелство совести нашея, яко в простоте и чистоте божией, (а) не в мудрости плоти, но благодатию божиею жихом в мире, множае же у вас.

<p>13 Не иная бо пишем вам, но яже чтете и разумеваете: уповаю же, яко и до конца уразумеете,

<p>14 якоже и разуместе нас от части, яко похваление вам есмы, якоже и вы нам, в день Господа нашего Иисуса Христа.

<p>15 И сим упованием хотех к вам приити прежде, да вторую благодать имате,

<p>16 и вами проити в македонию, и паки от македонии приити к вам, и вами проводитися во иудею.

<p>17 Сие же хотя, еда что убо легкотою деях; Или яже совещаваю, по плоти совещаваю, да будет у мене еже ей, ей, и еже ни, ни.

<p>18 Верен же Бог, яко слово наше, еже к вам, не бысть ей и ни.

<p>19 Ибо божий сын Иисус Христос, иже у вас нами проповеданный, мною и силуаном и тимофеем, не бысть ей и ни, но в нем самем ей бысть:

<p>20 елика бо обетования божия, в том ей и в том аминь: Богу к славе нами.

<p>21 (Зачало 170.) Извествуяй же нас с вами во Христа и помазавый нас, Бог,

<p>22 иже и запечатле нас, и даде обручение духа в сердца наша.

<p>23 Аз же свидетеля Бога призываю на мою душу, яко щадя вас, ктому не приидох в коринф,

<p>24 не яко обладаем верою вашею, но (яко) споспешницы есмы вашей радости: верою бо стоите.

%{Глава}2.

<p>1 Судих же в себе сие, не паки скорбию к вам приити.

<p>2 Аще бо аз скорбь творю вам, то кто есть веселяяй мя, точию приемляй скорбь от мене;

<p>3 И писах вам сие истое, да не пришед скорбь на скорбь прииму, о нихже подобаше ми радоватися, надеяся на вся вы, яко (Зачало 171.) моя радость всех вас есть.

<p>4 От печали бо многия и туги сердца написах вам многими слезами, не яко да оскорбитеся, но любовь да познаете, юже имам из\ъобилно к вам.

<p>5 Аще ли кто оскорбил (мене), не мене оскорби, но от части, да не отягчу, всех вас.

<p>6 Доволно (бо) таковому запрещение сие, еже от многих:

<p>7 темже сопротивное паче вы да даруете и утешите, да не како многою скорбию пожерт будет таковый:

<p>8 темже молю вы, утвердите к нему любовь.

<p>9 На сие бо и писах, да разумею искусство ваше, аще во всем послушливи есте.

<p>10 Емуже аще что даруете, и аз: ибо аз аще что даровах, емуже даровах, вас ради, о лицы Иисус Христове,

<p>11 да не обидими будем от сатаны: не не разумеваем бо умышлений его.

<p>12 Пришед же в троаду во благовестие Христово, и двери отверзене ми бывшей о Господе,

<p>13 не имех покоя духу моему, не обретшу ми тита брата моего: но отрекся им {целовав их}, изыдох в македонию.

<p>14 (Зачало 172.) Богу же благодарение, всегда победители нас творящему о Христе Иисусе и воню разума его являющу нами во всяцем месте.

<p>15 Яко Христово благоухание есмы Богови в спасаемых и в погибающих.

<p>16 Овем убо воня смертная в смерть, овем же воня животная в живот. И к сим кто доволен;

<p>17 Несмы бо, якоже мнози, нечисто проповедающии слово божие, но яко от чистоты, но яко от Бога, пред\ богом, во Христе глаголем.

%{Глава}3.

<p>1 Зачинаем ли паки нас самех извещавати вам; Или требуем, якоже нецыи, извещавателных посланий к вам, или от вас известителных;

<p>2 Послание (бо) наше вы есте, написаное в сердцах наших, знаемое и прочитаемое от всех человек:

<p>3 являеми, яко есте послание Христово служеное нами, написано не чернилом, но духом Бога жива, не на скрижалех каменных, но на скрижалех сердца плотяных.

<p>4 (Зачало 173.) Надеяние же таково имамы Христом к Богу,

<p>5 не яко доволни есмы от себе помыслити что, яко от себе, но доволство наше от Бога:

<p>6 иже и удоволи нас служители быти нову завету, не писмени, но духу: писмя бо убивает, а дух животворит.

<p>7 Аще ли служение смерти писмены, образовано в каменех, бысть в славу, яко не мощи взирати сыном Исраилевым на лице моисеово, славы ради лица его престающия:

<p>8 како не множае паче служение духа будет в славе;

<p>9 Аще бо служение осуждения, слава, много паче избыточествует служение правды в славе.

<p>10 Ибо не прославися прославленное в части сей, за превосходящую славу.

<p>11 Аще бо престающее, славою: много паче пребывающее, в славе.

<p>12 (Зачало 174.) Имуще убо таково упование, многим дерзновением действуем,

<p>13 и не якоже моисей полагаше покрывало на лицы своем, за еже не мощи взирати сыном Исраилевым на конец престающаго.

<p>14 Но ослепишася помышления их: даже бо до сего дне тожде покрывало во чтении ветхаго завета пребывает не откровено, зане о Христе престает.

<p>15 Но даже до днесь, внегда чтется моисей, покрывало на сердце их лежит:

<p>16 внегда же обратятся ко Господу, взимается покрывало.

<p>17 Господь же дух есть: а идеже дух Господень, ту свобода.

<p>18 Мы же вси откровенным лицем славу господню взирающе, в тойже образ преобразуемся от славы в славу, якоже от господня духа.

%{Глава}4. Зачало 175.

<p>1 Сего ради имуще служение сие, якоже помиловани быхом, не стужаем си:

<p>2 но отрекохомся тайных срама, не в лукавствии ходяще, ни льстяще словесе божия, но явлением истины представляюще себе ко всяцей совести человечестей, пред\ богом.

<p>3 Аще ли же есть покровено благовествование наше, в гибнущих есть покровено,

<p>4 в нихже бог века сего ослепи разумы неверных, во еже не возсияти им свету благовествования славы Христовы, иже есть образ Бога невидимаго.

<p>5 Не себе бо проповедаем, но Христа Иисуса Господа: себе же самех рабов вам Иисуса (Господа) ради:

<p>6 (Зачало 176.) яко Бог рекий из\ тмы свету возсияти, иже возсия в сердцах наших, к просвещению разума славы божия о лицы Иисус Христове.

<p>7 Имамы же сокровище сие в скудельных сосудех, да премножество силы будет божия, а не от нас:

<p>8 во всем скорбяще, но не стужающе си: нечаеми, но не отчаяваеми:

<p>9 гоними, но не оставляеми: низлагаеми, но не погибающе:

<p>10 всегда мертвость Господа Иисуса в теле носяще, да и живот Иисусов в теле нашем явится.

<p>11 Присно бо мы живии в смерть предаемся Иисуса ради, да и живот Иисусов явится в мертвенней плоти нашей:

<p>12 темже смерть убо в нас действует, а живот в вас.

<p>13 (Зачало 177.) Имуще же тойже дух веры, по писанному: веровах, темже возглаголах: и мы веруем, темже и глаголем,

<p>14 ведяще, яко воздвигий Господа Иисуса, и нас со Иисусом воздвигнет, и предпоставит с вами.

<p>15 Вся бо вас ради, да благодать умножившаяся, множайшими благодарении избыточествит в славу божию.

<p>16 Темже не стужаем си: но аще и внешний наш человек тлеет, обаче внутренний обновляется по вся дни.

<p>17 Еже бо ныне легкое печали нашея, по преумножению в преспеяние тяготу вечныя славы соделовает нам,

<p>18 не смотряющым нам видимых, но невидимых: видимая бо временна, невидимая же вечна.

%{Глава}5. Зачало 178.

<p>1 Вемы бо, яко аще земная наша храмина тела разорится, создание от Бога имамы, храмину нерукотворену, вечну на небесех.

<p>2 Ибо о сем воздыхаем, в жилище наше небесное облещися желающе:

<p>3 аще точию и облекшеся, не нази обрящемся.

<p>4 Ибо сущии в теле сем воздыхаем отягчаеми, понеже не хощем совлещися, но пооблещися, да пожерто будет мертвенное животом.

<p>5 Сотворивый же нас в сие истое Бог, иже и даде нам обручение духа.

<p>6 Дерзающе убо всегда и ведяще, яко живуще в теле отходим от Господа:

<p>7 верою бо ходим, а не видением:

<p>8 дерзаем же и благоволим паче отити от тела и внити ко Господу:

<p>9 темже и тщимся, аще входяще, аще отходяще, благоугодни ему быти:

<p>10 (Зачало 179.) всем бо явитися нам подобает пред\ судищем Христовым, да приимет кийждо, яже с телом содела, или блага, или зла.

<p>11 Ведуще убо страх Господень, человеки увещаваем, Богови же явлени есмы: уповаем же, яко и в совестех ваших явлени есмы.

<p>12 Не паки бо себе хвалим пред\ вами, но вину даем вам похвалению о нас, да имате к хвалящымся в лицы, а не в сердцы.

<p>13 Аще бо изумихомся, Богови: аще ли целомудрствуем, вам.

<p>14 Ибо любы божия обдержит нас суждших сие: яко аще един за всех умре, то убо вси умроша.

<p>15 (Зачало 180.) Христос же за всех умре, да живущии не ктому себе живут, но умершему за них и воскресшему.

<p>16 Темже и мы отныне ни единаго вемы по плоти: аще же и разумехом по плоти Христа, но ныне ктому не разумеем.

<p>17 Темже аще кто во Христе, нова тварь: древняя мимоидоша, се быша вся нова:

<p>18 всяческая же от Бога, примирившаго нас себе Иисус Христом и давшаго нам служение примирения:

<p>19 зане Бог бе во Христе мир примиряя себе, не вменяя им согрешений их и положив в нас слово примирения.

<p>20 По Христе убо молим {посолствуем}, яко Богу молящу нами, молим по Христе: примиритеся с богом.

<p>21 Не ведевшаго бо греха по нас грех сотвори, да мы будем правда божия о нем.

%{Глава}6. Зачало 181.

<p>1 Споспешествующе же и молим, не вотще благодать божию прияти вам.

<p>2 Глаголет бо: во время приятно послушах тебе, и в день спасения помогох ти. Се ныне время благоприятно, се ныне день спасения.

<p>3 Ни едино ни в чемже дающе претыкание, да служение безпорочно будет,

<p>4 но во всем представляюще себе якоже божия слуги, в терпении мнозе, в скорбех, в бедах, в теснотах,

<p>5 в ранах, в темницах, в нестроениих, в трудех, во бдениих, в пощениих,

<p>6 во очищении, в разуме, в долготерпении, в благости, в дусе святе, в любви нелицемерне,

<p>7 в словеси истины, в силе божией, оружии правды десными и шуими,

<p>8 славою и безчестием, гаждением и благохвалением: яко лестцы, и истинни:

<p>9 яко незнаеми, и познаваеми: яко умирающе, и се живи есмы: яко наказуеми, а не умерщвляеми:

<p>10 яко скорбяще, присно же радующеся: яко нищи, а многи богатяще: яко ничтоже имуще, а вся содержаще.

<p>11 (Зачало 182.) уста наша отверзошася к вам, коринфяне, сердце наше распространися.

<p>12 Не тесно вмещаетеся в нас, утесняетеся же во утробах ваших.

<p>13 Тожде же возмездие, якоже чадом глаголю, распространитеся и вы.

<p>14 Не бывайте (удобь) преложни ко иному ярму, якоже невернии {не бывайте преложни ко иному ярму неверных}. Кое бо причастие правде к беззаконию; Или кое общение свету ко тме;

<p>15 Кое же согласие Христови с велиаром; Или кая часть верну с неверным;

<p>16 Или кое сложение церкви божией со идолы; (Зачало.) Вы бо есте церкви Бога жива, якоже рече Бог: яко вселюся в них и похожду, и буду им Бог, и тии будут мне людие.

<p>17 Темже изыдите от среды их и отлучитеся, глаголет Господь, и нечистоте не прикасайтеся, и аз прииму вы:

<p>18 и буду вам во отца, и вы будете мне в сыны и дщери, глаголет Господь вседержитель.

%{Глава}7.

<p>1 Сицева убо имуще обетования, о, возлюбленнии, (Зачало 183.) очистим себе от всякия скверны плоти и духа, творяще святыню в страсе божии.

<p>2 Вместите ны: ни единаго обидехом, ни единаго истлихом, ни единаго лихоимствовахом.

<p>3 Не на осуждение глаголю: прежде бо рех, яко в сердцах наших есте, во еже умрети с вами и сожити.

<p>4 Много ми дерзновение к вам, многа ми похвала о вас: исполнихся утехи, преизбыточествую радостию о всяцей печали нашей.

<p>5 Ибо пришедшым нам в македонию, ни единаго име покоя плоть наша, но во всем скорбяще: внеуду брани, внутрьуду боязни.

<p>6 Но утешаяй смиренныя, утеши нас Бог пришествием титовым,

<p>7 не токмо же пришествием его, но и утешением, имже утешися о вас, поведая нам ваше желание, ваше рыдание, вашу ревность по мне, яко ми паче возрадоватися.

<p>8 Яко аще и оскорбих вас посланием, не раскаюся, аще и раскаял бых ся: вижду бо, яко послание оно, аще и к часу, оскорби вас.

<p>9 Ныне радуюся, не яко скорбни бысте, но яко оскорбистеся в покаяние: оскорбесте бо по Бозе, да ни в чемже отщетитеся от нас.

<p>10 (Зачало 184.) Печаль бо, яже по Бозе, покаяние нераскаянно во спасение соделовает, а (сего) мира печаль смерть соделовает.

<p>11 Се бо сие самое, еже по Бозе оскорбитися вам, колико содела в вас тщание; но ответ; но негодование, но страх, но вожделение, но ревность, но отмщение; Во всем представисте себе чисты быти в вещи.

<p>12 Аще бо и писах вам, не обидевшаго ради, ниже обидимаго ради, но за еже явитися в вас тщанию нашему, еже о вас пред\ богом.

<p>13 Сего ради утешихомся о утешении вашем: лишше же паче возрадовахомся о радости титове, яко покоися дух его от всех вас:

<p>14 яко аще что ему о вас похвалихся, не посрамихся: но яко вся воистинну глаголахом вам, тако и похваление наше, еже к титу, истинно бысть:

<p>15 и утроба его излиха к вам есть, воспоминающаго всех вас послушание, яко со страхом и трепетом приясте его.

<p>16 Радуюся убо, яко во всем дерзаю в вас.

%{Глава}8. Зачало 185.

<p>1 Сказуем же вам, братие, благодать божию, данную в церквах македонских:

<p>2 яко во мнозем искушении скорбей избыток радости их, и яже во глубине нищета их избыточествова в богатство простоты их:

<p>3 яко по силе их, свидетелствую, и паче силы доброхотни,

<p>4 со многим молением моляще нас, благодать и общение служения, еже ко святым, прияти нам:

<p>5 и не якоже надеяхомся, но себе вдаша первее Господеви, и нам волею божиею:

<p>6 во еже умолити нам тита, да якоже прежде начат, такожде и скончает в вас и благодать сию.

<p>7 (Зачало 186.) Но якоже во всем избыточествуете, верою и словом, и разумом, и всяцем тщанием, и любовию, яже от вас к нам, да и в сей благодати избыточествуете.

<p>8 Не по повелению глаголю, но за иных тщание и вашея любве истинное искушая.

<p>9 Весте бо благодать Господа нашего Иисуса Христа, яко вас ради обнища богат сый, да вы нищетою его обогатитеся.

<p>10 И совет даю о сем: се бо вам есть на пользу, иже не точию, еже творити, но и еже хотети, прежде начасте от прешедшаго лета.

<p>11 Ныне же и сие творити скончайте, да якоже бысть усердие хотети, тако будет и исполнити от (сего,) еже имате.

<p>12 Аще бо усердие предлежит, по елику аще кто имать, благоприятен есть, а не по елику не имать.

<p>13 Не бо да иным убо отрада, вам же скорбь: но по изравнению.

<p>14 В нынешнее время ваше избыточествие во онех лишение, да и онех избыток будет в ваше лишение, яко да будет равенство,

<p>15 якоже есть писано: иже многое, не преумножил есть: и иже малое, не умалил {не преизбыточествова, иже много: и иже мало, не мнее прият}.

<p>16 (Зачало 187.) Благодарение же Богови, давшему тожде тщание о вас в сердце титово:

<p>17 яко моление убо прият, тщаливейший же сый, своею волею изыде к вам.

<p>18 Послахом же с ним (и) брата, егоже похвала во евангелии по всем церквам:

<p>19 не точию же, но и освящен от церквей с нами ходити, со благодатию сею, служимою нами к самого Господа славе и усердию вашему:

<p>20 блюдущеся того, да не кто нас поречет во обилии сем служимем нами:

<p>21 промышляюще добрая не токмо пред\ богом, но и пред\ человеки.

<p>22 Послахом же с ними (и) брата нашего, егоже искусихом во многих многащи встанлива {многажды тщателна} суща, ныне же зело встанливейша {множае тщателнейша}, надеянием многим на вас.

<p>23 Аще ли же о тите, общник мне и к вам споспешник: аще ли братия наша, посланницы церквей, слава Христова.

<p>24 Показание убо любве вашея и нашего хваления о вас, к ним покажите, и в лице церквей.

%{Глава}9.

<p>1 О службе бо, яже ко святым, лишше ми есть писати вам,

<p>2 вем бо усердие ваше, имже о вас хвалюся македоняном, яко ахаиа приготовися от мимошедшаго лета: и яже от вас ревность раздражи множайших.

<p>3 Послах же братию, да не похваление наше, еже о вас, испразднится в части сей, но да, якоже глаголах, приготовани будете:

<p>4 да не како, аще приидут со мною македоняне и обрящут вас неприготованных, постыдимся мы, да не глаголем вы, в части сей похваления.

<p>5 Потребно убо умыслих умолити братию, да прежде приидут к вам и пред\ъуготовят прежде возвещенное благословение ваше, сие готово быти тако, якоже благословение, а не яко лихоимство.

<p>6 (Зачало 188.) Се же глаголю: сеяй скудостию, скудостию и пожнет: а сеяй о благословении, о благословении и пожнет.

<p>7 Кийждо якоже изволение имать сердцем, не от скорби, ни от нужды: доброхотна бо дателя любит Бог.

<p>8 Силен же Бог всяку благодать из\ъобиловати в вас, да о всем всегда всяко доволство имуще, избыточествуете во всяко дело благо,

<p>9 якоже есть писано: расточи, даде убогим: правда его пребывает во век века.

<p>10 Даяй же семя сеющему и хлеб в снедь, да подаст и умножит семя ваше, и да возрастит жита правды вашея,

<p>11 да о всем богатящеся во всяку простоту, яже содевает нами благодарение Богу.

<p>12 (Зачало 189.) Яко работа сего служения не токмо есть исполняющая лишения святых, но и избыточествующая многими благодареньми Богови:

<p>13 искушением служения сего славяще Бога о покорении исповедания вашего в благовествовании Христове, и о простоте сообщения к ним и ко всем,

<p>14 и о тех молитве о вас, возжелеющих вас за премногую благодать божию на вас.

<p>15 Благодарение же Богови о неисповедимем его даре.

%{Глава}10.

<p>1 Сам же аз павел молю вы кротостию и тихостию Христовою, иже в лице убо смирен в вас, не сый же у вас дерзаю в вас.

<p>2 Молю же, да не присущ дерзаю надеянием, имже помышляю смети на некия непщующыя нас яко по плоти ходящих.

<p>3 Во плоти бо ходяще, не по плоти воинствуем:

<p>4 оружия бо воинства нашего не плотская, но сильна богом на разорение твердем: помышления низлагающе,

<p>5 и всяко возношение взимающееся на разум божий, и пленяюще всяк разум в послушание Христово,

<p>6 и в готовости имуще отмстити всяко преслушание, егда исполнится ваше послушание.

<p>7 Яже ли пред\ лицем, зрите; (Зачало 190.) Аще кто надеется себе Христова быти, да помышляет паки от себе, зане, якоже он Христов, такожде и мы Христовы.

<p>8 Аще бо и лишше что похвалюся о власти нашей, юже даде нам Господь в создание, а не на разорение ваше, не постыжуся.

<p>9 (Но) да не явлюся, яко страшя вас посланьми.

<p>10 Яко послания убо, рече, тяжка и крепка, а пришествие тела немощно, и слово уничиженно:

<p>11 сие да помышляет таковый, яко яцы же есмы словом посланий, отстояще, таковии и ту суще есмы делом.

<p>12 Не смеем бо судити {присовокупляти}, или прикладовати себе иным хвалящым себе самех: но сами в себе себе измеряюще, и прилагающе себе самим себе, не разумевают.

<p>13 Мы же не в безмерная похвалимся, но по мере правила, егоже раздели нам Бог меру, достизати даже и до вас.

<p>14 Не яко бо не досяжуще до вас, паче простираем себе, даже бо и до вас достигохом благовестием Христовым:

<p>15 не в безмерная хвалящеся в чуждих трудех, упование же имуще, растущей вере вашей, в вас величатися по правилу нашему из\ъобилно,

<p>16 во еже и в дальших вас (странах) благовестити, не чужим правилом в готовых похвалитися.

<p>17 Хваляйся же, о Господе да хвалится:

<p>18 не хваляй бо себе сей искусен, но егоже Бог восхваляет.

%{Глава}11. Зачало 191.

<p>1 О, да бысте мало потерпели безумию моему! Но и потерпите мя.

<p>2 Ревную бо по вас божиею ревностию: обручих бо вас единому мужу деву чисту представити Христови.

<p>3 Боюся же, да не како, якоже змий еву прельсти лукавством своим, тако истлеют (и) разумы ваши от простоты, яже о Христе.

<p>4 Аще бо грядый инаго Иисуса проповедает, егоже не проповедахом, или духа инаго приемлете, егоже не приясте, или благовествование ино, еже не приясте, добре бысте потерпели.

<p>5 (Зачало 192.) Непщую бо ничимже лишитися предних апостол:

<p>6 аще бо и невежда словом, но не разумом: но везде явльшеся о всем в вас {но во всем явленни есмы во всех к вам}.

<p>7 Или грех сотворих себе смиряя, да вы вознесетеся, яко туне божие благовествование благовестих вам;

<p>8 От иных церквей уях, приим оброк к вашему служению: и пришед к вам, и в скудости быв, не стужих ни единому:

<p>9 скудость бо мою исполниша братия, пришедше от македонии: и во всем без\ стужения вам себе соблюдох и соблюду.

<p>10 Есть истина Христова во мне, яко похваление сие не заградится о мне в странах ахайских.

<p>11 Почто; зане не люблю ли вас; Бог весть. А еже творю, и сотворю,

<p>12 да отсеку вину хотящым вины, да, о немже хвалятся, обрящутся якоже и мы.

<p>13 Таковии бо лживи апостоли, делателе льстивии, преобразующеся во апостолы Христовы.

<p>14 И не дивно: сам бо сатана преобразуется во ангела светла:

<p>15 не велие убо, аще и служителие его преобразуются яко служители правды: имже кончина будет по делом их.

<p>16 Паки глаголю: да никтоже мнит мя безумна быти: аще ли ни, поне яко безумна приимите мя, да и аз мало что похвалюся.

<p>17 А еже глаголю, не глаголю по Господе, но яко в безумии в сей части похвалы:

<p>18 понеже мнози хвалятся по плоти, и аз похвалюся.

<p>19 Любезно бо приемлете безумныя, мудри суще:

<p>20 приемлете бо, аще кто вас порабощает, аще кто поядает, аще кто (не влепоту) проторит {отемлет}, аще кто по лицу биет вы, аще кто величается.

<p>21 По досаждению глаголю, зане аки мы изнемогохом. (Зачало 193.) О немже аще дерзает кто, несмысленно глаголю, дерзаю и аз.

<p>22 Еврее ли суть; и аз. Ии~лите ли суть; и аз. Семя авраамле ли суть; и аз.

<p>23 Служителие ли Христовы суть; не в мудрости глаголю, паче аз. В трудех множае, в ранах преболе, в темницах излиха, в смертех многащи.

<p>24 От иудей пять краты четыредесять разве единыя приях:

<p>25 трищи палицами биен бых, единою каменьми наметан бых, трикраты корабль опровержеся со мною: нощь и день во глубине сотворих:

<p>26 в путных шествиих множицею: беды в реках, беды от разбойник, беды от сродник, беды от язык, беды во градех, беды в пустыни, беды в мори, беды во лжебратии:

<p>27 в труде и подвизе, во бдениих множицею, во алчбе и жажди, в пощениих многащи, в зиме и наготе.

<p>28 Кроме внешних, нападение еже по вся дни, (и) попечение всех церквей.

<p>29 Кто изнемогает, и не изнемогаю; Кто соблазняется, и аз не разжизаюся;

<p>30 Аще хвалитися (ми) подобает, о немощи моей похвалюся.

<p>31 (Зачало 194.) Бог и отец Господа нашего Иисуса Христа весть, сый благословен во веки, яко не лгу.

<p>32 В дамасце языческий князь арефы царя стрежаше дамаск град, яти мя хотя: и оконцем в кошнице свешен бых по стене, и избегох из\ руку его.

%{Глава}12.

<p>1 Похвалитися же не пользует ми: прииду бо в видения и откровения господня.

<p>2 Вем человека о Христе, прежде лет четыренадесяти: аще в теле, не вем, аще ли кроме тела, не вем, Бог весть: восхищена бывша таковаго до третияго небесе.

<p>3 И вем такова человека: аще в теле, или кроме тела, не вем: Бог весть:

<p>4 яко восхищен бысть в рай, и слыша неизреченны глаголы, ихже не леть есть человеку глаголати.

<p>5 О таковем похвалюся: о себе же не похвалюся, токмо о немощех моих.

<p>6 Аще бо восхощу похвалитися, не буду безумен, истину бо реку: щажду же, да не (како) кто вознепщует о мне паче, еже видит мя, или слышит что от мене.

<p>7 И за премногая откровения да не превозношуся, дадеся ми пакостник плоти, аггел сатанин, да ми пакости деет, да не превозношуся.

<p>8 О сем трикраты Господа молих, да отступит от мене,

<p>9 и рече ми: довлеет ти благодать моя: сила бо моя в немощи совершается. Сладце убо похвалюся паче в немощех моих, да вселится в мя сила Христова.

<p>10 (Зачало 195.) Темже благоволю в немощех, в досаждениих, в бедах, во изгнаниих, в теснотах по Христе: егда бо немощствую, тогда силен есмь.

<p>11 Бых несмыслен хваляся: вы мя понудисте. Аз бо должен бех от вас хвалимь бывати: ничимже бо лишихся первейших апостол, аще и ничтоже есмь:

<p>12 знамения бо апостолова содеяшася в вас во всяцем терпении, в знамениих и чудесех и силах.

<p>13 Что бо есть, егоже лишистеся паче прочих церквей, разве точию яко аз сам не стужих вам; Дадите ми неправду сию.

<p>14 Се третие готов есмь приити к вам, и не стужу вам: не ищу бо ваших, но вас. Не должна бо суть чада родителем снискати имения, но родителе чадом.

<p>15 Аз же в сладость иждиву и иждивен буду по душах ваших, аще и излишше вас любя, менше любимь есмь.

<p>16 Буди же, аз не отягчих вас, но коварен сый, лестию вас приях.

<p>17 Еда коим от посланных к вам лихоимствовах вас;

<p>18 умолих тита, и с ним послах брата: еда лихоимствова чим вас тит; не темже ли духом ходихома; не темиже ли стопами;

<p>19 Паки ли мните, яко ответ вам творим; Пред\ богом, о Христе глаголем: вся же, возлюбленнии, о вашем созидании и утверждении.

<p>20 (Зачало 196.) Боюся же, еда како пришед, не яцех же хощу, обрящу вас, и аз обрящуся вам, якова же не хощете: да не како (будут) рвения, зависти, ярости, рети, клеветы, шептания, кичения, нестроения:

<p>21 да не паки пришедша мя смирит Бог мой у вас, и восплачуся многих прежде согрешших и не покаявшихся о нечистоте и блужении и студоложствии, яже содеяша.

%{Глава}13.

<p>1 Третицею се гряду к вам: при устех двою или триех свидетелей станет всяк глагол.

<p>2 Прежде рех и предглаголю, яко у вас быв второе, и отсутствуя ныне пишу прежде согрешившым и прочым всем, яко аще прииду паки, не пощажду:

<p>3 (Зачало 197.) понеже искушения ищете глаголющаго во мне Христа, иже в вас не изнемогает, но может в вас:

<p>4 ибо аще и распят бысть от немощи, но жив есть от силы божия: ибо и мы немощствуем в нем, но живи будем с ним от силы божия в вас:

<p>5 себе искушайте, аще есте в вере: себе искушайте. Или не знаете себе, яко Иисус Христос в вас есть; Разве точию чим неискусни есте.

<p>6 уповаю же, яко разумети имате, яко мы несмы неискусни.

<p>7 Молимся же к Богу, не сотворити вам ни единаго зла, не яко да мы искусни явимся, но да вы доброе сотворите, мы же яко неискусни будем.

<p>8 Ничтоже бо можем на истину, но по истине.

<p>9 Радуемся бо, егда мы немощствуем, вы же сильни бываете: о сем же и молимся, о вашем совершении.

<p>10 Сего ради не сый у вас сия пишу, да не пришед безщадно сотворю по власти, юже Господь дал ми есть в создание, а не на разорение.

<p>11 Прочее же, братие, радуйтеся, совершайтеся, утешайтеся, тожде мудрствуйте, мир имейте. И Бог любве и мира будет с вами.

<p>12 Целуйте друг друга лобзанием святым. Целуют вы святии вси.

<p>13 Благодать Господа нашего Иисуса Христа, и любы Бога и отца, и общение святаго духа со всеми вами. Аминь.

<p><br>Конец второму посланию к коринфяном: имать в себе глав 13, зачал же церковных 31.
