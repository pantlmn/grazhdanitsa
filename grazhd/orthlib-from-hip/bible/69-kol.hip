Послание к колоссаем

<p>Святаго апостола павла.

%{Глава}1. Зачало 249.

<p>1 Павел, апостол Иисус Христов волею божиею, и тимофей брат,

<p>2 сущым в колоссаех святым и верным братиям о Христе Иисусе:

<p>3 (Зачало.) благодать вам и мир от Бога отца нашего, и Господа Иисуса Христа. Благодарим Бога и отца Господа нашего Иисуса Христа, всегда о вас молящеся,

<p>4 слышавше веру вашу, яже о Христе Иисусе, и любовь, юже имате ко всем святым,

<p>5 за упование отложенное вам на небесех, еже прежде слышасте в словеси истины благовествования,

<p>6 сущаго в вас, якоже и во всем мире: и есть плодоносно и растимо, якоже и в вас, от негоже дне слышасте и разуместе благодать божию во истине:

<p>7 якоже и уведесте от епафраса, возлюбленнаго соработника нашего, иже есть верен о вас служитель Христов,

<p>8 иже и яви нам вашу любовь в дусе.

<p>9 Сего ради и мы, от негоже дне слышахом, не престаем о вас молящеся и просяще, да исполнитеся в разуме воли его, во всяцей премудрости и разуме духовнем,

<p>10 яко ходити вам достоине Богу во всяцем угождении (и) всяцем деле блазе, плодоносяще и возрастающе в разуме божии,

<p>11 всякою силою возмогающе по державе славы его, во всяцем терпении и долготерпении с радостию,

<p>12 (Зачало 250.) благодаряще Бога и отца, призвавшаго вас в причастие наследия святых во свете,

<p>13 иже избави нас от власти темныя и престави в царство сына любве своея,

<p>14 о немже имамы избавление кровию его и оставление грехов,

<p>15 иже есть образ Бога невидимаго, перворожден всея твари:

<p>16 яко тем создана быша всяческая, яже на небеси и яже на земли, видимая и невидимая, аще престоли, аще господствия, аще начала, аще власти: всяческая тем и о нем создашася:

<p>17 и той есть прежде всех, и всяческая в нем состоятся.

<p>18 (Зачало 251.) И той есть глава телу церкве, иже есть начаток, перворожден из\ мертвых, яко да будет во всех той первенствуя:

<p>19 яко в нем благоизволи всему исполнению вселитися,

<p>20 и тем примирити всяческая к себе, умиротворив кровию креста его, чрез\ него, аще земная, аще ли небесная.

<p>21 И вас, иногда сущих отчужденных и врагов помышленьми в делех лукавых,

<p>22 ныне же примири в теле плоти его смертию его, представити вас святых и непорочных и неповинных пред\ собою,

<p>23 аще убо пребываете в вере основани и тверди, и неподвижими от упования благовествования, еже слышасте, проповеданное всей твари поднебесней, емуже бых аз павел служитель.

<p>24 (Зачало 252.) Ныне радуюся во страданиих моих о вас, яко исполняю лишение скорбей Христовых во плоти моей за тело его, еже есть церковь,

<p>25 ейже бых аз служитель по смотрению божию, данному мне в вас, исполнити слово божие,

<p>26 тайну сокровенную от век и от родов: ныне же явися святым его,

<p>27 имже восхоте Бог сказати, кое богатство славы тайны сея во языцех, иже есть Христос в вас, упование славы,

<p>28 егоже мы проповедуем, наказующе всякаго человека и учаще всяцей премудрости, да представим всякаго человека совершенна о Христе Иисусе:

<p>29 в немже и труждаюся и подвизаюся по действу его действуемому во мне силою.

%{Глава}2. Зачало 253.

<p>1 Хощу убо вас ведети, колик подвиг имам о вас и о сущих в лаодикии и во иераполи, и елицы не видеша лица моего во плоти,

<p>2 да утешатся сердца их, снемшихся в любви и во всяцем богатстве извещения разума, в познание тайны Бога и отца и Христа,

<p>3 в немже суть вся сокровища премудрости и разума сокровенна.

<p>4 Сие же глаголю, да никтоже вас прельстит в словопрении:

<p>5 аще бо и плотию отстою, но духом с вами есмь, радуяся и видя ваш чин и утверждение вашея веры, яже во Христа.

<p>6 Якоже убо приясте Христа Иисуса Господа, (такожде) в нем ходите,

<p>7 укоренени и наздани в нем и извествовани верою, якоже научистеся, избыточествующе в ней благодарением.

<p>8 (Зачало 254.) (Братие,) блюдитеся, да никтоже вас будет прельщая философиею и тщетною лестию, по преданию человеческому, по стихиам мира, а не по Христе:

<p>9 яко в том живет всяко исполнение божества телесне:

<p>10 и да будете в нем исполнени, иже есть глава всякому началу и власти:

<p>11 о немже и обрезани бысте обрезанием нерукотворенным, в совлечении тела греховнаго плоти, во обрезании Христове,

<p>12 спогребшеся ему крещением: о немже и совостасте верою действия Бога, воскресившаго его из\ мертвых:

<p>13 (Зачало 255.) и вас, мертвых сущих в прегрешениих и в необрезании плоти вашея, сооживил есть с ним, даровав нам вся прегрешения,

<p>14 истребив еже на нас рукописание ученьми, еже бе сопротивно нам, и то взят от среды, пригвоздив е на кресте:

<p>15 совлек начала и власти, изведе в позор дерзновением, из\ъобличив их в себе {победив их на нем}.

<p>16 Да никтоже убо вас осуждает о ядении, или о питии, или о части праздника, или о новомесячиих, или о субботах:

<p>17 яже суть стень грядущих, тело же Христово.

<p>18 Никтоже вас да прельщает изволенным ему смиреномудрием и службою ангелов, яже не уведе учя, {(в тех) ходя}, без\ ума {всуе} дмяся от ума плоти своея,

<p>19 а не держя главы, из\ неяже все тело, составы и соузы подаемо и снемлемо, растит возращение божие.

<p>20 (Зачало 256.) Аще убо умросте со Христом от стихий мира, почто аки живуще в мире стязаетеся;

<p>21 Не коснися, ниже вкуси, ниже осяжи:

<p>22 яже суть вся во истление употреблением, по заповедем и учением человеческим:

<p>23 яже суть слово убо имуща премудрости в самовольней службе и смиреномудрии и непощадении тела, не в чести коей к сытости плоти.

%{Глава}3.

<p>1 Аще убо воскреснусте со Христом, вышних ищите, идеже есть Христос о десную Бога седя:

<p>2 горняя мудрствуйте, (а) не земная.

<p>3 умросте бо, и живот ваш сокровен есть со Христом в Бозе:

<p>4 (Зачало 257.) егда (же) Христос явится, живот ваш, тогда и вы с ним явитеся в славе.

<p>5 умертвите убо уды вашя, яже на земли: блуд, нечистоту, страсть, похоть злую и лихоимание, еже есть идолослужение,

<p>6 ихже ради грядет гнев божий на сыны противления,

<p>7 в нихже и вы иногда ходисте, егда живясте в них.

<p>8 Ныне же отложите и вы та вся: гнев, ярость, злобу, хуление, срамословие от уст ваших:

<p>9 не лжите друг на друга, совлекшеся ветхаго человека с деяньми его

<p>10 и облекшеся в новаго, обновляемаго в разум по образу создавшаго его,

<p>11 идеже несть еллин, ни иудей, обрезание и необрезание, варвар и скиф, раб и свободь, но всяческая и во всех Христос.

<p>12 (Зачало 258.) Облецытеся убо якоже избраннии божии, святи и возлюбленни, во утробы щедрот, благость, смиреномудрие, кротость и долготерпение,

<p>13 приемлюще друг друга и прощающе себе, аще кто на кого имать поречение: якоже и Христос простил есть вам, тако и вы.

<p>14 Над\ всеми же сими (стяжите) любовь, яже есть соуз совершенства:

<p>15 и мир божий да водворяется в сердцах ваших, в оньже и звани бысте во едином теле: и благодарни бывайте.

<p>16 Слово Христово да вселяется в вас богатно, во всякой премудрости: учаще и вразумляюще себе самех во псалмех и пениих и песнех духовных, во благодати поюще в сердцах ваших Господеви.

<p>17 (Зачало 259.) И все, еже аще что творите словом или делом, вся во имя Господа Иисуса Христа, благодаряще Бога и отца тем.

<p>18 Жены, повинуйтеся своим мужем, якоже подобает о Господе.

<p>19 Мужие, любите жены вашя, и не огорчайтеся к ним.

<p>20 Чада, послушайте родителей (своих) во всем: сие бо угодно есть Господеви.

<p>21 отцы, не раздражайте чад ваших, да не унывают.

<p>22 Раби, послушайте по всему плотских господий (ваших), не пред\ очима точию работающе аки человекоугодницы, но в простоте сердца, боящеся Бога.

<p>23 И всяко, еже аще что творите, от души делайте, якоже Господу, а не человеком,

<p>24 ведяще, яко от Господа приимете воздаяние достояния: Господу бо Христу работаете.

<p>25 А обидяй восприимет, еже обиде: и несть лица обиновения.

%{Глава}4.

<p>1 Господие, правду и уравнение рабом подавайте, ведяще, яко и вы имате Господа на небесех.

<p>2 (Зачало 260.) В молитве терпите, бодрствующе в ней со благодарением:

<p>3 молящеся и о нас вкупе, да Бог отверзет нам двери слова, проглаголати тайну Христову, еяже ради и связан есмь:

<p>4 да явлю ю, якоже подобает ми глаголати.

<p>5 (Зачало.) В премудрости ходите ко внешним, время искупующе.

<p>6 Слово ваше (да бывает) всегда во благодати, солию растворено, ведети, како подобает вам единому комуждо отвещавати.

<p>7 Яже о мне, вся скажет вам тихик, возлюбленный брат и верен служитель и соработник о Господе,

<p>8 егоже послах к вам на се истое, да разумеет яже о вас и утешит сердца ваша,

<p>9 со онисимом, верным и возлюбленным братом нашим, иже есть от вас: вся вам скажут, яже зде.

<p>10 (Зачало 261.) Целует вы аристарх спленник мой, и марко анепсий варнавин, о немже приясте заповеди: аще приидет к вам, приимите его:

<p>11 и иисус нареченный иуст, сущий от обрезания: сии едини споспешницы во царство божие, иже быша ми утешение.

<p>12 Целует вы епафрас, иже от вас, раб Иисуса Христа, всегда подвизаяйся о вас в молитвах, да будете совершени и исполнени во всяцей воли божией.

<p>13 Свидетелствую бо о нем, яко имать ревность многу (и болезнь) о вас и о сущих в лаодикии и во иераполи.

<p>14 Целует вы лука врачь возлюбленный, и димас.

<p>15 Целуйте братию сущую в лаодикии, и нимфана, и домашнюю его церковь.

<p>16 И егда прочтется послание сие у вас, сотворите, да и в лаодикийстей церкви прочтено будет, и написаное от лаодикии да и вы прочтете.

<p>17 И рцыте архиппу: блюди служение, еже приял еси о Господе, да довершиши е.

<p>18 Целование моею рукою павлею. Поминайте моя узы. Благодать со (всеми) вами. Аминь.

<p><br>Конец посланию еже к колоссаем: имать в себе главы 4, зачал же церковных 13.
