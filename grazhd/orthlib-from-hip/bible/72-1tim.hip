Послание первое к тимофею

Святаго апостола павла.

%{Глава}1. Зачало 278.

<p>1 Павел, посланник Иисус Христов по повелению Бога Cпаса нашего и Господа Иисуса Христа упования нашего,

<p>2 тимофею присному чаду в вере: благодать, милость, мир от Бога отца нашего и Христа Иисуса Господа нашего.

<p>3 Якоже умолих тя пребыти во ефесе, идый в македонию, да завещаеши неким не инако учити,

<p>4 ниже внимати баснем и родословием безконечным, яже стязания творят паче, нежели божие строение, еже в вере.

<p>5 Конец же завещания есть любы от чиста сердца и совести благия и веры нелицемерныя,

<p>6 в нихже нецыи погрешивше, уклонишася в суесловия,

<p>7 хотяще быти законоучителе, не разумеюще ни яже глаголют, ни о нихже утверждают.

<p>8 (Зачало 279.) Вемы же, яко добр закон (есть), аще кто его законне творит,

<p>9 ведый сие, яко праведнику закон не лежит {не положен}, но беззаконным и непокоривым, нечестивым (же) и грешником, неправедным и скверным, отца и матере досадителем, мужеубийцам,

<p>10 блудником, мужеложником, разбойником, (клеветником, скотоложником,) лживым, клятвопреступником, и аще что ино здравому учению противится,

<p>11 по благовестию славы блаженнаго Бога, еже мне уверено бысть.

<p>12 (Зачало 280.) И благодарю укрепляющаго мя Христа Иисуса Господа нашего, яко верна мя непщева, положив (мя) в службу,

<p>13 бывша мя иногда хулника и гонителя и досадителя: но помилован бых, яко неведый сотворих в неверствии:

<p>14 упреумножися же благодать Господа нашего (Иисуса Христа) с верою и любовию яже о Христе Иисусе.

<p>15 (Зачало.) Верно слово и всякаго приятия достойно, яко Христос Иисус прииде в мир грешники спасти, от нихже первый есмь аз.

<p>16 Но сего ради помилован бых, да во мне первем покажет Иисус Христос все долготерпение, за образ хотящих веровати ему в жизнь вечную.

<p>17 Царю же веков нетленному, невидимому, единому премудрому Богу, честь и слава во веки веков. Аминь.

<p>18 (Зачало 281.) Сие же завещание предаю ти, чадо тимофее, по бывших на тя прежде пророчествиих, да воинствуеши в них доброе воинство,

<p>19 имея веру и благую совесть, юже нецыи отринувше, от веры отпадоша:

<p>20 от нихже есть вменей и александр, ихже предах сатане, да накажутся не хулити.

%{Глава}2. Зачало 282.

<p>1 Молю убо прежде всех творити молитвы, моления, прошения, благодарения за вся человеки,

<p>2 за царя и за всех, иже во власти суть, да тихое и безмолвное житие поживем во всяцем благочестии и чистоте:

<p>3 сие бо добро и приятно пред\ спасителем нашим богом,

<p>4 иже всем человеком хощет спастися и в разум истины приити.

<p>5 Един бо есть Бог, и един ходатай Бога и человеков, человек Христос Иисус,

<p>6 давый себе избавление за всех: свидетелство времены своими,

<p>7 в неже поставлен бых аз проповедник и апостол, истину глаголю о Христе, не лгу, учитель языков в вере и истине.

<p>8 Хощу убо, да молитвы творят мужие на всяцем месте, воздеюще преподобныя руки без\ гнева и размышления:

<p>9 такожде и жены во украшении лепотнем, со стыдением и целомудрием да украшают себе не в плетениих, ни златом, или бисерми, или ризами многоценными,

<p>10 но, еже подобает женам обещавающымся благочестию, делы благими.

<p>11 Жена в безмолвии да учится со всяким покорением:

<p>12 жене же учити не повелеваю, ниже владети мужем, но быти в безмолвии.

<p>13 Адам бо прежде создан бысть, потом же ева:

<p>14 и адам не прельстися, жена же прельстившися, в преступлении бысть:

<p>15 спасется же чадородия ради {чрез\ чадородие}, аще пребудет в вере и любви и во святыни с целомудрием.

%{Глава}3. Зачало 283.

<p>1 Верно слово: аще кто епископства хощет, добра дела желает.

<p>2 Подобает убо епископу быти непорочну, единыя жены мужу, трезвену, целомудру, (благоговейну,) честну, страннолюбиву, учителну,

<p>3 не пиянице, не бийце, не сварливу, не мшелоимцу, но кротку, (не завистливу,) не сребролюбцу,

<p>4 свой дом добре правящу, чада имущу в послушании со всякою чистотою {честностию}:

<p>5 аще же кто своего дому не умеет правити, како о церкви божией прилежати возможет;

<p>6 не новокрещенну, да не разгордевся в суд впадет диаволь.

<p>7 Подобает же ему и свидетелство добро имети от внешних, да не в поношение впадет и в сеть неприязнену.

<p>8 Диаконом такожде чистым {честным}, не двоязычным, не вину многу внимающым, не скверностяжателным,

<p>9 имущым таинство веры в чистей совести.

<p>10 И сии убо да искушаются прежде, потом же да служат, непорочни суще.

<p>11 Женам такожде чистым {честным}, не клеветивым, (не навадницам,) трезвенным, верным во всем.

<p>12 Диакони да бывают единыя жены мужие, чада добре правяще и своя домы:

<p>13 ибо служившии добре степень себе добр снискают и многое дерзновение в вере, яже о Христе Иисусе.

<p>14 (Зачало 284.) Сия пишу тебе, уповая приити к тебе скоро:

<p>15 аще же замедлю, да увеси, како подобает в дому божии жити, яже есть церковь Бога жива, столп и утверждение истины.

<p>16 И исповедуемо велия есть благочестия тайна: Бог явися во плоти, оправдася в дусе, показася ангелом, проповедан бысть во языцех, веровася в мире, вознесеся во славе.

%{Глава}4.

<p>1 Дух же явственне глаголет, яко в последняя времена отступят нецыи от веры, внемлюще духовом лестчым и учением бесовским,

<p>2 в лицемерии лжесловесник, сожженных своею совестию,

<p>3 возбраняющих женитися, удалятися от брашен, яже Бог сотвори в снедение со благодарением верным и познавшым истину.

<p>4 (Зачало 285.) Зане всякое создание божие добро, и ничтоже отметно, со благодарением приемлемо,

<p>5 освящается бо словом божиим и молитвою.

<p>6 Сия вся сказуя братии, добр будеши служитель Иисуса Христа, питаемь словесы веры и добрым учением, емуже последовал еси.

<p>7 Скверных же и бабиих басней отрицайся, обучай же себе ко благочистию:

<p>8 телесное бо обучение вмале есть полезно, а благочистие на все полезно есть, обетование имеющее живота нынешняго и грядущаго.

<p>9 (Зачало.) Верно слово и всякаго приятия достойно.

<p>10 На сие бо и труждаемся и поношаеми есмы, яко уповахом на Бога жива, иже есть спаситель всем человеком, паче же верным.

<p>11 Завещавай сия и учи.

<p>12 Никтоже о юности твоей да нерадит: но образ буди верным словом, житием, любовию, духом, верою, чистотою.

<p>13 Дондеже прииду, внемли чтению, утешению, учению.

<p>14 Не неради о своем даровании живущем в тебе, еже дано тебе бысть пророчеством с возложением рук священничества.

<p>15 В сих поучайся, в сих пребывай, (в сих разумевай,) да преспеяние твое явлено будет во всех.

<p>16 Внимай себе и учению и пребывай в них: сия бо творя, и сам спасешися и послушающии тебе.

%{Глава}5. Зачало 285.

<p>1 Старцу не твори пакости, но утешай {старца не укоряй, но умоляй} якоже отца: юношы, якоже братию:

<p>2 старицы, якоже матери: юныя, якоже сестры, со всякою чистотою.

<p>3 Вдовицы чти сущыя истинныя вдовицы.

<p>4 Аще же кая вдовица чада или внучата имать, да учатся прежде свой дом благоч\стиво устроити и взаем воздаяти родителем: сие бо есть благоугодно пред\ богом.

<p>5 А сущая истинная вдовица и уединена, уповает на Бога и пребывает в молитвах и молениих день и нощь:

<p>6 питающаяся же пространно, жива умерла.

<p>7 И сия завещавай, да непорочни будут.

<p>8 Аще же кто о своих, паче же о присных {о домашних} не промышляет, веры отверглся есть и невернаго горший есть.

<p>9 Вдовица же да причитается не менши лет шестидесятих, бывши единому мужу жена,

<p>10 в делех добрых свидетелствуема, аще чада воспитала есть, аще святых нозе умы, аще странныя прият, аще скорбным утешение бысть {скорбных снабде}, аще всякому делу благу последовала есть.

<p>11 (Зачало 286.) Юных же вдовиц отрицайся: егда бо разсвирепеют о Христе {противу Христа}, посягати хотят,

<p>12 имущыя грех, яко первыя веры отвергошася:

<p>13 купно же и праздны учатся обходити домы, не точию же праздны, но и блядивы и оплазивы {любопытны}, глаголющыя, яже не подобает.

<p>14 Хощу убо юным вдовицам посягати, чада раждати, дом строити, ни едины же вины даяти противному хулы ради:

<p>15 се бо некия развратишася в\ъслед сатаны.

<p>16 Аще кто верен или верна имать вдовицы, да довлит их, и да не тяготится церковь, да сущих истинных вдовиц удоволит.

<p>17 Прилежащии же добре пресвитери сугубыя чести да сподобляются: паче же труждающиися в слове и учении.

<p>18 Глаголет бо писание: вола молотяща не обротиши: и: достоин делатель мзды своея.

<p>19 На пресвитера хулы не приемли, разве при двою или триех свидетелех.

<p>20 Согрешающих же пред\ всеми обличай, да и прочии страх имут.

<p>21 Засвидетелствую пред\ богом, и Господем Иисус Христом, и избранными (его) ангелы, да сия сохраниши без\ лицемерия, ничесоже творя по уклонению.

<p>22 (Зачало 287.) Руки скоро не возлагай ни на когоже, ниже приобщайся чужым грехом: себе чиста соблюдай.

<p>23 Ктому не пий воды, но мало вина приемли, стомаха ради твоего и частых твоих недугов.

<p>24 Неких (же) человек греси пред\ъявлени суть, предваряюще на суд: неким же и последствуют.

<p>25 Такожде и добрая дела пред\ъявлена суть: и сущая инако, утаитися не могут.

%{Глава}6.

<p>1 Елицы суть под\ игом раби, своих господий всякия чести да сподобляют, да имя божие не хулится и учение.

<p>2 Имущии же верных господий да не нерадят о них, понеже братия суть: но паче да работают, зане верни суть и возлюблени, иже благодать восприемлющии. Сия учи и моли.

<p>3 Аще ли кто инако учит и не приступает к здравым словесем Господа нашего Иисуса Христа и учению, еже по благоверию,

<p>4 разгордеся, ничтоже ведый, но недугуяй о стязаниих и словопрениих, от нихже бывает зависть, рвение, хулы, непщевания лукава,

<p>5 беседы злыя растленных человеков умом и лишенных истины, непщующих приобретение быти благочистие. Отступай от таковых.

<p>6 Есть же снискание велие благочистие с доволством.

<p>7 Ничтоже бо внесохом в мир сей: яве, яко ниже изнести что можем.

<p>8 Имеюще же пищу и одеяние, сими доволни будем.

<p>9 А хотящии богатитися впадают в напасти и сеть, и в похоти многи несмысленны и вреждающыя, яже погружают человеки во всегубителство и погибель:

<p>10 корень бо всем злым сребролюбие есть, егоже нецыи желающе заблудиша от веры, и себе пригвоздиша болезнем многим.

<p>11 Ты же, о, человече божий, сих бегай: (Зачало 288) гони же правду, благочистие, веру, любовь, терпение, кротость:

<p>12 подвизайся добрым подвигом веры, емлися за вечную жизнь, в нюже и зван был еси, и исповедал еси доброе исповедание пред\ многими свидетели.

<p>13 Завещаваю ти пред\ богом оживляющим всяческая, и Христом Иисусом свидетелствовавшим при понтийстем пилате доброе исповедание:

<p>14 соблюсти тебе заповедь нескверну и незазорну, даже до явления Господа нашего Иисуса Христа,

<p>15 еже во своя времена явит блаженный и един сильный, царь царствующих и Господь господствующих,

<p>16 един имеяй безсмертие и во свете живый неприступнем, егоже никтоже видел есть от человек, ниже видети может: емуже честь и держава вечная. Аминь.

<p>17 (Зачало 289.) Богатым в нынешнем веце запрещай не высокомудрствовати, ниже уповати на богатство погибающее, но на Бога жива, дающаго нам вся обилно в наслаждение:

<p>18 благое делати, богатитися в делех добрых, благоподатливым быти, общителным,

<p>19 сокровищующе себе основание добро в будущее, да приимут вечную жизнь.

<p>20 О, тимофее, предание сохрани, уклоняяся скверных суесловий и прекословий лжеименнаго разума:

<p>21 о немже нецыи хвалящеся, о вере погрешиша. Благодать с тобою. Аминь.

<p><br>Конец посланию первому еже к тимофею святаго апостола павла: имать в себе глав 6, зачал же церковных 12.
