Послание к титу

<p>Святаго апостола павла.

%{Глава}1. Зачало 300.

<p>1 Павел, раб божий, апостол же Иисус Христов, по вере избранных божиих и разуму истины, яже по благочистию,

<p>2 о уповании жизни вечныя, юже обетова неложный Бог прежде лет вечных,

<p>3 яви же во времена своя слово свое проповеданием, еже мне поручено бысть по повелению спасителя нашего Бога:

<p>4 титу, присному чаду по общей вере: благодать, милость, мир от Бога отца и Господа Иисуса Христа Cпаса нашего.

<p>5 (Зачало.) Сего ради оставих тя в крите, да недокончанная исправиши и устроиши по всем градом пресвитеры, якоже тебе аз повелех:

<p>6 аще кто есть непорочен, единыя жены муж, чада имый верна, не во укорении блуда, или непокорива.

<p>7 Подобает бо епископу без\ порока быти, якоже божию строителю: не себе угождающу, (не дерзу, не напрасливу,) не гневливу, не пиянице, не бийце, не скверностяжателну,

<p>8 но страннолюбиву, благолюбцу, целомудренну, праведну, преподобну, воздержателну,

<p>9 держащемуся вернаго словесе по учению, да силен будет и утешати во здравем учении, и противящыяся обличати.

<p>10 Суть бо мнози непокориви, суесловцы и умом прельщени, наипаче же сущии от обрезания,

<p>11 ихже подобает уста заграждати: иже вся домы развращают, учаще яже не подобает, сквернаго ради прибытка.

<p>12 Рече же некто от них, свой им пророк: критяне присно лживи, злии зверие, утробы праздныя.

<p>13 Свидетелство сие истинно есть: еяже ради вины обличай их нещадно, да здрави будут в вере,

<p>14 не внимающе иудейским баснем, ни заповедем человек отвращающихся от истины.

<p>15 (Зачало 301.) Вся убо чиста чистым: оскверненым же и неверным ничтоже чисто, но осквернися их и ум и совесть.

<p>16 Бога исповедуют ведети, а делы отмещутся его, мерзцы суще и непокориви и на всякое дело благое неискусни.

%{Глава}2.

<p>1 Ты же глаголи, яже подобает здравому учению:

<p>2 старцем трезвенным быти, честным, целомудренным, здравствующым верою, любовию, терпением:

<p>3 старицам такожде во украшении столепным, не клеветивым, не вину многу порабощенным, доброучителным,

<p>4 да уцеломудрят юныя, мужелюбицам быти, чадолюбицам,

<p>5 целомудренным, чистым, домы добре правящым, благим, покаряющымся своим мужем, да не слово божие хулится:

<p>6 юношы такожде моли целомудрствовати.

<p>7 О всем (же) сам себе подавая образ добрых дел, во учении независтное {целость}, честность, нетление,

<p>8 слово здравое, незазорное, да противный посрамится, ничтоже имея глаголати о нас укорно.

<p>9 Рабы, своим господем повиноватися, во всем благоугодным быти, не прекословным,

<p>10 не крадущым, но веру всяку являющым благу, да учение спасителя нашего Бога украшают во всем.

<p>11 (Зачало 302.) Явися бо благодать божия спасителная всем человеком,

<p>12 наказующи нас, да отвергшеся нечестия и мирских похотей, целомудренно и праведно и благочестно поживем в нынешнем веце,

<p>13 ждуще блаженнаго упования и явления славы великаго Бога и Cпаса нашего Иисуса Христа,

<p>14 иже дал есть себе за ны, да избавит ны от всякаго беззакония и очистит себе люди избранны, ревнители добрым делом.

<p>15 Сия глаголи, и моли, и обличай со всяким повелением, да никтоже тя преобидит {презирает}.

%{Глава}3.

<p>1 Воспоминай тем началствующым и владеющым повиноватися и покарятися, и ко всякому делу благу готовым быти:

<p>2 ни единаго хулити, не сварливым быти, но тихим, всяку являющым кротость ко всем человеком.

<p>3 Бехом бо иногда и мы несмысленни, и непокориви, и прельщени, работающе похотем и сластем различным, в злобе и зависти живуще, мерзцы (суще и) ненавидяще друг друга.

<p>4 Егда же благодать и человеколюбие явися Cпаса нашего Бога,

<p>5 не от дел праведных, ихже сотворихом мы, но по своей его милости, спасе нас банею пакибытия и обновления духа святаго,

<p>6 егоже излия на нас обилно Иисус Христом, спасителем нашим,

<p>7 да оправдившеся благодатию его, наследницы будем по упованию жизни вечныя.

<p>8 (Зачало.) (Чадо тите,) верно слово, и о сих хощу тя извещати {утвердити}, да пекутся добрым делом прилежати веровавшии Богу: сия суть полезна человеком и добра.

<p>9 Буих же стязаний и родословий и рвений и сваров законных отступай: суть бо неполезны и суетны.

<p>10 Еретика человека по первом и вторем наказании отрицайся,

<p>11 ведый, яко развратися таковый, и согрешает, и есть самоосужден.

<p>12 Егда послю артему к тебе или тихика, потщися приити ко мне в никополь: тамо бо судих озимети.

<p>13 Зину законника и аполлоса скоро предпосли, и да ничтоже им скудно будет.

<p>14 Да учатся же и наши добрым делом прилежати в нужная требования, да не будут безплодни.

<p>15 Целуют тя со мною сущии вси. Целуй любящыя ны в вере. Благодать со всеми вами. Аминь.

<p><br>Конец посланию еже к титу: имать в себе главы 3, зачал же церковных 3.
