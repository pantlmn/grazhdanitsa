Послание к филимону

<p>Святаго апостола павла.

%{Глава}1. Зачало 302.

<p>1 Павел юзник Иисус Христов, и тимофей брат, филимону возлюбленному и споспешнику нашему,

<p>2 и апфии сестре возлюбленней, и архиппу совоинственнику нашему, и домашней твоей церкви:

<p>3 благодать вам и мир от Бога отца нашего, и Господа Иисуса Христа.

<p>4 Благодарю Бога моего, всегда память о тебе творя в молитвах моих,

<p>5 слышав любовь твою и веру, юже имаши ко Господу Иисусу и ко всем святым,

<p>6 яко да общение твоея веры действенно будет в разуме всякаго блага, еже в вас, о Христе Иисусе.

<p>7 Радость бо имам многу и утешение о любви твоей, яко утробы святых почиша тобою, брате.

<p>8 Сего ради многое дерзновение имея во Христе повелевати тебе, еже потребно есть,

<p>9 любве же ради паче молю, таков сый якоже павел старец, ныне же и узник Иисуса Христа:

<p>10 молю тя о моем чаде, егоже родих во узах моих онисима,

<p>11 иногда тебе непотребнаго, ныне же тебе и мне благопотребна, егоже возпослах тебе,

<p>12 ты же его, сиречь мою утробу, приими.

<p>13 Егоже аз хотех у себе держати, да вместо тебе послужит ми во узах благовествования:

<p>14 без\ твоея же воли ничтоже восхотех сотворити, да не аки по нужди благое твое будет, но по воли.

<p>15 Негли бо ради сего разлучися на час, да вечна того приимеши,

<p>16 не ктому аки раба, но выше раба, брата возлюбленна, паче же мне, кольми же паче тебе, и по плоти и о Господе.

<p>17 Аще убо имаши мене общника, приими сего якоже мене.

<p>18 Аще же в чесом обиде тебе, или должен есть, мне сие вмени.

<p>19 Аз павел написах рукою моею: аз воздам: да не реку тебе, яко и сам себе ми еси должен.

<p>20 Ей, брате, аз да получу еже прошу у тебе {да пользуются тобою} о Господе: упокой мою утробу о Господе.

<p>21 Надеявся на послушание твое написах тебе, ведый, яко и паче, еже глаголю, сотвориши.

<p>22 Купно же и уготови ми обитель: уповаю бо, яко молитвами вашими дарован буду вам.

<p>23 Целует тя епафрас, спленник мой о Христе Иисусе,

<p>24 марко, аристарх, димас, лука, споспешницы мои.

<p>25 Благодать Господа нашего Иисуса Христа со духом вашим. Аминь.

<p><br>Конец посланию еже к филимону: имать в себе главу 1.
