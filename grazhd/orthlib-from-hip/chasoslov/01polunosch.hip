<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(с. 1)

*ЧАСОСЛОВЪ*

Московская Патриархия, Москва #ац~п

(с. 2)

Во славу святыя, единосущныя, животворящия и неразделимыя Троицы, отца и сына и святаго духа: по благословению святейшаго %[патриарха%] московскаго и всея руси %[Алексиа ИИ%] напечатася книга сия *%[часослов,%]*
в граде москве, в лето от рождеста по плоти Бога слова #а~ц~ч~а~.

(с. 3)

*Часословъ*

*с богом святым,*

*обдержай последование по чину святых иерусалимских честных монастырей*

*Востав от сна, отлучися одра, и рцы:*

Молитвами святых отец наших, Господи Иисусе Христе Боже наш, помилуй нас, аминь.

*Таже,*
Трисвятое. Пресвятая Троице: отче наш:

*И настоящыя тропари, глас а~:*

Воставше от сна, припадаем ти блаже, и ангельскую песнь вопием ти сильне: свят, свят, свят еси Боже, Богородицею помилуй нас. (с. 4)

*Слава:*

*От*
одра и сна воздвигл мя еси Господи: ум мой просвети и сердце, и устне мои отверзи, во еже пети тя святая Троице: свят, свят, свят еси Боже, Богородицею помилуй нас.

*И ныне:*

Напрасно{Внезапу} судия приидет, и коегождо деяния обнажатся, но страхом зовем в полунощи: свят, свят, свят еси Боже, Богородицею помилуй нас.

Господи помилуй, *в~и.*

*И молитву сию:*

*От*
сна востав, благодарю тя святая Троице, яко многия ради твоея благости и долготерпения, не прогневался еси на мя лениваго и грешнаго, ниже погубил мя еси со беззаконьми моими: но человеколюбствовал еси обычно, и в нечаянии лежаща (с. 5) воздвигл мя еси, во еже утреневати, и славословити державу твою. и ныне просвети мои очи мысленныя, отверзи моя уста, поучатися словесем твоим, и разумети заповеди твоя, и творити волю твою, и пети тя во исповедании сердечнем, и воспевати всесвятое имя твое, отца, и сына, и святаго духа, ныне и присно, и во веки веков, аминь.

*Молитва иная:*

Слава тебе царю, Боже вседержителю, иже божественным твоим и человеколюбным промыслом сподобил мя еси грешнаго и недостойнаго от сна востати, и получити вход святаго дому твоего. приими Господи, и глас моления моего, якоже святых и умных твоих сил, и благоволи сердцем чистым, и духом (с. 6) смиренным приноситися тебе хвале от скверных устен моих: яко да и аз общник буду мудрым девам, со светлою свещею души моея, и славлю тя, во отце и дусе славимаго Бога слова, аминь. (с. 7)

*Начало полунощницы*

*Священник глаголет:*
Благословен Бог наш:

*И мы:*

Слава тебе Боже наш, слава тебе.

Царю небесный, утешителю, душе истины, иже везде сый и вся исполняяй, сокровище благих и жизни подателю, прииди и вселися в ны, и очисти ны от всякия скверны, и спаси блаже душы нашя.

Святый Боже, святый крепкий, святый безсмертный, помилуй нас. *Трижды.*

Слава отцу, и сыну, и святому духу, и ныне и присно, и во веки веков. аминь.

Пресвятая Троице, помилуй нас: Господи, очисти грехи нашя: Владыко, прости беззакония наша: святый, посети и исцели немощи нашя, имене твоего ради. (с. 8)

Господи помилуй, *трижды.*

*Слава, и ныне:*

отче наш, иже еси на небесех, да святится имя твое, да приидет царствие твое: да будет воля твоя, яко на небеси и на земли. хлеб наш насущный даждь нам днесь, и остави нам долги нашя, якоже и мы оставляем должником нашым: и не введи нас во искушение, но избави нас от лукаваго.

*Священник:*
Яко твое есть царство:

*Таже,*
Господи помилуй, *в~и.*

*Слава, и ныне:*
Приидите, поклонимся цареви нашему Богу.

Приидите, поклонимся и припадем Христу, цареви нашему Богу.

Приидите, поклонимся и припадем самому Христу, цареви и Богу нашему.

*Поклоны три.*
(с. 9)

*И абие псалом н~:*

Помилуй мя Боже, по велицей милости твоей и по множеству щедрот твоих очисти беззаконие мое. Наипаче омый мя от беззакония моего, и от греха моего очисти мя. Яко беззаконие мое аз знаю, и грех мой предо мною есть выну. Тебе единому согреших, и лукавое пред\ тобою сотворих, яко да оправдишися во словесех твоих, и победиши, внегда судити ти. Се бо в беззакониих зачат есмь, и во гресех роди мя мати моя. Се бо истину возлюбил еси, безвестная и тайная премудрости твоея явил ми еси. Окропиши мя вссопом, и очищуся: омыеши мя, и паче снега убелюся. Слуху моему даси радость и веселие, возрадуются кости смиренныя. Отврати лице твое от (с. 10) грех моих, и вся беззакония моя очисти. Сердце чисто созижди во мне Боже, и дух прав обнови во утробе моей. Не отвержи мене от лица твоего, и духа твоего святаго не отими от мене. Воздаждь ми радость спасения твоего, и духом владычним утверди мя. Научу беззаконныя путем твоим, и нечестивии к тебе обратятся. Избави мя от кровей Боже, Боже спасения моего, возрадуется язык мой правде твоей. Господи, устне мои отверзеши, и уста моя возвестят хвалу твою. Яко аще бы восхотел еси жертвы, дал бых убо: всесожжения не благоволиши. Жертва Богу дух сокрушен: сердце сокрушенно и смиренно Бог не уничижит. ублажи Господи, благоволением твоим сиона, и да созиждутся стены иерусалимския. (с. 11) Тогда благоволиши жертву правды, возношение и всесожегаемая: тогда возложат на олтарь твой тельцы.

*Таже, кафисма з~и (зри стр. 229)*

*И по конце ея абие:*

Верую во единаго Бога отца, вседержителя, творца небу и земли, видимым же всем, и невидимым. И во единаго Господа Иисуса Христа, сына божия, единороднаго, иже от отца рожденнаго прежде всех век: света от света, Бога истинна от Бога истинна, рожденна, не сотворенна, единосущна отцу, имже вся быша. Нас ради человек, и нашего ради спасения сшедшаго с небес, и воплотившагося от духа свята и Марии Девы, и вочеловечшася. Распятаго же за ны при понтийстем пилате, и страдавша, и погребена. И воскресшаго в третий день по (с. 12) писанием. И возшедшаго на небеса, и седяща одесную отца. И паки грядущаго со славою, судити живым и мертвым, егоже царствию не будет конца.

*Втораго собора:*

И в духа святаго, Господа, животворящаго, иже от отца исходящаго, иже со отцем и сыном спокланяема и сславима, глаголавшаго пророки. Во едину святую, соборную и апостольскую церковь. Исповедую едино крещение, во оставление грехов. Чаю воскресения мертвых: И жизни будущаго века, аминь.

Трисвятое. *Поклоны г~.*

Пресвятая Троице: отче наш:

*И абие священник возглашает:*

Яко твое есть царство:

*Таже тропари сия, во глас и~:*

Се жених грядет в полунощи, и блажен раб, егоже обрящет (с. 13) бдяща: недостоин же паки, егоже обрящет унывающа. блюди убо душе моя, не сном отяготися, да не смерти предана будеши, и царствия вне затворишися, но воспряни зовущи: свят, свят, свят еси Боже, Богородицею помилуй нас.

*Слава:*

День он страшный помышляющи душе моя, побди вжигающи свещу твою, елеем просвещающи: не веси бо когда приидет к тебе глас глаголющий, се жених. блюди убо душе моя, да не воздремлеши, и пребудеши вне толкущи яко пять дев: но бодренно пожди, да усрящеши Христа елеем маститым, и даст ти чертог божественный славы своея.

*И ныне, Богородичен:*

Тебе необоримую стену, спасения (с. 14) утверждение, Богородице Дево, молим: сопротивных советы разори, людей твоих печаль на радость преложи, град твой огради, о мире мира моли: яко ты еси, Богородице, упование наше.

*Таже,*
Господи помилуй, *м~.*

*И молитву сию:*

Иже на всякое время, и на всякий час, на небеси и на земли, покланяемый и славимый Христе Боже, долготерпеливе, многомилостиве, многоблагоутробне, иже праведныя любяй, и грешныя милуяй, иже вся зовый ко спасению обещания ради будущих благ: сам Господи, приими и нашя в час сей молитвы, и исправи живот наш к заповедем твоим, душы нашя освяти, телеса (с. 15) очисти, помышления исправи, мысли очисти, и избави нас от всякия скорби, зол и болезней. огради нас святыми твоими ангелы, да ополчением их соблюдаеми и наставляеми, достигнем в соединение веры, и в разум неприступныя твоея славы: яко благословен еси во веки веков, аминь.

Господи помилуй, *трижды.*

*Слава, и ныне:*

Честнейшую херувим, и славнейшую без\ сравнения серафим, без\ истления Бога слова рождшую, сущую Богородицу тя величаем.

Именем господним благослови, отче.

*Священник:*

Боже ущедри ны, и благослови ны, просвети лице твое на ны, и помилуй ны. (с. 16)

*И аще есть аллилуиа, творим поклоны три великия, глаголюще молитву сию тайно святаго ефрема, разделяюще ю в три части:*

Господи и Владыко живота моего, дух праздности, уныния, любоначалия и празднословия не даждь ми. *Поклон.*

Дух же целомудрия, смиреномудрия, терпения и любве, даруй ми рабу твоему. *Поклон.*

Ей Господи царю, даруй ми зрети моя прегрешения, и не осуждати брата моего: яко благословен еси во веки веков. *Поклон.*

*Таже малых в~и, глаголюще на кийждо поклон:*

Боже, очисти мя грешнаго.

*И паки последи молитву всю:

Г*
д\си и Владыко живота моего: *и поклон един великий.*
(с. 17)

*Таже молитву сию:*

Владыко Боже отче вседержителю, Господи сыне единородный Иисусе Христе, и святый душе, едино божество, едина сила, помилуй мя грешнаго, и имиже веси судьбами, спаси мя недостойнаго раба твоего: яко благословен еси во веки веков, аминь.

*Аще же несть аллилуиа, оставляется:*

Господи и Владыко живота моего: *и поклоны. и глаголем токмо:*

Владыко Боже отче вседержителю:

*И молитвы сия.*

*Подобает ведати, яко молитвы сия глаголются от к~в-го септемвриа месяца, до недели ваий.*

*Василиа великаго:*

Господи вседержителю, Боже сил и всякия плоти, в вышних живый, и на смиренная призираяй, сердца (с. 18) же и утробы испытуяй, и сокровенная человеков яве предведый, безначальный и присносущный свете, у негоже несть пременения, или преложения осенение. сам безсмертный царю, приими моления наша, яже в настоящее время, на множество твоих щедрот дерзающе, от скверных к тебе устен творим: и остави нам прегрешения наша, яже делом и словом, и мыслию, ведением или неведением согрешеная нами, и очисти ны от всякия скверны плоти и духа. и даруй нам бодренным сердцем, и трезвенною мыслию всю настоящаго жития нощь прейти, ожидающым пришествия светлаго и явленнаго дне единороднаго твоего сына, Господа и Бога и Cпаса нашего Иисуса Христа, воньже со (с. 19) славою судия всех приидет, комуждо отдати по делом его: да не падше и обленившеся, но бодрствующе, и воздвижени в делании, обрящемся готови, в радость и божественный чертог славы его совнидем, идеже празднующих глас непрестанный, и неизреченная сладость зрящих твоего лица доброту неизреченную. ты бо еси истинный свет, просвещаяй и освящаяй всяческая, и тя поет вся тварь во веки веков, аминь.

*Таже возвышает священник руце, глаголя тогожде:*

Тя благословим вышний Боже, и Господи милости, творящаго присно с нами великая же и неизследованная, славная же и ужасная, ихже несть числа: подавшаго нам сон во упокоение немощи нашея, и ослабление (с. 20) трудов многотрудныя плоти. благодарим, тя яко не погубил еси нас со беззаконьми нашими: но человеколюбствовал еси обычно, и в нечаянии лежащыя ны воздвигл еси, во еже славословити державу твою. темже молим безмерную твою благость, просвети нашя мысли, очеса: и ум наш от тяжкаго сна лености возстави: отверзи наша уста, и исполни я твоего хваления, яко да возможем непоколеблемо пети же и исповедатися тебе во всех, и от всех славимому Богу, безначальному отцу, со единородным твоим сыном, и всесвятым, и благим, и животворящим твоим духом, ныне и присно, и во веки веков, аминь.

*Таже,*
Приидите, поклонимся: *трижды.*
(с. 21)

*И поклоны три, и псалмы:*

Возведох{Песнь степеней, р~к} очи мои в горы, отнюдуже приидет помощь моя. Помощь моя от Господа, сотворшаго небо и землю. Не даждь во смятение ноги твоея, ниже воздремлет храняй тя: Се, не воздремлет, ниже уснет храняй Исраиля. Господь сохранит тя, Господь покров твой на руку десную твою. Во дни солнце не ожжет тебе, ниже луна нощию. Господь сохранит тя от всякаго зла, сохранит душу твою Господь: Господь сохранит вхождение твое и исхождение твое, от ныне и до века.

Се,{Песнь степеней, рл~г} ныне благословите Господа, вси раби господни, стоящии в храме господни, во дворех дому Бога нашего. В нощех воздежите руки вашя во святая и благословите Господа. Благословит (с. 22) тя Господь от сиона, сотворивый небо и землю.

*Слава, и ныне:*

Трисвятое. *Поклоны г~.*
Пресвятая Троице: отче наш: Яко твое есть царство:

*И тропари сия, глас в~:*

Помяни Господи, яко благ рабы твоя, и елика в житии согрешиша, прости: никтоже бо безгрешен, токмо ты могий и преставленным дати покой.

Глубиною мудрости человеколюбно вся строяй, и. полезное всем подаваяй, едине содетелю, упокой Господи, душы раб твоих: на тя бо упование возложиша, творца и зиждителя, и Бога нашего.

*Слава, кондак:*

Со святыми упокой Христе, душы раб твоих, идеже несть болезнь, ни (с. 23) печаль, ни воздыхание, но жизнь безконечная.

*И ныне, Богородичен:*

Блажим тя вси роди, Богородице Дево: в тя бо невместимый Христос Бог наш вместитися благоволи. блажени есмы и мы, предстательство тя имуще: день бо и нощь молишися о нас. тем воспевающе вопием ти: радуйся благодатная, Господь с тобою.

Господи помилуй, *в~и.*

*И молитва сия:*

Помяни Господи, в надежди воскресния жизни вечныя, усопшыя отцы и братию нашу, и вся во благочестии и вере скончавшыяся: и прости им всякое согрешение, вольное же и невольное, словом или делом, или помышлением согрешенное ими. и (с. 24) всели я в места светла, в места прохладна, в места покойна, отнюдуже отбеже всякая болезнь, печаль и воздыхание, идеже присещает свет лица твоего, веселит вся иже от века святыя твоя: даруй им и нам царствие твое и причастие неизреченных и вечных твоих благ, и твоея безконечныя и блаженныя жизни наслаждение. ты бо еси жизнь и воскресние и покой усопших рабов твоих, Христе Боже наш, и тебе славу возсылаем, со безначальным твоим отцем, и пресвятым, и благим, и животворящим твоим духом, ныне и присно, и во веки веков, аминь.

Преславная приснодево, Мати Христа Бога, принеси нашу молитву сыну твоему и Богу нашему, да спасет тобою душы нашя. (с. 25)

упование мое отец, прибежище мое сын, покров мой дух святый, Троице святая, слава тебе.

*Слава, и ныне:*

Господи помилуй, *трижды.*
Благослови.

*И священник:*

Христос истинный Бог:

*И бывает отпуст. И приемлем прощение обычное. Священник глаголет:*

Помолимся о великом господине и отце нашем святейшем патриархе московском и всея руси %[пимене%] и о господине нашем преосвященнейшем епископе [*или*
архиепископе или митрополите, *имярекъ*
].

*И мы:*
Господи помилуй, *часто.*

О богохранимей стране нашей, властех и воинстве ея. (с. 26)

О отце нашем, *имярекъ*
, и всей во Христе братии нашей. О ненавидящих и любящих нас. О милующих и служащих нам. О заповедавших нам недостойным молитися о них. О избавлении плененных. О отшедших отцех и братиях наших. О в мори плавающих. О в немощех лежащих. Помолимся и о из\ъобилии плодов земных. И о всякой души Христиан православных. ублажим православныя архиереи, и ктиторы святаго храма сего [святыя обители сея]. Родители нашя, и вся прежде отшедшыя отцы и братию нашу, зде лежащыя и повсюду православныя.

*Предстоятель:*
Рцем и @о нихъ@{о себе самех}.

Господи помилуй, *трижды.*

Молитвами святых отец наших, (с. 27) Господи Иисусе Христе Боже наш, помилуй нас, аминь.

*Вонми, яко сице должно петися во всю седмицу полунощнице.*

*Подобает ведати, яко во святей горе афонстей, по*
Помяни Господи: *глаголют настоящыя тропари:*

Помилуй нас Господи, помилуй нас: всякаго бо ответа недоумеюще, сию ти молитву яко владыце грешнии приносим помилуй нас.

*Слава:*

Господи, помилуй нас, на тя бо уповахом, не прогневайся на ны зело, ниже помяни беззаконий наших: но призри и ныне яко благоутробен, и избави ны от враг наших. ты бо еси Бог наш, и мы людие твои, вси дела руку твоею, и имя твое призываем. (с. 28)

*И ныне:*

Милосердия двери отверзи нам благословенная Богородице, надеющиися на тя да не погибнем, но да избавимся тобою от бед: ты бо еси спасение рода Христианскаго.

*И священник ектению:*

Помилуй нас, Боже:

Еще молимся, о еже сохранитися граду сему, и святому храму сему [святей обители сей].

*И прочая.*
Господи помилуй, *м~.*

*Возглас:*
услыши ны, Боже: *Посем, Слава, и ныне: и отпуст, и прочая яко предписана суть.*
(с. 29)

*Начало с богом полунощницы субботныя, творит священник:*

Благословен Бог наш: *И мы:*
Слава тебе Боже наш, слава тебе. Царю небесный: Трисвятое. Пресвятая Троице: отче наш: Яко твое есть царство:

Господи помилуй, *в~и.*

Приидите, поклонимся: *трижды.*

*Таже псалом н~:*
Помилуй мя, Боже: *Кафисма ф~, и по конце ея:*
Верую во единаго Бога: Трисвятое. Пресвятая Троице: отче наш:

*И тропари сия, глас в~:*

Несозданное естество, всех зиждителю, устне наша отверзи, яко да возвестим хвалу твою, вопиюще: свят, свят, свят еси Боже, Богородицею помилуй нас. (с. 30)

*Слава:*

Вышния силы подражающе на земли, победную песнь приносим ти, блаже: свят, свят, свят еси Боже, Богородицею помилуй нас.

*И ныне:*

*От*
одра и сына воздвигл мя еси Господи, ум мой просвети и сердце, и устне мои отверзи, во еже пети тя святая Троице: свят, свят, свят еси Боже, Богородицею помилуй нас.

Господи помилуй, *м~.*

Иже на всякое время:

Господи помилуй, *трижды.*

*Слава, и ныне:*

Честнейшую херувим:

Именем господним благослови, отче.

*Священник:*

Боже, ущедри ны, и благослови ны:

Владыко Боже отче вседержителю: (с. 31)

*И настоящая молитва святаго евстратиа, в келлиах:*

Величая величаю тя Господи, яко призрел еси на смирение мое, и неси мене затворил в руках вражиих: но спасл еси от нужд душу мою. и ныне Владыко, да покрыет мя рука твоя, и да приидет на мя милость твоя, яко смятеся душа моя, и болезненна есть во исхождении своем, от окаяннаго моего и сквернаго телесе сего: да не когда лукавый сопостата совет срящет и препнет ю во тьме, за неведомыя и ведомыя в житии сем бывшыя ми грехи, милостив буди ми Владыко, и да не узрит душа моя мрачнаго взора лукавых демонов: но да приимут ю ангели твои светлии и пресветлии. даждь славу имени твоему (с. 32) святому, и твоею силою возведи мя на божественное твое судище. внегда судитися ми, да не приимет мя рука князя мира сего, еже исторгнути мя грешника во глубину адову, но предстани ми, и буди ми Спас и заступник: телесная бо и сия мучения веселия суть рабом твоим. помилуй Господи, осквернившуюся страстьми жития сего, душу мою, и чисту ю покаянием и исповеданием приими, яко благословен еси во веки веков, аминь.

*Таже:*

Приидите, поклонимся: *трижды.*

Возведох очи мои в горы:

Се ныне благословите Господа:

*Слава, и ныне:*

Трисвятое. Пресвятая Троице: и отче наш: Яко твое есть царство: (с. 33)

*И тропари:*

Помяни Господи, яко благ:

Глубиною мудрости:

*Слава:*

Со святыми упокой, Христе:

*И ныне:*

Блажим тя вси роди, Богородице Дево:

Господи помилуй, *в~и.*

Помяни Господи, в надежди воскресния:

*Сия вся преднаписашася в полунощнице вседневной.*

*Отпуст от священника, и прощение, и прочая.*
(с. 34)

*Полунощница воскресная*

*Священник:*
Благословен Бог наш: *И мы глаголем:*
Аминь. Слава тебе Боже наш, слава тебе. Царю небесный: Трисвятое. Пресвятая Троице: отче наш: Священник: Яко твое есть царство: Господи помилуй,  * в~и. Слава, и ныне:*
Приидите, поклонимся:  * трижды.*

*псалом н~:*
Помилуй мя Боже:

*И абие глаголем троичный канон настоящаго гласа, и по нем абие троичны сия:*

Достойно есть яко воистинну, славити тя Бога слова, егоже трепещут и трясутся херувими, и славословят силы небесныя, воскресшаго тридневно из\ гроба, Христа жизнодавца страхом прославим. (с. 35)

Воспоим вси боголепно песньми божественными, отца, и сына, и духа божественнаго, триипостасную державу, едино царство и господьство.

Юже поют вси земнороднии, и славословят силы небесныя, от всех верно покланяемую, единицу по существу, триипостасную.

Господоначальную херувим, и богоначальную без\ сравнения серафим, нераздельную Троицу во единице, сущее богоначалие, тя величаем.

отцу безначальному и Богу, собезначальному слову, со духом покланяюся: неразлучное едино соединяемое существо, тричисленную единицу песньми почтим.

Лучезарныя твоя молния возсияй ми, Боже мой, триипостасне вседетелю, и дом мя покажи твоея (с. 36) неприступныя славы, светел и светоносен и неизменен.

Егоже трепещут и трясутся херувими, и славословят ангельская воинства, от Девы неизреченно воплощшагося Христа жизнодавца, страхом прославим.

*Таже:*
Трисвятое. Пресвятая Троице: отче наш: Впакои гласа. Господи помилуй, *м~.*

*Слава, и ныне:*

Честнейшую херувим:

*И возглас от священника:*
Боже ущедри ны:

*И молитва пресвятей Троице:*
Всемогущая и животворящая: *И отпуст, и прощение обычное.*

*Таже иерей глаголет ектению:*

Помолимся о великом господине:

*Мы же:*
Господи помилуй, *кротким и тихим гласом.*
(с. 37)

*И по исполнении тоя, глаголет предстоятель:*

Молитвами святых отец наших, Господи Иисусе Христе Боже наш, помилуй нас.

*Мы же:*
Аминь.

*Конец полунощниц.*

