<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(с. 38)

*Начало утрени.*

*Аще убо есть великая четыредесятница, по еже благословити священнику, глаголем:*

Трисвятое. Пресвятая Троице: отче наш: Господи помилуй, *в~и. Слава, и ныне:*
Приидите, поклонимся: *трижды, и два псалма.*

*Аще же ни, по благословении:*

Приидите, поклонимся: *трижды, и псалмы.*

*Сии псалмы глаголются в монастырех косно, за еже кадити священнику братию всю.*

услышит{пс. ф~и} тя Господь в день печали, защитит тя имя Бога иаковля. Послет ти помощь от святаго, и от сиона заступит тя. Помянет (с. 39) всяку жертву твою, и всесожжение твое тучно буди. Даст ти Господь по сердцу твоему, и весь совет твой исполнит. Возрадуемся о спасении твоем, и во имя Господа Бога нашего возвеличимся: исполнит Господь вся прошения твоя. Ныне познах, яко спасе Господь христа своего. услышит его с небесе святаго своего, в силах спасение десницы его. Сии на колесницах, и сии на конех: мы же во имя Господа Бога нашего призовем. Тии спяти быша и падоша, мы же востахом и исправихомся. Господи, спаси царя, и услыши ны, воньже аще день призовем тя.

Господи,{пс. к~} силою твоею возвеселится царь и о спасении твоем возрадуется зело. Желание сердца его дал еси ему, и хотения устну его неси лишил его. Яко предварил еси его (с. 40) благословением благостынным, положил еси на главе его венец от камене честна. Живота просил есть у тебе, и дал еси ему долготу дний во век века. Велия слава его спасением твоим, славу и велелепие возложиши на него. Яко даси ему благословение во век века, возвеселиши его радостию с лицем твоим. Яко царь уповает на Господа. и милостию вышняго не подвижится. Да обрящется рука твоя всем врагом твоим, десница твоя да обрящет вся ненавидящыя тебе. Яко положиши их яко пещь огненную, во время лица твоего: Господь гневом своим смятет я, и снест их огнь. Плод их от земли погубиши, и семя их от сынов человеческих. Яко уклониша на тя злая, помыслиша советы, ихже не (с. 41) возмогут составити. Яко положиши я хребет во избытцех твоих, уготовиши лице их. Вознесися Господи силою твоею, воспоем и поем силы твоя.

*Слава, и ныне:*
Трисвятое. Пресвятая Троице: отче наш: Яко твое есть царство:

*И тропари сия:*

Спаси Господи люди твоя, и благослови достояние твое, победы на сопротивныя даруя, и твое сохраняя крестом твоим жительство.

*Слава:*

Вознесыйся на крест волею тезоименитому твоему новому жительству щедроты твоя даруй Христе Боже: возвесели нас силою твоею, победы дая нам на сопостаты, пособие имущым твое оружие мира, (с. 42) непобедимую победу.

*И ныне:*

Предстательство страшное и непостыдное, не презри благая молитв наших, всепетая Богородице, утверди православных жительство: спаси верныя люди твоя, и подаждь им с небесе победу, зане родила еси Бога, едина благословенная.

*Священник:*
Помилуй нас Боже:

Еще молимся о великом господине и отце нашем, святейшем патриархе московском и всея руси пимене и о господине нашем преосвященейшем епископе *[или*
архиепископе*, или*
митрополите*] имярек.*

Еще молимся о богохранимей (с. 43) стране нашей, властех и воинстве ея.

Еще молимся за всю братию и за вся христианы.

*Возглас:*
Яко милостив и человеколюбец Бог еси:

*Людие:*

Именем господним благослови отче.

*Священник:*

Слава святей и единосущней: *и прочая.*

*И начинаем шестопсалмие, со всяким молчанием и умилением слушающе: учиненный же брат со благоговением и страхом божиим глаголет:*

Слава в вышних Богу, и на земли мир, в человецех благоволение. *Трижды.*

Господи, устне мои отверзеши, и уста моя возвестят хвалу твою. *Дважды.*
(с. 44)

Господи,{псалом Давиду, внегда отбегаше от лица авессалома сына своего, г~}  что ся умножиша стужающии ми; мнози востают на мя, мнози глаголют души моей: несть спасения ему в Бозе его. Ты же, Господи, заступник мой еси, слава моя, и возносяй главу мою. Гласом моим ко Господу воззвах, и услыша мя от горы святыя своея. Аз уснух, и спах, востах, яко Господь заступит мя. Не убоюся от тем людей, окрест нападающих на мя. Воскресни, Господи, спаси мя, Боже мой: яко ты поразил еси вся враждующыя ми всуе, зубы грешников сокрушил еси. Господне есть спасение, и на людех твоих благословение твое.

Аз уснух и спах, востах, яко Господь заступит мя.

Господи,{пс. л~з} да не яростию твоею обличиши мене, ниже гневом твоим (с. 45) накажеши мене. Яко стрелы твоя унзоша во мне, и утвердил еси на мне руку твою. Несть исцеления в плоти моей от лица гнева твоего, несть мира в костех моих, от лица грех моих. Яко беззакония моя превзыдоша главу мою, яко бремя тяжкое отяготеша на мне. Возсмердеша и согниша раны моя от лица безумия моего. Пострадах и слякохся до конца, весь день сетуя хождах. Яко лядвия моя наполнишася поруганий, и несть исцеления в плоти моей. Озлоблен бых, и смирихся до зела: рыках от воздыхания сердца моего. Господи, пред\ тобою все желание мое, и воздыхание мое от тебе не утаися. Сердце мое смятеся, остави мя сила моя, и свет очию моею, и той несть со мною. Друзи (с. 46) мои и искреннии мои, прямо мне приближишася и сташа. И ближнии мои отдалече мене сташа, и нуждахуся ищущии душу мою, и ищущии злая мне, глаголаху суетная, и льстивным весь день поучахуся. Аз же яко глух не слышах, и яко нем не отверзаяй уст своих. И бых яко человек не слышай, и не имый во устех своих обличения. Яко на тя Господи, уповах, ты услышиши Господи Боже мой. Яко рех: да не когда порадуют ми ся врази мои, и внегда подвижатися ногам моим, на мя велеречеваша. Яко аз на раны готов, и болезнь моя предо мною есть выну. Яко беззаконие мое аз возвещу, и попекуся о гресе моем. Врази же мои живут, и укрепишася паче мене, и умножишася ненавидящии мя без\ правды. Воздающии ми злая (с. 47) воз\ благая, оболгаху мя, зане гонях благостыню. Не остави мене, Господи Боже мой, не отступи от мене. Вонми в помощь мою, Господи спасения моего.

Не остави мене, Господи Боже мой, не отступи от мене. Вонми в помощь мою, Господи спасения моего.

Боже{пс. кс~в} Боже мой, к тебе утреннюю: возжада тебе душа моя, коль множицею тебе плоть моя, в земли пусте, и непроходне, и безводне. Тако во святем явихся тебе, видети силу твою и славу твою. Яко лучши милость твоя паче живот, устне мои похвалите тя. Тако благословлю тя в животе моем, о имени твоем воздежу руце мои. Яко от тука и масти да исполнится душа моя, и устнама радости восхвалят тя уста моя. Аще (с. 48) поминах тя на постели моей, на утренних поучахуся в тя. Яко был еси помощник мой, и в крове крилу твоею возрадуюся. Прильпе душа моя по тебе, мене же прият десница твоя. Тии же всуе искаша душу мою, внидут в преисподняя земли: предадятся в руки оружия, части лисовом будут. Царь же возвеселится о Бозе, похвалится всяк кленыйся им: Яко заградишася уста глаголющих неправедная.

На утренних поучахся в тя, яко был еси помощник мой, и в крове крилу твоею возрадуюся.

Прильпе душа моя по тебе, мене же прият десница твоя.

*Слава, и ныне:*

Аллилуиа, аллилуиа, аллилуиа, слава тебе Боже. *Трижды, без\ поклонов.*
(с. 49)

Господи помилуй, *трижды:*

*Слава, и ныне:*

*[Священник же глаголет молитвы утренния, стоя непокровен пред\ святыми дверьми, тайно].*

Господи{пс. 87} Боже спасения моего, во дни воззвах, и в нощи пред\ тобою: Да внидет пред\ тя молитва моя, приклони ухо твое к молению моему, Яко исполнися зол душа моя, и живот мой аду приближися. Привменен бых с низходящими в ров, бых яко человек без\ помощи, в мертвых свободь: Яко язвеннии спящии во гробе, ихже не помянул еси ктому, и тии от руки твоея отриновени быша. Положиша мя в рове преисподнем, в темных и сени смертней. На мне утвердися ярость твоя, и вся волны (с. 50) твоя навел еси на мя. удалил еси знаемых моих от мене, положиша мя мерзость себе, предан бых, и не исхождах. очи мои изнемогосте от нищеты, воззвах к тебе Господи, весь день: воздех к тебе руце мои. Еда мертвыми твориши чудеса; или врачеве воскресят и исповедятся тебе; Еда повесть кто во гробе милость твою, и истину твою в погибели; Еда познана будут во тьме чудеса твоя, и правда твоя в земли забвенней; И аз к тебе Господи, воззвах, и утро молитва моя предварит тя. Вскую Господи, отрееши душу мою; отвращаеши лице твое от мене; Нищ есмь аз, и в трудех от юности моея, вознес же ся, смирихся, и изнемогох. На мне преидоша гневи твои, устрашения твоя возмутиша (с. 51) мя. Обыдоша мя яко вода весь день. одержаша мя вкупе. удалил еси от мене друга и искренняго, и знаемых моих от страстей.

Господи Боже спасения моего, во дни воззвах, и в нощи пред\ тобою.

Да внидет пред\ тя молитва моя, приклони ухо твое к молению моему.

Благослови{пс. р~в} душе моя Господа и вся внутренняя моя имя святое его. Благослови душе моя Господа, и не забывай всех воздаяний его: Очищающаго вся беззакония твоя, исцеляющаго вся недуги твоя: Избавляющаго от истления живот твой, венчающаго тя милостию и щедротами: Исполняющаго во благих желание твое: обновится яко орля юность твоя. Творяй милостыни Господь, и судьбу (с. 52) всем обидимым. Сказа пути своя моисеови, сыновом Исраилевым хотения своя. Щедр и милостив Господь, долготерпелив и многомилостив. Не до конца прогневается, ниже в век враждует. Не по беззаконием нашым сотворил есть нам, ниже по грехом нашым воздал есть нам. Яко по высоте небесней от земли, утвердил есть Господь милость свою на боящихся его. Елико отстоят востоцы от запад, удалил есть от нас беззакония наша. Якоже щедрит отец сыны, ущедри Господь боящихся его. Яко той позна создание наше, помяну, яко персть есмы. Человек, яко трава дние его, яко цвет сельный, тако оцветет: Яко дух пройде в нем, и не будет, и не познает ктому (с. 53) места своего. Милость же господня от века и до века на боящихся его, и правда его на сынех сынов, хранящих завет его, и помнящих заповеди его, творити я. Господь на небеси уготова престол свой, и царство его всеми обладает. Благословите Господа вси ангели его, сильнии крепостию, творящии слово его, услышати глас словес его. Благословите Господа вся силы его, слуги его, творящии волю его. Благословите Господа вся дела его. На всяком месте владычествия его, благослови душе моя Господа.

На всяком месте владычествия его, благослови душе моя Господа.

Господи,{пс. рм~в} услыши молитву мою, внуши моление мое во истине твоей, услыши мя в правде твоей: И не (с. 54) вниди в суд с рабом твоим, яко не оправдится пред\ тобою всяк живый. Яко погна враг душу мою, смирил есть в землю живот мой: Посадил мя есть в темных, яко мертвыя века. И уны во мне дух мой, во мне смятеся сердце мое. Помянух дни древния, поучихся во всех делех твоих, в творениих руку твоею поучахся. Воздех к тебе руце мои, душа моя яко земля безводная тебе. Скоро услыши мя Господи, исчезе дух мой: не отврати лица твоего от мене, и уподоблюся низходящым в ров. Слышану сотвори мне заутра милость твою, яко на тя уповах. Скажи мне Господи, путь, воньже пойду, яко к тебе взях душу мою. Изми мя от враг моих, Господи, к (с. 55) тебе прибегох, научи мя творити волю твою, яко ты еси Бог мой. Дух твой благий наставит мя на землю праву. Имене твоего ради Господи, живиши мя, правдою твоею изведеши от печали душу мою: И милостию твоею потребиши враги моя, и погубиши вся стужающыя души моей, яко аз раб твой есмь.

услыши мя Господи, в правде твоей, и не вниди в суд с рабом твоим.

услыши мя Господи, в правде твоей, и не вниди в суд с рабом твоим.

Дух твой благий наставит мя на землю праву.

*Слава, и ныне:*

Аллилуиа, аллилуиа, аллилуиа, слава тебе Боже. *Трижды.*

*Таже ектениа глаголется от священника.*
(с. 56)

*И абие поется во глас тропаря, настоящаго дне святаго:*

Бог Господь, и явися нам, благословен грядый во имя господне.

*Стих а~:*
Исповедайтеся Господеви. яко благ, яко в век милость его.

*Стих в~:*
Обышедше обыдоша мя, и именем господним противляхся им.

*Стих г~:*
Не умру, но жив буду, и повем дела господня.

*Стих: д~:*
Камень, егоже небрегоша зиждущии, сей бысть во главу угла: от Господа бысть сей, и есть дивен во очесех наших.

*Таже глаголем тропарь прилучившагося праздника, или святаго, или воскресный прилучившагося гласа дважды, и Богородичен в тойже глас. Певаему же*
Бог Господь: *отходит канонарх, и стоит посреде храма*
(с. 57) *откровенною главою и глаголет тихо вышеписанныя стихи: стоит же тамо, дондеже начнут певцы Богородичен. Таже покланяется на немже стоит месте, и обращься покланяется к ликом, и отходит: тако творит, и егда есть аллилуиа. Аще же есть аллилуиа или великая четыредесятница, вместо*
Бог Господь, *поемъ*
Аллилуиа, *трижды, во глас осмогласника.*

*Стихи же глаголются сия:*

*Стих а~: От*
нощи утренюет дух мой к тебе Боже: зане свет повеления твоя на земли.{Ис. к~з, ф~}

*Стих в~:*
Правде научитеся живущии на земли.{Ис. к~з, ф~}

*Стих г~:*
Зависть приимет люди ненаказанныя.{Ис. к~з, а~и}

*Стих д~:*
Приложи им зла Господи, приложи зла славным земли.{Ис. к~з, е~и} (с. 58)

*И абие троичны гласа, кийждо по единощи.*

*Таже стихословим псалтирь и седальны по чину их: и пятьдесятый псалом, каноны со стихословием. На ф~-й песни поем песнь пресвятыя Богородицы:*
{Лук. а~, м~з <-> н~г}

Величит душа моя Господа, и возрадовася дух мой о Бозе спасе моем.

Яко призре на смирение рабы своея, се бо от ныне ублажат мя вси роди.

Яко сотвори мне величие сильный, и свято имя его, и милость его в роды родов боящымся его.

Сотвори державу мышцею своею, расточи гордыя мыслию сердца их.

Низложи сильныя со престол, и вознесе смиренныя: алчущыя исполни благ, и богатящыяся отпусти тщы. (с. 59)

Восприят Исраиля отрока своего, помянути милости, якоже глагола ко отцем нашым, аврааму и семени его даже до века.

*К коемуждо стиху припеваем:*

Честнейшую херувим:

*Таже ф~-я песнь канона. Аще убо несть неделя, по ирмосе:*
Достойно есть: *Аще же есть неделя, или полиелей пет, по катавасии ектениа:*
Свят Господь Бог наш. *Трижды. И утренний ексапостиларий.*

*Аще же есть четыредесятница, глаголем светильны в прилучившийся глас. Аще же ни, ексапостиларий дне, и абие хвалитны. Аще убо есть неделя, или владычний праздник, или святый, имеяй великое славословие, поется сице,*
Всякое дыхание, *в прилучившийся глас:*
(с. 60)

*Всякое дыхание да хвалит Господа.*

Хвалите Господа с небес, хвалите его в вышних.

Тебе подобает песнь Богу.

*Аще же иный день, сице:*

*Первый лик:*

Хвалите Господа с небес. {пс. рн~и}

Тебе подобает песнь Богу.

*Тойже лик:*

Хвалите Господа с небес, хвалите его в вышних.

Тебе подобает песнь Богу.

*Вторый лик:*

Хвалите его вси ангели его, хвалите его вся силы его.

Тебе подобает песнь Богу.

Хвалите его солнце и луна, хвалите его вся звезды и свет. Хвалите его небеса небес, и вода яже превыше небес, да восхвалят имя господне. Яко той рече, (с. 61) и быша: той повеле, и создашася. Постави я в век, и в век века: повеление положи, и не мимо идет. Хвалите Господа от земли змиеве, и вся бездны: огнь, град, снег, голоть, дух бурен, творящая слово его: Горы и вси холми, древа плодоносна, и вси кедри: зверие и вси скоти, гади и птицы пернаты: царие земстии, и вси людие, князи, и вси судии земстии: Юноши и девы, старцы с юнотами да восхвалят имя господне: яко вознесеся имя того единаго. Исповедание его на земли и на небеси, и вознесет рог людей своих. Песнь всем преподобным его, сыновом Исраилевым, людем приближающымся ему.

Воспойте{пс. рн~ф} Господеви песнь нову, хваление его в церкви преподобных. (с. 62) Да возвеселится Исраиль о сотворшем его, и сынове сиони возрадуются о царе своем: да восхвалят имя его в лице, в тимпане и псалтири да поют ему. Яко благоволит Господь в людех своих, и вознесет кроткия во спасение. Восхвалятся преподобнии во славе, и возрадуются на ложах своих. Возношения божия в гортани их, и мечи обоюду остры в руках их: Сотворити отмщение во языцех, обличения в людех: Связати цари их путы, и славныя их ручными оковы железными.

*От зде начинаем стихиры на з~:*

Сотворити в них суд написан: слава сия будет всем преподобным его.

Хвалите Бога во святых его, хвалите его во утвержении силы его.{пс. р~н} (с. 63)

*На д~:*

Хвалите его на силах его, хвалите его по множеству величествия его. Хвалите его во гласе трубнем, хвалите его во псалтири и гуслех. Хвалите его в тимпане и лице, хвалите его во струнах и органе. Хвалите его в кимвалех доброгласных. хвалите его в кимвалех восклицания. Всякое дыхание да хвалит Господа.

*Аще есть неделя, по стихирах, Слава, стихира евангельская. И ныне, настоящий Богородичен:*

Преблагословенна еси Богородице Дево, воплощшим бо ся из\ тебе ад пленися, адам воззвася, клятва потребися, ева свободися, смерть умертвися, и мы ожихом. тем воспевающе вопием: благословен Христос Бог благоволивый тако, слава тебе. (с. 64)

*Слава тебе показавшему нам свет.*

Слава в вышних Богу, и на земли мир, в человецех благоволение. Хвалим тя, благословим тя, кланяем ти ся, славословим тя, благодарим тя великия ради славы твоея. Господи царю небесный, Боже отче вседержителю, Господи сыне единородный Иисусе Христе, и святый душе. Господи Боже, агнче божий, сыне отечь, вземляй грех мира, помилуй нас: вземляй грехи мира, приими молитву нашу: седяй одесную отца, помилуй нас. Яко ты еси един свят, ты еси един Господь, Иисус Христос, во славу Бога отца, аминь.

На всяк день благословлю тя, и восхвалю имя твое во веки, и в век века.

Сподоби Господи в день сей без\ греха сохранитися нам. благословен еси Господи, (с. 65) Боже отец наших, и хвально и прославлено имя твое во веки, аминь.

Буди Господи, милость твоя на нас, якоже уповахом на тя.

Благословен еси Господи, научи мя оправданием твоим. *Трижды.*

Господи, прибежище был еси нам в род и род. аз рех: Господи, помилуй мя, исцели душу мою, яко согреших тебе.

Господи, к тебе прибегох, научи мя творити волю твою, яко ты еси Бог мой: яко у тебе источник живота, во свете твоем узрим свет. пробави милость твою ведущым тя.

Святый Боже, святый крепкий, святый безсмертный, помилуй нас. *Трижды.*

*Слава, и ныне:*

Святый безсмертный, помилуй нас. (с. 66)

*Таже высочайшим гласом:*

Святый Боже, святый крепкий, святый безсмертный, помилуй нас.

*И по скончании славословия, не глаголет священник:*

Яко твое есть царство:

*якоже мнози глаголют: но абие по конце трисвятаго, глаголем отпустительный случившийся, и Богородичен.*

*Аще же есть неделя, глаголем тропарь воскресный. И в первый убо глас, г~, е~, з~, глаголем сей:*

Днесь спасение миру бысть, поем воскресшему из\ гроба, и начальнику жизни нашея: разрушив бо смертию смерть, победу даде нам и велию милость.

*Во глас же в~, д~, з~, и~, глаголем сей:*

Воскрес из\ гроба, и узы растерзал еси ада, разрушил еси осуждение (с. 67) смерти Господи, вся от сетей врага избавивый: явивый же себе апостолом твоим, послал еси я на проповедь, и теми мир твой подал еси вселенней, едине многомилостиве.

*Аще же есть четыредесятница, или ин день, не имеяй славословия великаго: по хвалитех, Слава, и ныне, глаголет учиненный брат:*

Тебе слава подобает, Господи Боже наш, и тебе славу возсылаем, отцу, и сыну, и святому духу, ныне и присно, и во веки веков, аминь.

*Слава тебе показавшему нам свет.*

Слава в вышних Богу, и на земли мир, в человецех благоволение. Хвалим тя, благословим тя, кланяем ти ся, славословим тя, благодарим тя, великия ради славы твоея. Господи царю небесный, Боже отче вседержителю, Господи сыне (с. 68) единородный, Иисусе Христе, и святый душе. Господи Боже, агнче божий, сыне отечь, вземляй грех мира, помилуй нас: вземляй грехи мира, приими молитву нашу: седяй одесную отца, помилуй нас. Яко ты еси един свят, ты еси един Господь, Иисус Христос, во славу Бога отца, аминь.

На всяк день благословлю тя, и восхвалю имя твое во веки, и в век века.

Господи, прибежище был еси нам в род и род. аз рех: Господи, помилуй мя, исцели душу мою, яко согреших тебе. Господи, к тебе прибегох, научи мя творити волю твою, яко ты еси Бог мой: яко у тебе источник живота, во свете твоем узрим свет. пробави милость твою ведущым тя. (с. 69)

*Таже:*

Сподоби Господи, в день сей без\ греха сохранитися нам. благословен еси Господи Боже отец наших, и хвально и прославлено имя твое во веки, аминь.

Буди Господи, милость твоя на нас, якоже уповахом на тя. благословен еси Господи, научи мя оправданием твоим. благословен еси Владыко, вразуми мя оправданием твоим. благословен еси святый, просвети мя оправдании твоими.

Господи, милость твоя во век, дел руку твоею не презри: тебе подобает хвала, тебе подобает пение, тебе слава подобает, отцу, и сыну, и святому духу, ныне и присно, и во веки веков, аминь.

*Священник:*
Исполним утреннюю молитву нашу Господеви. (с. 70)

*Таже осмогласника стихиры, аще несть владычний праздник.*

*Стих а~:*
Исполнихомся заутра милости твоея Господи, и возрадовахомся, и возвеселихомся: во вся дни нашя возвеселихомся, за дни в няже смирил ны еси, лета в няже видехом злая. и призри на рабы твоя, и на дела твоя, и настави сыны их. {пс. п~ф, д~и <-> з~и}

*Стих в~: И*
буди светлость Господа Бога нашего на нас, и дела рук наших исправи на нас, и дело рук наших исправи. {пс. п~ф, з~и}

*Слава, и ныне: аще имать.*

*Таже:*
Благо есть исповедатися Господеви, и пети имени твоему, вышний: возвещати заутра милость твою, и истину твою на всяку нощь.

Трисвятое. *По*
отче наш: *Священник:*
Яко твое есть царство: *Тропарь дне.*
(с. 71)

*Слава, и ныне, Богородичен.*

*Священник ектению:*
Помилуй нас, Боже: *И прочая.*

*Аще есть четыредесятница:*

Благо есть исповедатися: *дважды.*

Трисвятое. *По*
отче наш:

*Священник:*
Яко твое есть царство:

*Мы же глаголем:*

В храме стояще славы твоея, на небеси стояти мним, Богородице, дверь небесная, отверзи нам двери милости твоея.

*Таже,*
Господи помилуй, *м~.*

*Слава, и ныне:*

Честнейшую херувим:

Именем господним благослови, отче.

*Священник:*

Сый благословен Христос Бог наш, всегда, ныне и присно, и во веки веков, аминь. (с. 72)

*И мы глаголем:*

Небесный царю, веру утверди, языки укроти, мир умири, святый храм сей [святую обитель сию] добре сохрани: прежде отшедшыя отцы и братию нашу в селениих праведных учини, и нас в покаянии и исповедании приими, яко благий и человеколюбец.

*Посем поклоны великия три, глаголюще в них на коемждо поклоне молитву преподобнаго ефрема:*

Господи и Владыко живота моего: *Писана в полунощнице.*

*По сих же и иных малых, в~и. Таже паки ин поклон великий един, глаголюще и в нем предписанную молитву: и по еже востати нам, начинает предстоятель первый час.*

