<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(с. 110)

*Начало из\ъобразительных глаголи сице:*

Благослови{пс. р~в} душе моя Господа, благословен еси Господи. Благослови душе моя Господа, и вся внутренняя моя, имя святое его. Благослови душе моя Господа, и не забывай всех воздаяний его: Очищающаго вся беззакония твоя, исцеляющаго вся недуги твоя: Избавляющаго от истления живот твой, венчающаго тя милостию и щедротами: Исполняющаго во благих желание твое: обновится яко орля юность твоя. Творяй милостыни Господь, и судьбу всем обидимым. Сказа пути своя моисеови, сыновом Исраилевым хотения своя. Щедр (с. 111) и милостив Господь, долготерпелив и многомилостив. Не до конца прогневается, ниже во век враждует. Не по беззаконием нашым сотворил есть нам, ниже по грехом нашым воздал есть нам. Яко по высоте небесней от земли, утвердил есть Господь милость свою на боящихся его. Елико отстоят востоцы от запад, удалил есть от нас беззакония наша. Якоже щедрит отец сыны, ущедри Господь боящихся его. Яко той позна создание наше, помяну, яко персть есмы: Человек, яко трава дние его, яко цвет сельный тако оцветет. Яко дух пройде в нем, и не будет, и не познает ктому места своего. Милость же господня от века и до века на боящихся его, и правда его на (с. 112) сынех сынов хранящих завет его, и помнящих заповеди его творити я. Господь на небеси уготова престол свой, и царство его всеми обладает. Благословите Господа вси ангели его, сильнии крепостию, творящии слово его, услышати глас словес его. Благословите Господа вся силы его, слуги его, творящии волю его. Благословите Господа вся дела его, на всяком месте владычества его.

*Слава, первый лик вышшим гласом. И ныне, вторый лик.*

*Паки первый лик:*

Благослови душе моя Господа, и вся внутренняя моя, имя святое его.

Благословен еси Господи.

*Слава отцу, и сыну, и святому духу.*

Хвали{пс. рм~е} душе моя Господа. Восхвалю Господа в животе моем, пою Богу (с. 113) моему, дондеже есмь. Не надейтеся на князи, на сыны человеческия, в нихже несть спасения. Изыдет дух его, и возвратится в землю свою: в той день погибнут вся помышления его. Блажен, емуже Бог иаковль помощник его, упование его на Господа Бога своего: Сотворшаго небо и землю, море, и вся яже в них: Хранящаго истину в век, творящаго суд обидимым, дающаго пищу алчущым. Господь решит окованныя, Господь умудряет слепцы, Господь возводит низверженныя, Господь любит праведники. Господь хранит пришельцы, сира и вдову приимет, и путь грешных погубит. Воцарится Господь во век, Бог твой сионе, в род и род.

*И ныне:*

Единородный сыне, и слове божий, (с. 114) безсмертен сый, и изволивый спасения нашего ради воплотитися от святыя Богородицы, и приснодевы Марии, непреложно вочеловечивыйся: распныйся же Христе Боже, смертию смерть поправый, един сый святыя Троицы, спрославляемый отцу и святому духу, спаси нас.

*Подобает ведати, яко в великую четыредесятницу не глаголем из\ъобразительныя псалмы. Но по молитве яже:*

Владыко Господи Иисусе Христе, Боже наш: *начинает учиненный лик сице:*

Помяни нас, Господи: *со сладкопением, во глас и~. И абие:*

Блажени нищии духом: *По конце же стихов, соединившымся двум ликом, глаголют сице:*
Помяни нас, Господи:

*Возгласно:*

Во царствии твоем помяни нас, Господи, егда приидеши во царствии твоем. (с. 115)

Блажени нищии духом, яко тех есть царство небесное.

Блажени плачущии, яко тии утешатся.

Блажени кротцыи, яко тии наследят землю.

Блажени алчущии и жаждущии правды, яко тии насытятся.

Блажени милостивии, яко тии помиловани будут.

Блажени чистии сердцем, яко тии Бога узрят.

Блажени миротворцы, яко тии сынове божии нарекутся.

Блажени изгнани правды ради, яко тех есть царство небесное.

Блажени есте, егда поносят вам, и изженут, и рекут всяк зол глагол, на вы лжуще мене ради. (с. 116)

Радуйтеся и веселитеся, яко мзда ваша многа на небесех.

*И аще убо есть четыредесятница, соединяема оба лика поют со сладкопением:*
Помяни нас, Господи: *И поклон един на едино коеждо. Аще же ни, скоро. Слава, и ныне:*

Помяни нас Господи, егда приидеши во царствии твоем.

Помяни нас Владыко, егда приидеши во царствии твоем.

Помяни нас святый, егда приидеши во царствии твоем.

Лик небесный поет тя, и глаголет: свят, свят, свят Господь саваоф, исполнь небо и земля славы твоея.

*Стих:*

Приступите к нему и просветитеся, и лица ваша не постыдятся.

Лик небесный поет тя, и глаголет: (с. 117) свят, свят, свят Господь саваоф, исполнь небо и земля славы твоея.

*Слава:*

Лик святых ангел и архангел, со всеми небесными силами поет тя, и глаголет: свят, свят, свят Господь саваоф: исполнь небо и земля славы твоея.

*И ныне:*

*[а~]*
Верую во единаго Бога отца вседержителя, творца небу и земли, видимым же всем и невидимым. *[в~]*
И во единаго Господа Иисуса Христа, сына божия, единороднаго, иже от отца рожденнаго прежде всех век. света от света, Бога истинна, от Бога истинна, рожденна, не сотворенна, единосущна отцу, имже вся быша. *[г~]*
Нас ради человек, и нашего ради спасения сшедшаго с небес, и воплотившагося от духа свята и Марии Девы, и вочеловечшася. (с. 118) *[д~]*
Распятаго же за ны при понтийстем пилате, и страдавша, и погребена. *[е~]*
И воскресшаго в третий день, по писанием. *[з~]*
И возшедшаго на небеса, и седяща одесную отца. *[з~]*
И паки грядущаго со славою судити живым и мертвым, егоже царствию не будет конца.

*Втораго собора:*

*[и~]*
И в духа святаго, Господа животворящаго, иже от отца исходящаго, иже со отцем и сыном спокланяема и сславима, глаголавшаго пророки. *[ф~]*
Во едину святую, соборную и апостольскую церковь. *[и~]*
Исповедую едино крещение, во оставление грехов. *[а~и]*
Чаю воскресния мертвых: *[в~и]*
И жизни будущаго века, аминь.

Ослаби, остави, прости Боже прегрешения наша, вольная и невольная, (с. 119) яже в слове и в деле, яже в ведении и не в ведении, яже во дни и в нощи, яже во уме и в помышлении: вся нам прости, яко благ и человеколюбец.

отче наш:

*И аще убо есть владычний праздник глаголем его кондак.*

*Аще же прилучится и святаго празднуемаго в нем, глаголется первее святаго. Слава, и ныне, праздника. Аще же аллилуиа пето, или несть владычний праздник, ниже святаго празднуемаго, глаголи первее преображения, таже дне и храма: Аще же есть храм господский, глаголи первее храма, таже дне и святаго рядоваго.*

*Слава:*
Со святыми упокой:

*И ныне:*
Предстательство Христиан: *или храма Богородицы:*
(с. 120)

*В понедельник, безплотных, такожде во вторник предтечи, и по чину.*

*Преображения:*

На горе преобразился еси, и якоже вмещаху ученцы твои, славу твою Христе Боже видеша: да егда тя узрят распинаема, страдание убо уразумеют вольное, мирови же проповедят: яко ты еси воистинну отчее сияние.

*В понедельник кондак безплотных, глас в~:*

Архистратизи божии, служителие божественныя славы, ангелов начальницы и человеков наставницы, полезное нам просите, и велию милость, яко безплотных архистратизи.

*Во вторник предтечи кондак, глас в~. Подобен:*
Вышних ищя:

Пророче божий, и предтече благодати, (с. 121) главу твою яко шипок священнейший от земли обретше, исцеления всегда приемлем: ибо паки, якоже прежде в мире, проповедуеши покаяние.

*В среду и пяток, глас д~:*

Вознесыйся на крест волею, тезоименитому твоему новому жительству щедроты твоя даруй, Христе Боже: возвесели нас силою твоею, победы дая нам на сопостаты, пособие имущым твое оружие мира, непобедимую победу.

*В четверток святых апостолов, глас в~:*

Твердыя и боговещанныя проповедатели, верх ученик твоих Господи, приял еси в наслаждение благих твоих и покой, болезни бо онех (с. 122) и смерть приял еси, паче всякаго всеплодия, едине сведый сердечная.

*В тойже день святаго николаа, глас г~:*

В мирех святе священнодействитель показался еси: Христово бо, преподобне, евангелие исполнив, положил еси душу твою о людех твоих и спасл еси неповинныя от смерти. сего ради освятился еси, яко великий таинник божия благодати.

*В субботу, егда глаголем, Слава:*
Со святыми: *И ныне, настоящий мученчен, глас и~:*

Яко начатки естества насадителю твари, вселенная приносит ти Господи, богоносныя мученки: тех молитвами в мире глубоце церковь твою, (с. 123)жительство твое, Богородицею соблюди, многомилостиве.

*Сие же глаголется на кийждо день, кроме субботы:*

Предстательство Христиан непостыдное, ходатайство ко творцу непреложное, не презри грешных молений гласы: но предвари яко благая на помощь нас, верно зовущих ти: ускори на молитву, и потщися на умоление, предстательствующи присно Богородице, чтущих тя.

*И аще есть четыредесятница:*

Господи помилуй, *м~.*

*Слава, и ныне:*

Честнейшую херувим:

Именем господним благослови, отче.

*Священник:*
Боже, ущедри ны:

*И из\ъображенныя поклоны з~и, с молитвою святаго ефрема. И по еже*
(с. 124) *востати нам, начинает предстоятель вечерню:*
Приидите, поклонимся: *трижды. И предначинательный псалом:*
Благослови душе моя Господа:

*Аще же несть четыредесятница, по кондаках:*

Господи помилуй, *в~и. И молитву:*

Всесвятая Троице, единосущная державо, нераздельное царство, всех благих вина, благоволи же и о мне грешнем, утверди, вразуми сердце мое, и всю мою отими скверну. просвети мою мысль, да выну славлю, пою и покланяюся, и глаголю: един свят, един Господь, Иисус Христос, во славу Бога отца, аминь.

*Аще же литургиа, глаголем:*
Аминь.

Да исполнятся уста наша хваления твоего Господи, яко да поем славу твою: яко сподобил еси нас причаститися святым твоим божественным, безсмертным и животворящым (с. 125) тайнам, соблюди нас во твоей святыни, весь день поучатися правде твоей: аллилуиа, аллилуиа, аллилуиа.

Буди имя господне благословено от ныне и до века. *Трижды.*

*Слава, и ныне:*

Благословлю Господа на всякое время, выну хвала его во устех моих. О Господе похвалится душа моя, да услышат кротцыи, и возвеселятся. Возвеличите Господа со мною, и вознесем имя его вкупе. Взысках Господа, и услыша мя, и от всех скорбей моих избави мя. Приступите к нему, и просветитеся, и лица ваша не постыдятся. Сей нищий воззва, и Господь услыша и, и от всех скорбей его спасе и. Ополчится ангел господень окрест боящихся его, и избавит их. Вкусите и видите, яко (с. 126) благ Господь: блажен муж, иже уповает нань. Бойтеся Господа вси святии его, яко несть лишения боящымся его. Богатии обнищаша и взалкаша, взыскающии же Господа не лишатся всякаго блага. Приидите чада, послушайте мене, страху господню научу вас. Кто есть человек, хотяй живот, любяй дни видети благи; удержи язык твой от зла, и устне твои еже не глаголати льсти. уклонися от зла, и сотвори благо: взыщи мира и пожени и. очи господни на праведныя, и уши его в молитву их: Лице же господне на творящыя злая, еже потребити от земли память их. Воззваша праведнии, и Господь услыша их, и от всех скорбей их избави их. Близ Господь сокрушенных сердцем, и смиренныя духом спасет. Многи (с. 127) скорби праведным, и от всех их избавит я Господь. Хранит Господь вся кости их, ни едина от них сокрушится. Смерть грешников люта, и ненавидящии праведнаго прегрешат. Избавит Господь душы раб своих, и не прегрешат вси уповающии на него.

*Слава, и ныне: и бывает отпуст.*

