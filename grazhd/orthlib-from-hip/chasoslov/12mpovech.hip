<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(с. 223)

*Начало с богом малаго повечерия*

*Молитвословия начальныя зри в начале полунощницы по вся дни. стр. 7*

Боже, в помощь мою вонми, Господи, помощи ми потщися: Да постыдятся и посрамятся ищущии душу мою. Да возвратятся вспять, и постыдятся хотящии ми злая. Да возвратятся абие стыдящеся, глаголющии ми: благоже, благоже. Да возрадуются и возвеселятся о тебе вси ищущии тебе Боже: и да глаголют выну, да возвеличится Господь, любящии спасение твое. Аз же нищ есмь и убог, Боже помози ми: помощник мой, и избавитель мой еси ты, Господи не закосни. (с. 224)

Господи,{<::рус>в оригинале сокращение с отсылкой на другую страницу, здесь приводится полностью<::слав>} услыши молитву мою, и вопль мой к тебе да приидет. Не отврати лица твоего от мене: воньже аще день скорблю, приклони ко мне ухо твое: воньже аще день призову тя, скоро услыши мя. Яко исчезоша яко дым дние мои, и кости моя яко сушило сосхошася. уязвен бых яко трава, и изсше сердце мое, яко забых снести хлеб мой. От гласа воздыхания моего, прильпе кость моя плоти моей. уподобихся неясыти пустынней, бых яко нощный вран на нырищи. Бдех, и бых яко птица, особящаяся на зде. Весь день поношаху ми врази мои, и хвалящии мя мною кленяхуся. Зане пепел яко хлеб ядях, и питие мое с плачем растворях. От лица гнева твоего и ярости твоея, яко вознес низвергл мя еси. Дние мои яко сень уклонишася, и аз яко сено изсхох. Ты же Господи, во век пребываеши, и память твоя в род и род. Ты воскрес ущедриши сиона: яко время ущедрити его, яко прииде время. Яко благоволиша раби твои камение его, и персть его ущедрят. И убоятся языцы имене господня, и вси царие земстии славы твоея. Яко созиждет Господь сиона, и явится во славе во славе своей. Призре на молитву смиренных, и не уничижи моления их. Да напишется сие в род ин, и людие зиждемии восхвалят Господа. Яко приниче с высоты святыя своея, Господь с небесе на землю призре: услышати воздыхание окованных, разрешити сыны умерщвленных: Возвестити в сионе имя господне, и хвалу его во иерусалиме. Внегда собратися людем вкупе, и царем еже работати Господеви. Отвеща ему на пути крепости его, умаление дней моих возвести ми. Не возведи мене в преполовение дней моих, в роде родов лета твоя. В началех ты Господи, землю основал еси, и дела руку твоею суть небеса. Та погибнут, ты же пребываеши: и вся яко риза обетшают, и яко одежду свиеши я, и изменятся. Ты же тойжде еси, и лета твоя не оскудеют. Сынове раб твоих вселятся, и семя их во век исправится.

Слава в вышних Богу, и на земли мир, в человецех благоволение. Хвалим тя, благословим тя, кланяем ти ся, славословим тя, благодарим тя великия ради славы твоея. Господи царю небесный, Боже отче вседержителю, Господи сыне единородный, Иисусе Христе, и святый душе: Господи Боже, агнче божий, сыне отечь, вземляй грех мира, помилуй нас: вземляй грехи мира, приими молитву нашу: седяй одесную отца, помилуй нас. яко ты еси един свят, ты еси един Господь, Иисус Христос, в славу Бога отца, аминь.

На всяку нощь благословлю тя, и восхвалю имя твое во веки, и в век века.

Господи, прибежище был еси нам в род и род. аз рех: Господи, (с. 225) помилуй мя, исцели душу мою, яко согреших тебе. Господи, к тебе прибегох, научи мя творити волю твою, яко ты еси Бог мой: яко у тебе источник живота, во свете твоем узрим свет. Пробави милость твою ведущым тя.

*Таже:*

Сподоби Господи в нощь сию без\ греха сохранитися нам. благословен еси Господи, Боже отец наших, и хвально, и прославлено имя твое во веки, аминь.

Буди Господи, милость твоя на нас, якоже уповахом на тя. благословен еси Господи, научи мя оправданием твоим. благословен еси Владыко, вразуми мя оправданием твоим. благословен еси святый, просвети мя оправдании твоими.

Господи, милость твоя во век, (с. 226) дел руку твоею не презри. тебе подобает хвала, тебе подобает пение, тебе слава подобает, отцу, и сыну, и святому духу, ныне и присно и во веки веков, аминь.

Верую во единаго Бога отца: *(стр. 11)*

*Посем глаголем:*
Достойно есть: Трисвятое. Пресвятая Троице: отче наш:

*Тропарь по дню святаго, и храму, и настоящыя. [Аще же есть праздник, глаголи токмо кондак празднику.]*

Боже отец наших, творяй присно с нами по твоей кротости: не отстави милость твою от нас: но молитвами их в мире управи живот наш.

Иже во всем мире мученик твоих, яко багряницею и виссом, кровьми церковь твоя украсившися, (с. 227) теми вопиет ти, Христе Боже: людем твоим щедроты твоя низпосли: мир жительству твоему даруй, и душам нашым велию милость.

*Слава:*

Со святыми упокой Христе, душы раб твоих, идеже несть болезнь, ни печаль, ни воздыхание, но жизнь безконечная.

*И ныне:*

Молитвами Господи всех святых, и Богородицы, твой мир даждь нам, и помилуй нас, яко един щедр.

Господи помилуй, *м~.*

*Таже молитву:*

Иже{<::рус>в оригинале сокращение с отсылкой на другую страницу, здесь приводится полностью<::слав>} на всякое время и на всякий час, на небеси и на земли покланяемый и славимый Христе Боже, долготерпеливе, многомилостиве, многоблагоутробне, иже праведныя любяй и грешныя милуяй, иже вся зовый ко спасению обещания ради будущих благ. сам Господи, приими и нашя в час сей молитвы, и исправи живот наш к заповедем твоим: душы нашя освяти, телеса очисти, помышления исправи, мысли очисти, и избави нас от всякия скорби, зол и болезней: огради нас святыми твоими ангелы, да ополчением их соблюдаеми и наставляеми, достигнем в соединение веры, и в разум неприступныя твоея славы: яко благословен еси во веки веков, аминь.

Господи помилуй, *трижды.*

*Слава, и ныне:*
Честнейшую херувим:

Именем господним благослови, отче. (с. 228)

*Священник:*
Молитвами святых отец наших, Господи Иисусе Христе Боже наш, помилуй нас, аминь.

Нескверная, неблазная, нетленная: *(стр. 213)*

И даждь нам Владыко, на сон грядущым покой тела и души: *(стр. 216)*

Преславная приснодево: *(стр. 217)*

упование мое отец: *(стр. 217)*

*Слава, и ныне:*

Господи помилуй, *трижды. И бывает отпуст, и прощение от священника. Сия вся ищи в конце великаго повечерия.*

