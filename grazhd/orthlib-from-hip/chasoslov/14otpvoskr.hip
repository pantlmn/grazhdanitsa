<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(с. 240)

*Отпустительнии воскресны осми гласов, с Богородичны и впакои ихъ*

*Тропарь, глас а~:*

Камени запечатану от иудей, и воином стрегущым пречистое тело твое, воскресл еси тридневный Cпасе, даруяй мирови жизнь. сего ради силы небесныя вопияху ти, жизнодавче: слава воскреснию твоему Христе, слава царствию твоему, слава смотрению твоему, едине человеколюбче.

*Богородичен:*

Гавриилу вещавшу тебе Дево, радуйся! со гласом воплощашеся всех Владыка, в тебе святем кивоте, якоже рече праведный Давид: явилася еси ширшая небес, поносивши зиждителя твоего. слава всельшемуся в тя, (с. 241) слава прошедшему из\ тебе, слава свободившему нас рождеством твоим.

*Впакои:*

Разбойничо покаяние рай окраде, плачь же мироносиц радость возвести, яко воскресл еси Христе Боже, подаяй мирови велию милость.

*Тропарь, глас в~:*

Егда снизшел еси к смерти, животе безсмертный, тогда ад умертвил еси блистанием божества: егда же и умершыя от преисподних воскресил еси, вся силы небесныя взываху: жизнодавче, Христе Боже наш, слава тебе.

*Богородичен:*

Вся паче смысла, вся преславная твоя Богородице, таинства, @чистоте запечатанной, и девству храниму@{чистотою запечатленна, и девством хранима}, Мати позналася еси неложна, Бога (с. 242) рождши истиннаго: того моли спастися душам нашым.

*Впакои:*

По страсти шедше во гроб жены, во еже помазати тело твое Христе Боже, видеша ангелы во гробе, и ужасошася: глас бо слышаху от них, яко воскресе Господь, даруяй мирови велию милость.

*Тропарь, глас г~:*

Да веселятся небесная, да радуются земная, яко сотвори державу мышцею своею Господь, попра смертию смерть, первенец мертвых бысть, из\ чрева адова избави нас, и подаде мирови велию милость.

*Богородичен:*

Тя ходатайствовавшую спасение рода нашего, воспеваем Богородице Дево: плотию бо от тебе восприятою, сын твой и (с. 243) Бог наш, крестом восприим страсть, избави нас от тли яко человеколюбец.

*Впакои:*

удивляя видением, орошая глаголании, блистаяйся ангел мироносицам глаголаше: что живаго ищете во гробе; воста истощивый гробы, тли пременителя разумейте непременнаго, рцыте Богови: коль страшна дела твоя, яко род спасл еси человеческий.

*Тропарь, глас д~:*

Светлую воскресния проповедь от ангела уведевшя господни ученцы, и прадеднее осуждение отвергшя, апостолом хвалящяся глаголаху, испровержеся смерть, воскресе Христос Бог, даруяй мирови велию милость.

*Богородичен:*

Еже от века утаеное и ангелом несведомое таинство, тобою Богородице, (с. 244) сущым на земли явися Бог, в неслитном соединении воплощаемь: и крест волею нас ради восприим, имже воскресив первозданнаго, спасе от смерти душы нашя.

*Впакои:*

Яже твоего преславнаго востания предтекшыя мироносицы, апостолом проповедаху Христе: яко воскресл еси яко Бог, подаяй мирови велию милость.

*Тропарь, глас е~:*

Собезначальное слово отцу и духови, от Девы рождшееся на спасение наше, воспоим вернии, и поклонимся: яко благоволи плотию взыти на крест, и смерть претерпети, и воскресити умершыя, славным воскресением своим.

*Богородичен:*

Радуйся двере господня непроходимая: радуйся стено и покрове притекающих к тебе. радуйся необуреваемое (с. 245) пристанище и неискусобрачная, рождшая плотию творца твоего и Бога: молящи не оскудевай о воспевающих и кланяющихся рождеству твоему.

*Впакои:*

Ангельским зраком ум смущающыя, и божественным востанием душею просвещаемыя, мироносицы апостолом благовествоваху: возвестите во языцех воскресние, Господу содействующу чудесы, подающему нам велию милость.

*Тропарь, глас з~:*

Ангельския силы на гробе твоем, и стрегущии омертвеша, и стояше Мариа во гробе, ищущи пречистаго тела твоего. пленил еси ад, не искусився от него: сретил еси Деву, даруяй живот, воскресый из\ мертвых Господи, слава тебе. (с. 246)

*Богородичен:*

Благословенную нарекий твою матерь, пришел еси на страсть вольным хотением, возсияв на кресте: взыскати хотя адама, глаголя ангелом: срадуйтеся мне: яко обретеся погибшая драхма. вся мудре устроивый Боже наш, слава тебе.

*Впакои:*

Вольною и животворящею твоею смертию, Христе, врата адова сокрушив яко Бог, отверзл еси нам древний рай, и воскрес из\ мертвых, избавил еси от тления живот наш.

*Тропарь, глас з~:*

Разрушил еси крестом твоим смерть, отверзл еси разбойнику рай, мироносицам плачь преложил еси, и апостолом проповедати повелел еси, яко воскресл еси Христе Боже, даруяй мирови велию милость. (с. 247)

*Богородичен:*

Яко нашего воскресния сокровище, на тя надеющыяся всепетая, от рова и глубины прегрешений возведи. ты бо повинныя греху спасла еси, рождшая спасение наше: яже прежде рождества Дева, и в рождестве Дева, и по рождестве паки пребываеши Дева.

*Впакои:*

Иже наш зрак восприемый, и претерпевый крест плотски, спаси мя воскреснием твоим, Христе Боже, яко человеколюбец.

*Тропарь, глас и~:*

С высоты снизшел еси благоутробне, погребение приял еси тридневное, да нас свободиши страстей, животе и воскресние наше, Господи, слава тебе.

*Богородичен:*

Иже нас ради рождейся от Девы, и распятие претерпев благий, испровергий (с. 248) смертию смерть, и воскресние явлей яко Бог, не презри, яже создал еси рукою твоею: яви человеколюбие твое милостиве, приими рождшую тя Богородицу, молящуюся за ны, и спаси Cпасе наш, люди отчаянныя.

*Впакои:*

Мироносицы жизнодавца предстоящыя гробу, Владыку искаху в мертвых безсмертнаго, и радость благовещения от ангела приемшыя, апостолом возвещаху, яко воскресе Христос Бог, подаяй мирови велию милость.

