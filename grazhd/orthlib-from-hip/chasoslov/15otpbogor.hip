<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(с. 249)

*Богородичны отпустительнии,*

*поемии во все лето, в вечерни, и на*
Бог Господь, *во утрени, и паки в конец утрени.*

*В неделю вечера и в понедельник, на*
Бог Господь, *глас а~:*

Чудо чудес благодатная, в тебе зрящи тварь радуется: зачала бо еси безсеменно, и родила еси неизреченно, егоже чиноначалия ангелов видети не могут: того моли о душах наших.

*В конец утрени:*

Пречистая Богородице, на небесех благословенная, и на земли славословимая, радуйся невесто неневестная.

*В понедельник вечера и во вторник, на*
Бог Господь:

Заченшая неопально огнь божественный, и рождшая безсеменно (с. 250) источника жизни Господа, благодатная Богородице, спасай тя величающыя.

*В конец утрени:*

Безматернаго на небеси паче мысли и слуха, на земли без\ отца родила еси, того Богородице моли о душах наших.

*Во вторник вечера и в среду, на*
Бог Господь:

Твое предстательство имуще пречистая, и твоими молитвами лютых избавляеми, крестом сына твоего везде соблюдаеми, по долгу тя вси благочестно величаем.

*В конец утрени:*

Пречистая Богородице, на небесех:

*В среду вечера и в четверток, на*
Бог Господь:

Заченшая неопально:

*В конец утрени:*

Безматернаго на небеси: (с. 251)

*В четверток вечера и в пяток, на*
Бог Господь:

Твое предстательство имуще:

*В конец утрени:*

Пречистая Богородице:

*В пяток вечера и в субботу, на*
Бог Господь:

Гавриилу вещавшу тебе Дево:

*В конец утрени:*

Безматернаго на небеси:

*В неделю вечера и в понедельник, на*
Бог Господь, *глас в~:*

Благоутробия сущи источник, милости сподоби нас Богородице, призри на люди согрешившыя, яви яко присно силу твою: на тя бо уповающе, радуйся, вопием ти, якоже иногда гавриил безплотных архистратиг.

*В конец утрени:*

Мати святая неизреченнаго света (с. 252) ангельскими тя песньми почитающе, благочестно величаем.

*В понедельник вечера, и во вторник, на*
Бог Господь:

Божественнаго быхом общницы естества тобою, Богородице приснодево, Бога бо нам воплотившагося родила еси. темже по долгу тя вси благочестно величаем.

*В конец утрени:*

Тя величаем Богородице, вопиюще: радуйся незаходимаго света облаче, того носивши в недрех, славы Господа.

*Во вторник вечера, и в среду, на*
Бог Господь:

Препрославлена еси Богородице Дево: *Ищи в з~ часе.*

*В конец утрени:*

Тя величаем Богородице, вопиюще: радуйся жезле, от негоже безсеменно Бог прозябый, погуби на древе смерть. (с. 253)

*В среду вечера, и в четверток, на*
Бог Господь:

Божественнаго быхом общницы:

*В конец утрени:*

Тя величаем Богородице, вопиюще: радуйся незаходимаго света:

*В четверток вечера, и в пяток, на*
Бог Господь:

Препрославленна еси Богородице Дево:

*В конец утрени:*

Тя величаем Богородице, вопиюще: радуйся жезле:

*В пяток вечера, и в субботу, на*
Бог Господь:

Вся паче смысла, вся преславная твоя:

*В конец утрени:*

Мати святая неизреченнаго света:

*Аще же прилучится аллилуиа в коемлибо гласе, глаголются сия, глас в~:*

Апостоли, мученцы и пророцы, святителие, (с. 254) преподобнии и праведнии, добре подвиг совершившии, и веру соблюдшии, дерзновение имуще ко спасу, о нас того яко блага молите спастися, молимся, душам нашым.

Помяни Господи, яко благ, душы раб твоих, и елика в житии согрешиша, прости: никтоже бо безгрешен, токмо ты могий и преставленным дати покой.

Мати святая неизреченнаго света:

*В неделю вечера, и в понедельник, на*
Бог Господь, *глас г~:*

Красоте девства твоего, и пресветлой чистоте твоей гавриил удивився, вопияше ти Богородице: кую ти похвалу принесу достойную; что же воз\ъименую тя; недоумеваю и ужасаюся. темже яко повелен бых, вопию ти: радуйся благодатная. (с. 255)

*В конец утрени:*

Кийждо, идеже спасается, тамо праведно и притекает, и кое иное таковое прибежище, яко ты Богородице, покрывающее душы нашя;

*В понедельник вечера, и во вторник, на*
Бог Господь:

Прибежище и сила наша, Богородице, державная помощь мира, молитвами твоими покрый рабы твоя от всякия нужды, едина благословенная.

*В конец утрени:*

Кийждо, идеже спасается:

*Во вторник вечера, и в среду, на*
Бог Господь:

Жезл силы стяжавшии крест сына твоего Богородице, тем низлагаем врагов шатания, любовию тя непрестанно величающе.

*В конец утрени:*

Прибежище и сила наша, Богородице: (с. 256)

*В среду вечера, и в четверток, на*
Бог Господь:

Пророцы проповедаша, апостоли научиша, мученцы исповедаша, и мы веровахом Богородицу тя воистинну сущую: тем и величаем рождество твое неизреченное.

*В конец утрени:*

Кийждо, идеже спасается:

*В четверток вечера, и в пяток, на*
Бог Господь:

Жезл силы стяжавшии:

*В конец утрени:*

Прибежище и сила наша, Богородице:

*В пяток вечера, и в субботу, на*
Бог Господь:

Тя ходатайствовавшую спасение рода нашего:

*В конец утрени:*

Пророцы проповедаша: (с. 257)

*В неделю вечера, и в понедельник, на*
Бог Господь, *глас д~:*

Воспитавшейся во храме во святая святых, одеянней верою и премудростию, и безмерным девством, архистратиг гавриил принесе с небесе целование, и еже радуйся: радуйся благословенная, радуйся препрославленная, Господь с тобою.

*В конец утрени:*

Яко всех еси творений вышшая, воспевати тя достойно недоумевающе Богородице, туне, молим тя, помилуй нас.

*В понедельник вечера, и во вторник, на*
Бог Господь:

К Богородице прилежно ныне притецем грешнии и смиреннии, и припадем, в покаянии зовуще из\ глубины души: владычце помози на ны милосердовавши: (с. 258) потщися, погибаем от множества прегрешений, не отврати твоя рабы тщы: тя бо и едину надежду имамы.

*В конец утрени:*

Тя величаем Богородице, вопиюще: ты еси купина, в нейже неопально моисей виде яко пламень огнь божества.

*Во вторник вечера, и в среду, на*
Бог Господь:

Дево пренепорочная, Мати Христа Бога, оружие пройде твою пресвятую душу, егда распинаема видела еси волею сына и Бога твоего: егоже благословенная, молящи не престай, прощение прегрешений нам даровати.

*В конец утрени:*

Тя величаем, Богородице, вопиюще: ты еси гора, от неяже неизглаголанно отсечеся камень, и врата адова сокруши. (с. 259)

*В среду вечера, и в четверток, на*
Бог Господь:

Слово отчее, Христа Бога нашего, от тебе воплотившагося познахом Богородице, Дево, едина чистая, едина благословенная: тем непрестанно тя воспевающе величаем.

*В конец утрени:*

Яко всех еси творений:

*В четверток вечера, и в пяток, на*
Бог Господь:

Дево пренепорочная Мати:

*В конец утрени:*

Тя величаем Богородице, вопиюще: ты еси гора:

*В пяток вечера, и в субботу, на*
Бог Господь:

Еже от века утаеное:

*В конец утрени:*

Тя величаем Богородице, вопиюще: ты еси купина: (с. 260)

*В неделю вечера, и в понедельник, на*
Бог Господь, *глас е~:*

Со ангелы небесная, с человеки земная гласом радования, Богородице, вопием ти: радуйся, врата небес ширшая. радуйся, едина земнородных спасение. радуйся чистая, благодатная, рождшая Бога воплотившагося.

*В конец утрени:*

*От*
Девы возсиявый миру Христе Боже, сыны света тою показавый, помилуй нас.

*В понедельник вечера, и во вторник, на*
Бог Господь:

Скорый твой покров, и помощь и милость покажи на рабы твоя: и волны чистая, укроти суетных помыслов, и падшую мою душу возстави Богородице: вем бо, вем Дево, яко можеши, елика и хощеши.

*В конец утрени:*

Мати божия пресвятая, стено Христиан, избави люди твоя обычно, зовущыя (с. 261) ти прилежно: сопротивися срамным и гордым помыслом, да вопием ти: радуйся приснодево.

*Во вторник вечера, и в среду, на*
Бог Господь:

Крестом сына твоего богоблагодатная, идольская прелесть вся упразднися, и демонская крепость попрася: сего ради вернии по долгу тя присно поем и благословим, и Богородицу воистинну исповедающе, тя величаем.

*В конец утрени:*

*От*
Девы возсиявый миру:

*В среду вечера, и в четверток, на*
Бог Господь:

Странное Девы таинство, миру показася спасительное: от нея бо родился еси без\ семене, и плотию показался еси без\ истления, всех радосте, Господи слава тебе. (с. 262)

*В конец утрени:*

Мати божия пресвятая:

*В четверток вечера, и в пяток, на*
Бог Господь:

Крестом сына твоего:

*В конец утрени:*

*От*
Девы возсиявый миру:

*В пяток вечера, и в субботу, на*
Бог Господь:

Радуйся, двере господня непроходимая:

*В конец утрени:*

*От*
Девы возсиявый миру:

*В неделю вечера, и в понедельник, на*
Бог Господь, глас з~:

Начало спасения, гавриилово провещание к Деве бысть: слыша бо, еже радуйся, и не убеже целования, не усумнеся яко сарра в сени, но сице глаголаше: се раба господня, буди мне по глаголу твоему. (с. 263)

*В конец утрени:*

Архангельское слово прияла еси, и херувимский престол показалася еси, и на об\ъятиих твоих носила еси, Богородице, надежду душ наших.

*В понедельник вечера, и во вторник, на*
Бог Господь:

упование мира, благая Богородице Дево, твое и едино державное предстательство просим: умилосердися на безпредстательственныя люди, моли милостиваго Бога, избавитися душам нашым от всякаго прещения, едина благословенная.

*В конец утрени:*

Никтоже притекаяй к тебе посрамлен от тебе исходит, пречистая Богородице Дево: но просит благодати, и приемлет дарование к полезному прошению. (с. 264)

*Во вторник вечера, и в среду, на*
Бог Господь:

Богородице Дево, моли сына твоего волею пригвоздившагося на кресте, и мир от прелести свобождшаго Христа Бога нашего, помиловати душы нашя.

*В конец утрени:*

Прежде век от отца без\ матере рожденна сына и слова божия, в последняя лета родила еси, воплотившагося от чистых кровей твоих богородительнице, без\ мужа: егоже моли дароватися нам грехов оставлению прежде конца.

*В среду вечера, и в четверток, на*
Бог Господь:

Святая владычце, чистая Бога нашего Мати, всех творца неизреченно рождшая, моли со апостолы священными страстей нас избавити (с. 265) и оставление нам дати грехов.

*В конец утрени:*

Великих дарований, чистая Дево Богомати ты сподобилася еси: яко родила еси плотию единаго от Троицы, Христа жизнодавца, во спасение душ наших.

*В четверток вечера, и в пяток, на*
Бог Господь:

Богородице Дево, моли сына твоего:

*В конец утрени:*

Прежде век от отца без\ матере:

*В пяток вечера, и в субботу, на*
Бог Господь:

Предповествует гедеон зачатие и сказует Давид рождество твое Богородице: сниде бо яко дождь на руно слово во чрево твое: и прозябла еси без\ семене земле святая, мира спасение, Христа Бога нашего, благодатная. (с. 266)

*В конец утрени:*

Прежде век от отца без\ матере:

*В неделю вечера, и в понедельник, на*
Бог Господь, *глас з~:*

Богородице Дево нескверная, сына твоего моли с горними силами, прощению прегрешений нам прежде конца дароватися, верно тя славящым.

*В конец утрени:*

Превозшла еси силы небесныя, зане храм показалася еси божественный, благословенная Богородице, яко рождшая Христа, Cпаса душ наших.

*В понедельник вечера, и во вторник, на*
Бог Господь:

Радуйся, тебе приводим, Богородице: ангелов бо вышшая показалася еси, Бога рождшая.

*В конец утрени:*

умири молитвами Богородицы жизнь нашу, (с. 267) вопиющих ти милостиве Господи, слава тебе.

*Во вторник вечера, и в среду, на*
Бог Господь:

Распеншагося за ны Христа Бога, и разрушившаго смерти державу, непрестанно моли Богородице Дево, да спасет душы нашя.

*В конец утрени:*

Избави Богородице, от содержащих нас грехов, яко иного упования вернии, не имамы разве тебе, и от тебе рождшагося Бога.

*В среду вечера, и в четверток, на*
Бог Господь:

Плод чрева твоего, пречистая, пророков есть и закона исполнение: тем тя Богородицу в ведении славяще, благочестно величаем.

*В конец утрени:*

Плод чрева твоего богоневесто. человеком показася спасения ходатайственный: (с. 268) тем тя Богородицу, разумом и языком славяще, вернии величаем.

*В четверток вечера, и в пяток, на*
Бог Господь:

Распеншагося за ны:

*В конец утрени:*

Избави Богородице:

*В пяток вечера, и в субботу, на*
Бог Господь:

Яко нашего воскресния сокровище:

*В конец утрени:*

Радуйся, невместимаго в небесех вместившая во утробе твоей: радуйся Дево, пророков проповедание, еюже возсия еммануил. радуйся, Мати Христа Бога.

*В неделю вечера, и в понедельник, на*
Бог Господь, глас и~:

Радуйся, ангелом радость мира приемшая: радуйся, рождшая творца (с. 269) твоего и Господа: радуйся, сподобльшаяся быти Мати божия.

*В конец утрени:*

Радуйся, врата царя славы, яже вышний един пройде, и едину запечатану сохрани, во спасение душ наших.

*В понедельник вечера, и во вторник, на*
Бог Господь:

Недвижимое утверждение веры, и честный дар душ наших, Богородицу песньми величаем вернии: радуйся, камень жизни во чреве твоем вместившая. радуйся, концей надеждо, скорбящих заступление. радуйся невесто неневестная.

*В конец утрени:*

Дево пречистая, спаси ны молитвами твоими, движущи утробу матернюю сыну твоему, и Богу нашему. (с. 270)

*Во вторник вечера, и в среду, на*
Бог Господь:

Агнца и пастыря и Cпаса мира, на кресте зрящи рождшая тя, глаголаше слезящи: мир убо радуется, приемля избавление: утроба же моя горит, зрящи твое распятие, еже за всех терпиши сыне и Боже мой.

*В конец утрени:*

Плод чрева твоего, пречистая, пророков есть и закона исполнение: тем тя Богородицу в ведении славяще, благочестно величаем.

*В среду вечера, и в четверток, на*
Бог Господь:

Мысленная врата жизни, пречистая Богородице, притекающыя тебе верно избави от бед, да славим пресвятое рождество твое, во спасение душ наших.

*В конец утрени:*
Дево пречистая: (с. 271)

*В четверток вечера, и в пяток, на*
Бог Господь:

Агнца и пастыря:

*В конец утрени:*

Плод чрева твоего пречистая:

*В пяток вечера, и в субботу, на*
Бог Господь:

Иже нас ради рождейся от Девы, и распятие претерпев благий, испровергий смертию смерть, и воскресение явлей яко Бог, не презри, яже создал еси рукою твоею. яви человеколюбие твое милостиве: приими рождшую тя Богородицу молящуюся за ны, и спаси Cпасе наш, люди отчаянныя.

*В конец утрени:*

Дево пречистая, спаси ны молитвами твоими, движущи утробу матернюю сыну твоему и Богу нашему.

