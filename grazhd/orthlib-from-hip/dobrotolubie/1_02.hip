<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(с. 43)

Преподобный отец наш марк подвижник процвете около четыреста тридесятаго лета по рождестве Христове: ученик бе святаго иоанна златоустаго, по свидетельству никифора каллиста в томе в~, книге д~и, главе н~г, современен быв святому нилу и исидору пилусиотскому, славным подвижникам. Трудолюбив же сый, и предався изучению божественнаго писания, многия написал словеса, всякаго наставления и пользы исполненныя: из\ них же о тридесяти двух упоминается у никифора каллиста, из\ъучающих всякому пути подвижническаго жития, яже ныне не обретаются. Хранятся же другия словеса его осмь точию, о нихже и каллист оный упоминает, и критик [испытатель писаний] фотий в чтении с~, стран. скс~и.

Из\ сих словес первое о законе духовнем, и третие о мнящихся от дел оправдатися, на ясныя главы разделенныя, и осмое к николаю иноку, здесь положены, яко прочих полезнейшыя. упоминает же о сочинениях его и преподобномученик петр дамаскин, и святый григорий фессалонитский, и григорий синаит, и каллист святейший патриарх, и павел благодетельный, и другие многие из\ отцев, которые прочитав оныя и нас к чтению оных увещавают. Сего и святая церковь божия чествуя, е~ марта память его творит, постнические его подвиги, и в словесех мудрость, и свыше данную ему благодать чудес проповедуя.

(с. 44)

Преподобнаго и богоноснаго отца нашего марка подвижника, о законе духовнем с~ глав.

а~. Понеже вы множицею хотесте уведети, како закон духовен есть по слову апостола, и какое имут разумение и делание хотящии хранити его: сего ради по силе речем.

в~. Первее вемы, яко Бог всякаго блага начало есть, и средина, и конец. Благое же не может быти веруемо или действуемо, точию о Христе Иисусе, и святом дусе.

г~. Всякое благо смотрительне от Господа даровася, и тако веруяй не погубит оное.

д~. Известная вера столп есть крепкий, Христос же вся верующему бывает.

е~. Да предначинает тебе во всяком твоем начинании Бог, предначинающий всякое благо, яко да по Бозе будет предлежащее [дело].

з~. Смиреномудрый, и дело имый духовно, чтя божественныя писания, вся к себе отнесет, а не ко иным.

з~. Призывай Бога, да отверзет очи сердца твоего, и узриши пользу молитвы и чтения, искусом разумеваемаго.

и~. Имеющий дарование некое духовное, и состраждущий неимущым, состраданием хранит дар. Кичливый же погубит е, помыслы кичения окрест биемь.

(с. 45)

ф~. уста смиренномудраго глаголют истину: противу глаголяй же сей, подобен есть слузе оному, в ланиту Господа ударившему.

и~. Не бывай ученик хвалящаго себя самаго, да не вместо смиренномудрия, гордости научишися.

а~и. Не возносися в сердце твоем разумением писаний, да не в дух хулы умом впадеши.

в~и. Не покушайся вещь неудобну разрешити любопрением, но имиже духовный закон повелевает, сиречь терпением и молитвою, и единомысленною надеждою.

г~и. Слеп есть вопияй и глаголяй: сыне Давидов, помилуй мя! моляйся телесне, и не у имый духовнаго разума.

д~и. Слепый некогда прозрев, и видев Господа, не ктому его сына Давидова, но сына божия исповедав, поклонися.

е~и. Да не вознесешися изливая слезы в молитве твоей: Христос бо коснуся очию твоею, и умне прозрел еси.

з~и. По примеру слепаго, отвергий ризы, и приближивыйся ко Господу, последователь ему, и проповедник бывает совершеннейших учений.{Марк. гл. и~, ст. и~.}

з~и. Злоба, в помыслех размышляема, дерзостным творит сердце: истребляема же воздержанием и надеждою сокрушает оное.

и~и. Сокрушение сердца одно есть мягкое и полезное ко умилению его: другое же жестокое и привредное, к запрещению его служащее.

ф~и. Бдение и молитва, и находящих терпение, сокрушение есть безвредное и полезное сердцу, точию аще лихоимством не отсечем их срастворение. Сия бо терпяй, и в прочих вспомоществуемь будет: нерадяй же и ослабляяйся, при кончине нестерпимую болезнь имети будет.

(с. 46)

к~. Сластолюбивое сердце темницею и узами бывает душе во время исхода: трудолюбивое же, дверь есть отверстая.

к~а. Жестокое сердце есть, железныя врата во град вводящыя: злостраждущему же и оскорбленному сами собою отверзутся оныя якоже и петрови.

к~в. Многие суть образы молитвы, един от другаго различествующие. обаче ни един образ молитвы несть вреден, разве что несть молитва, но делание сатанинское.

к~г. Человек, зло сотворити хотяй, первее молится мыслию по обычаю, и смотрительне возбранен будучи, послежде много благодарит.

к~д. Давид, убити хотяй навала кармильскаго, воспоминанием божественнаго воздаяния отвращен быв от начинания онаго, много возблагодарил. Вемы же паки, якова сотворил он забыв Бога, и не престаяше, дондеже нафан пророк приведе его в воспоминание Бога.

к~е. Во время памяти божия умножи моление, да егда забудеши, Господь воспомянет тя.

к~з. Читая божественное писание, разумевай сокровенная в нем. Елика бо преднаписана быша, глаголет, вся в наше наказание пред\ънаписашася{Рим. гл. е~и, ст. д~.}.

к~з. Веру писание нарицает уповаемых извещением{Евр. гл. а~и.}: и не познавающих вселения Христова, неискусными именует{в~ Корин. гл. г~и, ст.е~.}.

к~и. Якоже от дел и словес является мысль, тако и от сердечных действий будущее воздаяние.

к~ф. Щедрое сердце яве, яко ущедрится: противная же последствие провозглашает.

л~. Закон свободы учит всякой истине, и мнози читают его по разумению, но мали разумеют его по мере заповедей делания.

(с. 47)

л~а. Не ищи совершенства его в добродетелях человеческих. Совершенный бо в оных не обретается: зане совершенство его во кресте Христове сокровено есть.

л~в. Закон свободы разумением истинным чтется, деланием же заповедей разумеется: исполняется же щедротами Христовыми.

л~г. Егда ко всем заповедем божиим совестию направлятися понудимся: тогда уразумеем, яко закон господень непорочен в наших делех добрых хранится, а совершитися кроме щедрот божиих в человецех не может.

л~д. Елицы всякия заповеди Христовы должниками себе быти не вмениша, сии закон божий телесне чтут не разумеюще, ни яже глаголют, ни о нихже утверждаются: тем же и мнят исполняти его делами.

л~е. Иная вещь есть явно добрая в совершении, а намерение совершающаго оную несть во благое: иная же совершается аки лукавая, а намерение совершающаго оную есть во благое. Не точию же дела творят нецыи, но и словеса глаголют предреченным образом. Зане ови пременяют вещь по неискуству или неведению, ови же по предложению лукавства, инии же по благочестию.

л~з. Сокрываяй в покрове похвал клевету и порицание, не удобообретаемь есть простейшым: подобен же сему есть и тщеславствуяй во смиреннем образе: иже на мнозе прехищряюще истину лжею, попущени бывше, послежде делы обличаются.

л~з. Иный творит вещь некую явно яко добрую. отмщевая ближнему: другий же не сотворивши тоя, воспользуется во уме.

л~и. Иное обличение есть по злобе и отмщению, а иное есть по страху божию и истине.

л~ф. Преставшаго от греха, и уже кающагося не ктому обличай. Аще же глаголеши, яко по Бозе обличаеши его, первее своя злая явными сотвори.

(с. 48)

м~. Всякою добродетелию начальствует Бог, якоже и дневным светом солнце.

м~а. Сотворив добродетель, помяни рекшаго, яко без\ мене не можете творити ничесоже{Иоан. гл. е~и, ст. е~.}.

м~в. Скорби ради благая человеком уготована суть: подобне же и злая тщеславия ради и сласти.

м~г. Избегает греха обидимый от человек, и равное скорби обретает заступление.

м~д. Веруяй Христу о воздаянии, всякую обиду усердно терпит по мере веры.

м~е. Моляйся о человецех обидящих, сокрушает бесы: сопротивляяйся же первым, от вторых уязвляется.

м~з. Лучше прегрешения человеческая, нежели бесовская: благоугождаяй же Господеви, обоих побеждает.

м~з. Всякое благо от Господа смотрительне приходит: отходит же тайне от неблагодарных, неразумных и праздных.

м~и. Всякая возбраненная злоба оканчивается сластию, и всякая добродетель духовным утешением. И якоже первая державствуя, поощряет своя, сице и вторая подобне сродная ей.

м~ф. Поношение человеческое скорбь наводит сердцу, чистоты же бывает виновно терпящему.

н~. Неведение, вопреки глаголати полезным творит, и дерзостно бывая, возращает предлежащая злобе.

н~а. Ничимже отщетеваемь, скорбная приемли: и яко слово воздати имея, лихоимство отвергни.

н~в. Согрешив втай, не покушайся утаити. Вся бо нага и об\ъявлена пред\ очима Господа, к немуже нам слово{Евр. гл. д~, ст. г~и.}.

н~г. умственне показуй себя владыце: человек бо на лице, Бог же на сердце зрит{а~ Цар. гл. з~и, ст. з~.}.

(с. 49)

н~д. Ничтоже помышляй или содевай без\ намерения, еже по Бозе. Безразсудно бо путешествуяй, суетно трудитися имать.

н~е. Без\ нужды согрешающему неудобно каятися бывает: занеже утаитися не можно от божия правды.

н~з. Случай болезненный память божию подает разумному, оскорбляя по равенству забывающаго о боге.

н~з. Всякая невольная болезнь да научает тя памятовати Бога: и не оскудеет ти вина к покаянию.

н~и. Забвение само по себе ни едину имать силу, но от нашего нерадения по мере укрепляется.

н~ф. Не глаголи, что сотворю, яко не хощу, и приходит: занеже помня, пренебрегл еси должное.

кс~. Еже помниши благо, сотвори: и еже не помниши, откроется ти: и не предаждь безразсудному забвению мысль.

кс~а. Писание глаголет: ад и пагуба явна пред\ Господем{Притч. гл. е~и, ст. а~и.}. Сия же о сердечном неведении и забвении глаголет.

кс~в. Ад бо есть неведение: обоя бо суть не явна [не сущая]: пагуба же есть забвение: занеже от сущих погибоша.

кс~г. Своя испытуй злая, а не ближняго, и не окрадено будет умное твое делателище.

кс~д. О всех посильных добродетелях неудобопростительно нерадение. Милостыня же и молитва возставляет нерадевших.

кс~е. Всякая скорбь по Бозе существенное дело есть благочестия. Истинная бо любовь противными искушается.

кс~з. Не глаголи, стяжати добродетель без\ скорби: неискусен бо есть отраду имущий.

кс~з. Конец всякия невольныя скорби разсуждай, и обрящеши в нем истребление греха.

(с. 50)

кс~и. Многие советы ближняго на пользу бывают: комуждо же своего совета ничтоже есть приличнее.

кс~ф. Ищя врачевания, пекися о совести, и елика глаголет ти, сотвори, и обрящеши пользу.

о~. Тайная коегождо Бог весть, и совесть, и от сих самых да приемлет кийждо исправление.

о~а. Человек, елико может, обучается по своей воли: Бог же событие сего творит по правде.

о~в. Аще хощеши неосужденно похвалу от человек приимати, первее о гресех твоих возлюби обличение.

о~г. Елик срам аще кто приимет за истину Христову, сторицею от многих прославится. Лучше же всякое благо творити будущих ради.

о~д. Егда человек человека воспользует словесы, или делы, божию быти благодать да разумеют оба. Не разумеяй же сего, от разумеющаго обладан будет.

о~е. Похваляяй ближняго по некоему лицемерию, уничижит его во время, и сам посрамится.

о~з. Не ведый подсады супостатов, удобь закалается: и не ведый вины страстей, низпадает удобне.

о~з. От сластолюбия нерадение, а от нерадения забвение приходит. Полезнаго бо разумение Бог всем дарова.

о~и. Человек советует ближнему, якоже весть: Бог же действует в слышащем, якоже верова.

о~ф. Видех невежд, делом смиренномудрствовавших, и быша премудрых премудрейшии.

п~. Другий невежда, слышав оных похваляемых, смиренномудрию их не подражает, но невежеством тщеславяся, гордыню приемлет.

п~а. уничижаяй разум, и невежеством хваляйся, не словом токмо есть невежда, но и разумом.

п~в. Якоже бо иное есть премудрость в слове, и иное мудрость: сице иное есть невежество в слове, и иное безумие.

(с. 51)

п~г. Ни мало не повредит неискусство в речениях благоговейнейшаго, якоже ни премудрость в словесех смиренномудраго.

п~д. Не глаголи, яко не вем подобающаго, и неизвинителен есмь, не творя онаго. Аще бо творил бы еси добрая, елика веси, и прочая быти поряду открылися, едино чрез\ другое уразумеваема. Не пользует ти прежде делания первых, уведети вторая. Разум бо кичит о праздности, а любы созидает{а~ Коринф. гл. и~, ст. а~.}, занеже вся терпит.

п~е. Божественнаго писания глаголы деяньми читай, а не многословь, кичася простыми понятиями.

п~з. Оставивый деяние, и на простом разуме утверждаяйся, вместо обоюду остра меча, тростян жезл держит, иже во время брани, по писанию, пронзет руку его, и внидет в ню, яд кичения прежде супостатов влагая.

п~з. Меру имать и весы пред\ богом всякая мысль. Мощно бо есть тожде или встрастне, или единообразне помыслити.

п~и. Сотворивый заповедь, да ожидает о ней искушения. Любовь бо ко Христу противными искушается.

п~ф. Да не помыслиши когда нерадети о помыслех. Неутаема бо есть от Бога всякая мысль.

ч~. Егда увидиши помысл, человеческую ти славу предлагающ, познай ясно, яко студ ти устрояет.

ч~а. Весть враг духовнаго закона праведность, и ищет точию сложение ума. Тако бо или покаяния трудами повинна сотворит подвластнаго, или некающася невольными наведеньми болезнь причинит ему. овогда же и противу неведений ратовати под\ъущает, да и зде болезни умножит, и во исходе нетерпения ради покажет неверна.

(с. 52)

ч~в. Противу находящым мнози много воспротивишася: но без\ молитвы и покаяния никтоже лютых избеже.

ч~г. Злая едино чрез\ единое приемлют силу, якоже и благая друг от друга возрастают, и своего причастника на предняя более возбуждают.

ч~д. Малая согрешения уменьшает диавол. Инако бо на большая злая привести не может.

ч~е. Корень студныя похоти есть человеческая похвала, якоже и целомудрия обличение о злобе, не егда слышим точию, но егда и приемлем оное.

ч~з. Никоеяже не получает пользы отрекийся, и сладостраствуяй. Еже бо творяше стяжанием, сие и ничегоже имея, делает.

ч~з. Паки воздержник, аще стяжавает пенязи, брат есть первому помышлением, от матере тояжде, умныя ради сласти, от отца же другаго, по причине пременения страсти.

ч~и. Иный отсецает страсть большаго ради сладострастия, и от неведящих его намерения славимь есть: может же быть и сам он себе не весть трудяся безполезно.

ч~ф. Вина всякия злобы есть тщеславие и сласть. Невозненавидевый же сия, не истребляет страсть.

р~. Корень всем злым, речено есть, сребролюбие{а~ Тим. гл. з~, ст. и~.}. Но сие явно оными составляется.

р~а. Ослепляется ум сими тремя страстьми: сребролюбием, глаголю, тщеславием и сластию.

р~в. Сии три дщери суть пиявицы{Притч. гл. л~, ст. е~и.}, по писанию, от матере безумия любовию возлюбленны.

р~г. Разум и вера, естества нашего совоспитанники, ни от чего иного, точию от оных притупистася.

р~д. Ярость, и гнев, и брани, и убийства, и вся прочая злая поряду, от оных в человецех зело укрепишася.

(с. 53)

р~е. Тако подобает возненавидети сребролюбие, тщеславие и сласть, яко матерей зол, и мачих добродетелей.

р~з. Сих ради не любити мира, ни яже в мире, повелено нам, не да создания божия безразсудно возненавидим, но яко да триех оных страстей вины отсечем.

р~з. Никтоже, глаголет писание, воин бывая, обязуется куплями житейскими{в~ Тим. гл. в~, ст. д~.}. Хотяй бо с соплетением страсти победити, подобен есть со плевелы угашающему запаление.

р~и. За пенязи, или за славу, или за сласть гневаяйся на ближняго, не у позна, яко праведно управляет Бог тварьми.

р~ф. Егда услышиши Господа глаголюща, яко аще кто не отречется всего имения своего, несть мене достоин{Луки гл. д~и, ст. л~г.}, не точию о имении разумей реченное, но и о всех действиях злобы.

р~и. Не разумеяй истины, ниже истинно веровати может. Разум бо по естеству предваряет веру.

ра~и. Якоже каждой видимой вещи определил есть Бог сродное качество, сице и человеческим помыслам, аще хощем, и не хощем.

рв~и. Аще кто явне согрешая, и не каяся, ничтоже пострада даже до исхода своего, да мниши, яко сего немилостив постигнет суд.

рг~и. Моляйся разумне, терпит находящая: злопамятуяй же, не у чисте помолися.

рд~и. Обидимь, или поношен, или изгнан быв от кого, не о настоящем помышляй, но будущаго ожидай: и обрящеши, яко той многих ти благ бысть виновен, не точию в настоящем, но и в будущем веце.

ре~и. Якоже злопищныя пользует горькая пелынь: тако злонравным пользует злая страдати. Зане овех здравыми быти, овех же каятися врачевства соделовают.

(с. 54)

рз~и. Аще не хощеши злострадати, ниже злотворити желай. Понеже то за сим непреступно последствует. Еже бо аще сеет кийждо, тожде и пожнет{Галат. гл. з~, ст з~.}.

рз~и. Волею злая сеюще, и неволею оная жнуще, правде божией дивитися должни есмы.

ри~и. Понеже время некое между сеянием и жатвою определися, сего ради не веруем о воздаянии.

рф~и. Согрешивши не обвиняй деяние, но мысль. Аще бо не бы ум предтекл, то не бы тело припоследовало.

р~к. Тайный злодетель лукавнейший есть явне обидящих. Темже той и злее мучится.

рк~а. Коварства соплетаяй, и сокровенне злотворяй, змий есть, по писанию, седяй на пути, и угрызаяй пяту конску{Бытия гл. м~ф, ст. з~и.}.

рк~в. Иже вкупе в чемнибудь похваляет, и в чемнибудь порицает ближняго, сей тщеславием и завистию одержимь есть: и похвалами сокрывати покушается зависть, поречениями же себя благоискуснейшим онаго поставляет.

рк~г. Якоже несть мощно вкупе и овцы пасти, и волки: тако не возможет получити милость, иже зло творит ближнему.

рк~д. Примешаяй к заповеди отай свою волю, прелюбодей есть, якоже в премудрости показася, и за скудость ума болезни и безчестия понесет.{Притч. гл. з~, ст. л~в и л~г.}

рк~е. Якоже воды и огня совокупление противно: тако сопротивляются друг другу словооправдание и смирение.

рк~з. Ищай отпущения грехов, любит смиренномудрие: осуждаяй же другаго, запечатлевает своя злая.

рк~з. Да не оставиши неизглажденным грех, аще и малейший есть, да не послежде на большая злая привлечет тя.

(с. 55)

рк~и. Аще хощеши спастися, истинное слово возлюби, и никогдаже безразсудно обличения да отвратишися.

рк~ф. Слово истины премени порождения ехидныя, и сказа им бежати от будущаго гнева.

р~л. Приемляй словеса истины, приемлет Бога слова. Глаголет бо Христос: приемляй вас, мене приемлет.{Матф. гл. и~, ст. м~.}

рл~а. Разслабленный свешенный сквозе крова, есть грешник от верных по Бозе обличаемый, и веры ради онех приемляй отпущение.{Луки гл. е~, ст. ф~и.}

рл~в. Лучше есть с благоговением молитися о ближнем, нежели обличати его о всяком согрешении.

рл~г. Каяйся право, от безумных поругаемь бывает. Сие же ему есть знамение благоугождения.

рл~д. Подвизаяйся от всех воздержится,{а~ Корин. гл.ф~, ст. к~г.} и не престает творити сие, дондеже потребит Господь семя от вавилона.

рл~е. Помысли, яко дванадесять есть страстей безчестных. Аще едину о тех волею возлюбиши, оная исполнит место единонадесяти.

рл~з. огнь есть горящий грех. Колико убо отсечеши вещество, толико угаснет, и колико аще приложиши, по мере возгорится.

рл~з. Возвысився похвалами, ожидай безчестия. Глаголет бо: Возносяйся, смирится.{Матф. гл. к~г, ст. в~и.}

рл~и. Егда всякую вольную злобу от мысли отвергнем: тогда паки брань сотворим с сущими страстьми по предприятию.

рл~ф. Предприятие есть прежних зол невольное воспоминание в подвижнике произыти в страсть возбраняемое, в победителе же до прилога низвращаемое.

р~м. Прилог есть безвидное движение сердца, по подобию замка от искусных пред\ъудерживаемый.

(с. 56)

рм~а. Идеже суть образи помысла, тамо сложение бывает. Движение бо безвидное, безвиновный есть прилог. И иный о сих отбегает, яко головня от огня: иный же не возвращается, дондеже возжет пламень.

рм~в. Не глаголи, яко не хощу, и приходит: конечно бо аще и не тожде самое, но вины любиши вещи тоя.

рм~г. Ищай похвалы, обретается во страсти, и о скорби нашедшей плачущий, любит сласть.

рм~д. Якоже на весах, непостоянен есть сладостраствующаго помысл: овогда плачет и плачется грехов ради, овогда же ратует, и противоглаголет ближнему, отгоняя сласти.

рм~е. Вся искушаяй, и доброе содержай, последовательно от всякаго зла удалится.

рм~з. Долготерпелив муж мног в разуме: подобне и словесем премудрости прилагай ухо свое.

рм~з. Без\ памяти божией разум истинный быти не может. Без\ перваго бо вторый ложен есть.

рм~и. Жестокосердаго пользует тончайшаго разума слово: понеже без\ страха, трудов покаяния не приемлет.

рм~ф. Кроткому человеку вернословие приличествует: понеже не искушает божия долготерпения, и не побеждается частым преступлением.

р~н. Мужа сильна да не обличиши о тщеславии, но покажи ему имеющее нанестися безчестие. Сим бо образом разумный сладце обличаемь бывает.

рн~а. Ненавидяй обличения, по умышлению лежит [погрязает] во страсти. Любяй же [оное] яве, яко предприятием ходит.

рн~в. Не желай слышати чуждая лукавствования: в таковой бо воли и черты лукавствований написуются.

рн~г. Злым словесем научився, на себя гневайся, а не на глаголавшаго. Лукаваго бо слуха, лукав и отвещаватель.

(с. 57)

рн~д. Аще кто с суесловными человеки беседовати будет, повинна себе да вменяет таковых глагол, аще и не вскоре после того, но от древняго долгу.

рн~е. Аще увидиши кого лицемерно хваляща тя, во свое время от онаго поречения ожидай.

рн~з. Настоящыя скорби пременяй на будущая благая: и никогдаже нерадение разслабит подвиг твой.

рн~з. Аще за телесное подаяние похвалиши человека, яко благаго, кроме Бога, после тойжде лукав тебе явится.

рн~и. Всякое благо от Господа смотрительне приходит: и носящие оная, суть служители благ.

рн~ф. Сплетения благ и зол равным помыслом приемли: и тако пременяет Бог неравность вещей.

р~кс. Неравность помыслов наносит особныя премены: зане Бог невольное вольному сродне приложил.

ркс~а. Чувственная, умных суть порождения, носящая подобающее по определению божию.

ркс~в. Сердцу сладостраствующу, помыслы и словеса пагубныя прозябают: и от дыма внутрь лежащее вещество познаваем.

ркс~г. Пребывай в разуме, и не утрудишися во искушениях: отонудуже отходя терпи находящая.

ркс~д. Молися, да не приидет ти искушение: пришедшее же приими яко твое, а не чуждее.

ркс~е. Отврати мысль от всякаго лихоимства, и тогда возможеши увидети козни диавольския.

ркс~з. Глаголяй вся видети козни диавольския, якоже не весть себе, совершенна себе являет.

ркс~з. Егда изыдет ум от телесных попечений, видит по мере ухищрения врагов.

ркс~и. Совосхищаемый помыслы ослепляется от них, и действия греха видит, вины же действий увидети не может.

ркс~ф. Иный творит явне заповедь, работая страсти, и лукавыми помыслы благое деяние потребляя.

(с. 58)

р~о. Вводимь в начало зла, не глаголи, яко не победит мя. Поколику бо вводишися, потолику уже побежден еси.

ро~а. Коеждо бывающее от мала начинается, и почастно питаемо, возрастает.

ро~в. Мрежа многоплетенна есть кознь злобы, и часте запутавыйся, аще вознерадит, отвсюду об\ъемлется.

ро~г. Не желай слышати злополучия враждебных человек. Слышащии бо таковыя глаголы, плоды вземлют своего произволения.

ро~д. Не всяку скорбь находити человеком за грехи мни: суть бо нецыи благоугождающии, и искушаемии. Писано бо есть: нечестивии и беззаконницы изженутся.{псал. л~з, ст. к~и.} Подобне, и хотящии благочестно жити о Христе, гоними будут.{в~ Тим. гл. г~, ст. в~и.}

ро~е. Во время скорби виждь прилог сласти: понеже бо утешает скорбь, благоприятен [нам] бывает.

ро~з. Нецыи мудрыми глаголют удоборазсуждающих о чувственных вещах: мудри же суть обладающии своими хотениями.

ро~з. Прежде истребления зол, да не повинешися сердцу твоему: какова бо вложения имать, таковых и приложений взыскует.

ро~и. Якоже суть змии сретающиися в пещерах, и суть инии крыющиися во храминах: тако суть страсти, мысленне воображаемыя, и суть иныя деятельне действуемыя, аще и от единых в другия образы преображаются.

ро~ф. Егда увидиши внутрь лежащая сильне движима, и к страсти призывающа безмолвствующий ум: веждь, яко ум некогда сия предварил, и в деяние сие приведе, и в сердце вложи.

р~п. Не составляется облако без\ дыхания ветра, и не раждается страсть без\ мысли.

(с. 59)

рп~а. Егда не ктому творим похоти плотския, по писанию, удобь о Господе престанут внутрь предлежащая.

рп~в. Образы мечтания ума лукавнейшыя суть и крепльшыя: помысленныя же сих виновни и предварительны суть.

рп~г. Есть злоба, в сердце содержащаяся, давняго ради предприятия, и есть злоба, помыслы ратующая, повседневными вещьми.

рп~д. Бог деяния и намерения вменяет. Даст ти, глаголет бо, Господь по сердцу твоему.{псал. ф~и, ст. е~.}

рп~е. В разсматривании совести не пребывающий, ниже телесныя труды о благочестии приемлет.

рп~з. Совесть есть естественная книга. Деятельне читающий оную, искусом познает божественное заступление.

рп~з. Не приемляй вольных трудов о истине, от невольных лютее наказуемь бывает.

рп~и. Познавый волю божию, и по силе творяй оную, малеми труды великих избежит.

рп~ф. Кроме молитвы и терпения хотяй победити искушения, не отринет я, но множае оплетется оными.

р~ч. Господи сокровен есть во своих заповедех, и ищущым его по мере обретается.

рч~а. Да не речеши: сотворих заповеди, и не обретох Господа. Разум бо с правдою, по писанию, множицею обрел еси, право же ищущии его, обрящут мир.

рч~в. Мир есть страстей избавление, еже без\ действия святаго духа не обретается.

рч~г. Иное есть делание заповеди, а иное добродетель, аще и друг от друга вины благоприемлют.

рч~д. Делание заповеди глаголется, внегда содеяхом повеленное, добродетель же, внегда соделанное угодно есть воистинну.

(с. 60)

рч~е. Якоже едино есть чувственное богатство, по стяжанию же многочастно: тако едина есть добродетель, многообразная же имеет действия.

рч~з. Кроме дела ухищряяйся и глаголяй словеса, богатеет от неправды, и труды его, по писанию в домы чужды входят.

рч~з. Вся повинутся злату, глаголет писание, и благодатию божиею мысленная управлена будут.

рч~и. Совесть благая молитвою обретается, и молитва чистая совестию. Едино бо другое по естеству приемлет.

рч~ф. Иаков иосифови ризу пестру сотвори и Господь кроткому разум истины дарует, якоже писано есть: яко научит Господь кроткия путем своим.{псал. к~д, ст. ф~.}

с~. Всегда делай благое по силе, и во время большаго не обращайся на меньшее: обративыйся бо вспять, глаголет, несть управлен в царствии божии.{Луки гл. ф~, ст. кс~в.}
