<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(с. 234)

Тогожде преподобнаго отца нашего григориа синаита, о безмолвии.

О еже како подобает безмолвствующему седети, и творити молитву.

а~. овогда убо{Все сие примененно есть обычному образу безмолвныя жизни, аще и малое и произвольное, якоже и ина обрящеши в книзе сей добротолюбии примененная обычаю, климату, воображению и навыкновениям, от нихже есть и ноздренное вдыхание, и сему подобное.} на стульце, за притрудность седети подобает: овогда же и на постели мало, до времене за отраду. В терпении же седение твое быти должно, рекшаго ради: В молитве терпети достоит{Кол. гл. д~, ст. в~.}, и не скоро воставати, малодушествуя притрудныя ради болезни, и умнаго взывания, и частаго ума водружения. Се бо вещает пророк, болезни об\ъяша мя аки раждающия{Иерем. гл. и~, ст. к~а.}. Но поник долу, и ум в сердце собирая, и аще убо отверзеся ти сердце твое, призывай в помощь Господа Иисуса: боля же рамены, и главою многажды болезнуя, терпи та притрудне и рачительне, взыскуя в сердце Господа: нудящихбося есть царствие небесное, и нуждницы восхищают е{Матф. гл. а~и, ст. в~и.}. Словесы сими тщание и подвиги таковы воистинну явленны творит Господь: терпение бо и пождание во всяцем деле, родитель есть болезней{Болезньми именуются зде не изнурения себя и мучение, но благопроизвольное воздержание же и смирение с покаянием, отводящее нас от сластей житейских к Богу.} и телесных и душевных.

О еже како подобает глаголати молитву.

в~. Сице отцы рекоша: ов убо глаголет, Господи Иисусе Христе сыне божий, помилуй мя! все. ов же, пол: Иисусе сыне божий, помилуй мя! еже удобнейше есть за немощь еще ума и младенчество: ниже бо может кто о себе тайно без\ духа един рещи Господа Иисуса, точию духом святым{а~ Корин. гл. в~и, ст. г~.}, чисте и совершенне: но яко младенец немотуя, еще совершити сию членовне не могий. Не должен же есть часто пременяти призывания имен лености ради, но косненно удержания ради. Паки: овии убо усты, ови же умом учат глаголати ту, аз же обоя глаголю. овогда убо изнемогает ум глаголати унывая, овогда же уста: и сего ради обоими подобает молитися, и усты и умом, обаче безмолвне и несмущенне вопити подобает, яко да не глас, смущая чувство и внимание ума, воспящается, дондеже ум обыкнув в деле пред\ъуспеет, и силу от духа приимет, во еже крепце и всяко молитися. Тогда бо не требует глаголати усты, ниже может, доволен сый точию умом совершенно творити делание.

О еже како подобает держати ум.

г~. Веждь, яко никтоже может собою удержати ум, аще не от духа удержан будет: неудержимь бо есть, не по естеству, яко присно движимь, но от нерадения скитание усвойствовав себе, от начала в сем обыкнув. Преступлением бо заповедей от Бога возродившаго нас отлучихомся, еже в чувстве умное его чувство же и соединение погубивше. Оттуду бо поползнувся ум, и Бога отлучився, повсюду водится яко пленник. И невозможно ему инако стояти, аще не Богу повинется и удержан будет (с. 236) от него, и тому соединятися с веселием, и молитися ему часте и терпеливне, и исповедоватися тому умне на всяк день, елика согрешаем, иже и прощает вся абие во смирении и сокрушении просящым, и присно имя его святое призывающым. Исповедайтеся бо, глаголет Давид, Господеви, и призывайте имя святое его{псал. р~д, ст. а~.}. И воздохновение же от дыхания, внегда смежити уста, удержит ум, но от части и паки расточается. Егда же убо приидет действо молитвы, тогда воистинну то держит его у себе, и веселит, и от пленения возбраняет. обаче бывает, егда уму молящуся и в сердце пребывающу, и мысль парит, иным поучающися. Сия же ниединому покаряется, разве точию совершенным в дусе святе, во еже не парити доспевшым о Христе Иисусе.

О еже како подобает отгоняти помыслы.

д~. Никто новоначален когда отгоняет помысл, аще не Бог отженет того, сильных бо есть, брань сотворити и прогоняти я: но и сии не от себе отгоняют их, но с богом подвижутся на брань противу их, яко оболчени суще во всеоружие его. Ты же приходящым помыслом призывай, вместо оружия, Господа Иисуса часте и терпеливне, и отбегнут: не терпяще бо теплоты сердечныя от молитвы восходящия, яко от огня палими отбегаюч. Ии~совым, глаголет лествичник, именем бий супостаты: ибо Бог наш огнь есть, поядаяй злобу: скорый в помощь Господь, сотворит абие отмщение вседушне вопиющих к нему день и нощь. Не имый же действа молитвы, иным образом побеждает тех, моисею подражая: воставшу бо, и на небо простершу руце и очи{в~ Моис. гл. з~и, ст. а~и.}, отгоняет их Бог. Таже паки сед, начинает таковый молитву терпеливне, и тойже образ употребляет, иже не у стяжавый силу молитвы, но (с. 237) иже имеяй действо молитвы на телесныя страсти: уныние, глаголю, и блуд, жестокия и тяжшыя страсти, множицею востая, простирает руце в помощь на ня. обаче мало, прелести ради сие творит, и паки седит, да не како возмечтает ум его враг свыше, воображение сиречь истины показав. Еже бо имети ум горе, и долу, и в сердце, и повсюду непогрешен и безвреден соблюсти, единех свойственно есть чистых и совершенных.

О еже како подобает пети.

е~. овии убо мало глаголют, овии же много, друзии же никако. Ты же ни многащи пой, смущение бо есть, ниже отнюд оставляй, последующаго ради разслабления и нерадения, но иже мало поющым подражай: Всяка бо мера изящна, по речению премудрых. Еже бо многа пети делательных есть, разума ради и труда, а не безмолвных: довлеюще им в Бозе едином в сердце молитися, уклоняющеся от помышлений. Безмолвие бо есть отложение помышлений чувственных же и умных, по лествичнику. Силу бо свою всю истощив ум, в пении изнеможет, во еже не крепце и терпеливне молитися. Нощию убо, глаголет лествичник, многое время молитве давай, мало же пению: сице и ты должен еси творити. Егда зриши в сидении твоем действующу молитву, и не престающу двизатися в твоем сердце, да не когда оставиши ю, и востанеши пети до времене, аще не по смотрению оставит тя. Бога бо оставив внутрь, извне тому прибеседуеши, от высоких к долу поверженным прекланяяся, но и молву ей соделоваеши, и тишину ума смущаеши: безмолвие бо по имени своем и деяние имать, еже в мире и тишине имети то: Бог бо мир есть, превышше молвы и воплей. И песни бо нашей ангельской быти достоит по жительству, а не плотской. Еже бо гласным воплем пети, умнаго вопля (с. 239) есть знамение, и ради лености и невежества нашего дано бысть, за еже привозводитися ко истинным. Неведующым бо молитвы, яже есть добродетелей источник по лествичнику, напаяющий сады, душевныя силы, подобает много пети, и без\ меры, и присно в различии многих быти, и никогдаже преставати, дондеже от многаго приболезненнаго деяния во видение пред\ъуспеют, молитву умную обретше, действующу внутрь их. Ино бо есть деяние безмолвия, и ино общаго жития: койждо же, в неже призван бе, пребываяй спасется. Темже боюся писати ради немощных, зря тя посреде сих обращающася. Всяк бо, иже от слышания или учения в молитве страждай, погибает, яко нестяжавый наставляющаго. Вкусивый же благодати, должен есть в меру пети, якоже отцы рекоша, множае же в молитве труждатися. Разленивыйся же должен есть пети, или прочитати деятельная отеческая писания. Не требует во корабль весел, ветру ветрила протяжущу, благо ему веяние, духу подающу к преплаванию сланаго моря страстей: стоящ же веслы, или ладиею влечется. Аще же нецыи любопрительне предлагают отец святых, или зде некиих, яко всенощное творяху стояние, и непрестанно псалмопение: отвещаем сим от писаний, яко не всех вся совершенна скудости ради тщания, и изнеможения силы: но малая убо, не всяко мала для великих: великая же в малых, не всяко совершенна: совершенным бо вся удобь действуема суть. Занеже не вси суть присно, ныне или древле делатели, ниже вси тем же путем шествоваша, или до конца в том пребыша. Мнози бо от делания приидоша в видение, и престаша от всех, субботствовавше по духовному закону, и о Бозе едином веселяхуся, насыщени божественныя пищи, и не попущаеми пети, или во ином чесом поучатися, от благодати суще во ужасе до времене, достигше желаний конца от части яко во обручении. Инии же, даже до кончины в делании успше спасошася, воздаяния в будущем ожидающе. Нецыи же, при смерти извещение приемше, или по смерти возблагоухавше в показание своего спасения, благодать крещения имуще якоже вси, и ради пленения и неведения ума их не приобщившеся, тайно с нею суще живуще. Инии же во обоих благоискусствуют, сиречь в пении и молитве, и тако жительствуют, богату имуще благодать яко приснодвижиму, никогдаже от чесого возбраняеми. Друзии же, даже до конца паче груби суще, безмолвие соблюдоша, довольствуеми к молитве точию зело добре, яко едини с единым богом соединившеся. Совершеннии бо, якоже рекохом, вся могут о укрепляющем их Христе, емуже слава во веки веков, аминь.

О еже како подобает питатися.

з~. О утробе же что реку, царице страстей; Аще возможеши умертвити ту, и полумертву соделати, да не изнеможеши. Облада бо мя, возлюбленне, и яко раб тоя и содруг служу ей, содейственнице бесовом и вселению страстей. Тою бо падение наше бывает, и тою востание, егда благоучредится, и тою отпадохом перваго и втораго достоинства божественнаго. Ибо растлевшуся ему сущу из\ начала, паки о Христе обновлени быхом. И се отпадохом ныне от Бога небрежением заповедей, блюдущих и возрастающих благодать во предспеянии: аще не разумеюще и возносимся, мнящеся с богом быти. Многа же различия имут в пищи телеса, якоже отцы рекоша. И ов убо мало: ов же много требует к составлению естественныя своея силы: кийждо по силе, и навыкновению доволен сый. обаче безмолвствуяй, всегда в скудости должен есть быти не насыщаяся: отягченну бо стомаху, и уму помущенну сим, ниже молитву может глаголати крепце, или чисте: но о воспарения многих брашен сном преклоняемь, уснути скоро желает, от (с. 240) чесого мечтания безчисленна во сне привпадают уму. Темже хотящему спасение получити, и нудящемуся Господа ради безмолвно пожити: хлеба, якоже мню, литра{три четверти фунта.} довлеет ему, и воды, или вина, в день три или четыре чаши, и от прилучающихся снедей мало от всех во время причащатися, отревая насыщение. Да поне сие премудре употребив, кичения причащением от всех избегнути возможет, и божиих зело добрых творений не возгнушается, благодаря ему о всех: и сие есть благоразумных разсуждение. Немоществующым же в вере и душе, воздержание множае полезно есть от снедей, имже зелие ясти повеле апостол,{Рим. гл. д~и, ст. в~.} за еже не веровати им от Бога сохраненым быти. Что же ти реку, яко правила, и тяготы многи попросил еси, стар сый; юнии не могут мерилом и мерою, и како ты то удержиши; свободу бо подобает ти имети во всем ядущу. Аще же побеждаешися, раскайся, и зазри себе, и паки начни, и не престани сице творя всегда, падая и востая, и укоряя присно себе, а не иного, и покой имети будеши: премудре падениями победу творя, по писанию. обаче да не преходиши предел, егоже предположихом, и довлеет ти. Не укрепляют бо тех прочия снеди толико, елико хлеба и воды причащение. Сего ради глагола пророк, иная в ничтоже полагая: Сыне человечь! яждь весом хлеб твой, и воду мерою пий.{Иезек. гл. д~, ст. ф~.} Три бо пределы имать снедь: воздержание, самодоволие и сытость. Воздержание есть, еже алкати ядшу: самодоволие же, еже ни алкати, ни отягощатися: сытость же, еже отягчатися мало. А еже по насыщении паки ясти, дверь есть чревобесию, еюже блуд входит. Ты же сия известно ведый, по своей силе лучшее избери, не преступая пределы: совершенных бо есть и сие, по апостолу, еже и насыщатися и алкати, и во всем мощным быти.{Филипп. гл. д~, ст. в~и.} (с. 241)

О прелести, идеже и о иных многих предлогах.

з~. Зри убо, яко хощу тя известно ведети о прелести, еже сохранятися от нея, да не како неведением стремившись велий вред приимеши, и душу погубиши. Зане удобь приклоняется самовластное человека, ко приобщению сопротивных, паче же неискусных, яко от них действуемых. Близ бо их и окрест бесове новоначальных и самочинных суть, распростирающе сети помыслов, и рвы падений, и мечтаний пагубу: град бо их под\ обладанием варваров есть. И не подобает чудитися, аще прельстися кто, или изступи умом, или прелесть прият, или приемлет, или чуждая истины зрит, или глаголет от неискусства и неразумия неподобающая. Многажды бо от грубости кто о истине вещая, и иная вместо инех тайне глаголя, не весть праве рещи якоже есть, и мнозех ужаси и поношение и смех, безумне глаголя, безмолвствующым наносит. Несть бо чудно прельститися кому новоначальну и по мнозех трудех, занеже бысть мнозем и нынешним и древним Бога взыскующым. Ибо память божия, сиесть умная молитва, вышша всех деланий есть, сия есть и добродетелей глава, яко любы божия. И иже безстудне и дерзостне хотяй ко Богу внити, и исповедати его чисте, и стяжати его в себе нудяся, удобь умерщвляемь есть сицевый от самех бесов, глаголю, аще попустится: дерзновенно бо и дерзостно паче устроения своего взыскав, с кичением понуждается до того прежде времени доспети. Многажды же благоутробствуя Господь, зря нас в высоких дерзостны, не попущает искушенным быти, яко да свое кождо познав мнение о себе обратится, прежде даже не будет поношение бесом, и смех, или плачь в человецех, и паче с долготерпением взыскующему и со смирением, паче же с повиновением, и вопрошением искусных бывает сие (с. 242) чудное дело. Да не како вместо пшеницы, терние отай пожнет, и горесть вместо сладости, и вместо спасения обрящет погибель. Сильных бо и совершенных есть противоборствовати присно бесом и мечь духовный, иже есть глагол божий,{Ефес. гл. з~, ст. з~и.} выну на них возпростирати. Немощнии же и новоначальнии, бегство со благоговением и страхом яко твердыню употребляюще, и брани отрекающеся, не смея прежде времени ратоватися, смерти убегают. Ты же, аще безмолвствуеши добре, чая со богом быти, никогдаже да приимеши, аще что видиши чувственно или умно, или извнеуду, или внутрьуду, или аще и образ Христов, или сиречь ангелов, или святаго зрак, или свет умом мечтается, или воображается, яко и сам ум о себе естеством имать мечтательное, и удобь зраки содевати может, во яже желает не у опасне сему внимающым: иже и сам на себя наносит вред: и сама же та память благих или злых воображати внезапу ума чувство, и к мечтанию возводити обыче, идеже и мечтатель бывает таковый о себе, а не безмолвник. Сего ради внимай, да не приложиши веровати чесому, согласуяся с тем вскоре, аще и благо есть, прежде вопрошения искусных и истязания многа, яко да не вред приимеши: но пребывай негодуя к тому, присно блюдя ум свой необразован, безвиден, невообразителен. Многажды бо и еже ко искусу от Бога посланное венца ради, мнозех вреди. Хощет бо Господь наш самовластное наше искусити, камо преклоняется. узревый бо что в мысли или в чувстве, аще и от Бога есть, и кроме вопрошения ведущих приимет, удобь прельщается, или прельщатися хощет, яко удобоприятелен. Должен есть новоначальный внимати сердечному точию действу яко непрелестну, иная же вся не приимати до времене мира страстей. Бог бо не негодует на иже опасно себе внимающаго прелести ради, аще сице и не (с. 243) приимет, еже от него кроме вопрошения, и многа испытания, но паче похваляет яко премудра, аще на некиих и негодова. Не всех же должен есть вопрошати, но единаго, емуже вверено есть и других окормление, и житием блистающа, убога убо суща, многа же богатяща по писанию{в~ Корин. гл. з~, ст. и~.}. Мнози бо неискусни мнозех немысленных повредиша, ихже суд имут по смерти. {а~ Корин. гл. в~и, ст. и~.} Не всех бо есть наставити и инех, но имже дадеся божественное разсуждение, по апостолу. Разсуждение духов отлучающее горшее от лучшаго мечем слова. Кийждо бо свой разум и разсуждение естественно, или деятельно, или художественно имать, а не вси духовное. Сего ради глагола премудрый сирах: Советницы же твои един от тысящ.{Сирах. гл. з~, ст. з~.} Не мал же подвиг есть наставника обрести непрелестна, и делы и словесы и разуменьми. В сих видимь есть кто непрелестен сый, егда свидетельствовано от божественных писаний имать и деяние и мудрование, смиренномудрствуя, в нихже подобает мудрствовати. Нужда бо не мала достигнути истины явственне, и чисту быти от сопротивных благодати, яко во образе истины обыче диавол в новоначальных паче показовати прелесть свою, преобразуя лукавая своя яко духовна. Сего ради иже к чистей молитве доспети тщайся в безмолвии, в трепете мнозе и плаче и чрез\ вопрос искусных наставлением должен есть шествовати, и плакати всегда о своих гресех, печалуя и бояся, да не како мучен будет, или отпадет от Бога, отлучен быв ныне, или в будущем. Егда убо видит кого диавол плачевне живуща, не пребывает тамо, еже от плача приходящаго смирения бояся. Аще же мечтает кто высокая со мнением доспети, и желание сатанино, а не истинно стяжав, своими сетями удобь связует его, яко своего слугу. Сего ради велико оружие есть, еже держати в молитве и плачь, яко да не во мнение от радости молитвы впадет: но радостопечалие (с. 244) себе избирая, соблюдет себе безвредна. Непрелестная бо молитва, теплота с молитвою Иисусовою, влагающею огнь в землю сердца нашего, попаляющая страсти яко терние, и веселие и тихость в душе творящи, и ни от десныя или шуия, или свыше грядет, но в сердце прозябает, якоже источник воды от животворящаго духа. И сию едину в сердце своем возлюби обрести и стяжати, блюдя свой ум присномечтателен, и наг разумений и помышлений, и не бойтеся. Рекий бо: Дерзайте: аз есмь, не бойтеся:{Марка гл. д~и, ст. к~з.} той есть с нами, егоже мы ищем, защищающа нас всегда, и не должни есмы боятися или воздыхати, Бога призывающе. Аще же нецыи и совратишася, вреждени бывше умом, веждь, яко от самочиния и высокомудрия се пострадаша. Иже бо в повиновении с вопрошением и смиренномудрием взыскуяй Бога, никогдаже приимет вред благодатию Христа, всем человеком хотящаго спастися. Аще же и случится искушение, ко искусу и венцу бывает, скорейшу имея попущающаго Бога помощь, имиже весть образы. Правде бо живущаго, и непорочне жительствующаго и удаляющагося человекоугодия и высокомудрия, аще и безчисленна подвигнет искушения нань весь бесовский полк, не имать его вредити, якоже отцы глаголют. Дерзостне же и своесоветне ходящии, сии и вред удобно страждут. Сего ради царский путь присно держати должен есть безмолвствуяй, превосхождению бо во всех удобь мнение последовати обыче, егоже прелесть приемлет. Держи же и дыхание ума, мало смежив в молитве уста, а не дыхание ноздрей, якоже неученнии, да не вред приимеши надымаяся. Три же добродетели суть безмолвия, ихже подобает опасно соблюдати, и на всяк час испытовати, аще в тех присно пребываем, да не како от забвения крадоми, внеуду тех ходити будем. Яже суть сия: воздержание, молчание и самоукорение, сиречь смирение: (с. 245) обдержительны бо суть и друг друга хранительны, от нихже молитва раждается и возрастает выну. Различно же начало благодати в молитве является в некиих, и многообразне разделение духа,{а~ Кор. гл. в~и, ст. д~.} глаголет апостол, по своей ему воли видимо есть и познаваемо, якоже по образу илии фесвитянина и в нас является. В некиих убо дух страха, истаевающ горы страстей, и сокрушающ якоже камение жестокая сердца приходит яко от страха пригвождатися, и мертвей плоти бывати. В других же сотрясение, сиречь радование, еже и взыграние яснейше отцы рекоша, в первых невещественное и существенное во утробе показуется: еже бо безсущественно и неипостасно, и не сущее есть. В других же конечен хлад тонок света мирен, в пред\ъуспевших наипаче в молитве, действует Бог, всельшуся Христу в сердце,{Ефес. гл. г~, ст. з~и.} по апостолу, и тайне являему духом. Сего ради глаголаше Бог ко илии в горе хоривстей, яко не в сем или во оном Господь, в частных действах новоначальных, но в хладе тонце света, и тамо Господь,{г~ Цар. гл. ф~и, ст. в~и.} совершенство показав молитвы.

Вопрос: Что сотворит кто, егда преобразуется бес во ангела светла, и прельщает человека;

Ответ: Сего ради требует человек многа разсуждения, яко да различие добраго и злаго познает. Не вдавайся убо скоро являемым легкости ради, но пребывай тяжек, и со искушением многим удерживай доброе, лукавое же отметай: должен бо еси искушати и разсуждати, и тогда веровати. Веждь убо, яко явленна суть действа благодати, яже бес, аще и преобразуется, подати не может ни кротости, ни тихости, ни смирения, ни ненавидения мира, ни сласти и страсти утоляет, яже суть благодати действа. Действо же онаго есть, дмение, и высокомудрие и страхование, и всяка злоба. От действа убо возможеши познати возсиявший свет в душе (с. 246) твоей, божий ли есть, или сатанин. Фридакс подобен есть, по зрению горчице, и оцет подобен вину, по видению: но от вкушения гортань познавает, и разсуждает коегождо различие. Сице и душа, аще имать разсуждение, от умнаго чувства познавает святаго духа дарования, и сатанина мечтания.
