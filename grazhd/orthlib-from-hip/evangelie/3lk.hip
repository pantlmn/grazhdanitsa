<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(л. ч~ об.)

*ЖИТИЕ СТ~АГО ЕВ\ГЛИСТА ЛуКИ,*

*от собрания дорофеа мученика, тирскаго епископа.*

Лука евангелист, антиохианин убо родом бе, врачь же хитростию. Списа же убо евангелие, по повелению петра апостола: деяния же апостолов, по повелению павла апостола. Сошествова бо апостолом, наипаче же павлу, егоже и помянув павел писа в послании: целует вы лука, врачь возлюбленный во Господе. умре же во ефесе, и погребен тамо: преложися же последи в константинополь, со андреем и тимофеем апостолы, по временам константиа царя, сына константина великаго. (л. ч~а)

*ЕВ\ГЛИЕ От ЛуКИ.*

*Глава а~.*

а~: Предисловие начинательное луки. е~: Захариа и елисавет. е~и: Иоанн креститель каков имать быти; к~: Захариа нем вместо неверия. к~з: Гавриил ангел Деву Марию целует. л~а: Зачатие Иисусово. л~ф: Мариам целует елисавет. м~з: Песнь мариина. н~з: Елисавет раждает иоанна. кс~и: Песнь захариина уже паки глаголиваго. о~з: Дела иоаннова. п~: Растение иоанново в дусе.

*Глава в~.*

а~: Повеление кесаря августа. з~: Рождество Христа Cпаса. г~и: Песнь ангелов. к~а: Обрезание Иисусово. к~в: Очищение Мариино. к~и: Симеон приемлет на об\ъятия Иисуса. к~ф: Песнь симеонова. л~з: Анна пророчица. м~: Растение Иисусово духом. м~з: Слышит и вопрошает Иисус, двоюнадесять лет сый, учителей во святилищи.

*Глава г~.*

в~: Иоанн креститель проповедует. з~и: Свидетельство его о Иисусе. к~: Заключи ирод иоанна в темнице. к~а: Ии~с крещается. к~г: Родословие Иисусово.

*Глава д~.*

а~: Ии~с постився, и искусився. з~и: учит в назарете. к~в: удивляющымся всем. к~д: Пророк во своем отечестве не приятен. л~г: Демон изгоняется. л~и: Теща петрова исцеляется. м~: И вси немощствующии. м~а: И демони исповедуют Иисуса быти Христа.

*Глава е~.*

а~: Христос из\ корабля учит. з~: Рыб ловитва. в~и: Прокаженный. з~и: В пустынях молится Христос. и~и: Разслабленный. (л. ч~а) к~з: Левий мытарь. л~д: Посты и скорби апостолов, по вознесении Христове. л~з: Налагание ризы новы на ветхую. л~з: Вино новое в мехи ветхи влагаемое.

*Глава з~.*

а~: ученицы класы терзающии в субботу второпервую. з~: Рука изсохшая в субботу исцеляется. г~и: Избрание двоюнадесяте апостолов. к~: Нецыи блаженнии. к~д: Некиим горе. к~з: Любити подобает враги. л~з: Заповеди о еже быти щедрым. м~: Сучец во очеси брата. м~г: Древо доброе и гнилое. м~е: Излишества сердца. м~з: Слышати словеса Христова, и творити я.

*Глава з~.*

а~: Раб стоначальника. ф~: Вера стоначальника. а~и: Сын единородный вдовы в наине воста. и~и: Посылает иоанн два ученика ко Христу. к~д: Свидетельство Иисусово о иоанне. л~г: Пища иоаннова. л~з: Жена грешная слезами омочает нозе Иисусове.

*Глава и~.*

в~: Жены служащыя Христу от имений своих. д~: Притча сеющаго. з~и: Светильник на свещнице. ф~и: Мати и братия Христова. к~в: Запрещает Христос ветру, и бури водней. к~з: Демонствуемый во стране гадарянов. л~в: Свинии гадарянов. м~а: Дщерь иаирова. м~г: Жена кровоточащая. н~в: Смерть, сон.

*Глава ф~.*

а~: Посылаются ученики проповедати царство божие. з~, ф~и: Слава человеков о Иисусе. г~и: Пять хлебы и две рыбе. к~: Исповедание учеников. к~д: Спасти и погубити душу. к~и: Преображение Иисусово. л~е: Христа подобает слушати. л~з: Лунствуемый. м~з: Кто от апостолов первый; м~ф: Изгоняяй кто демоны о имени Иисусове; н~в: Самаритяне не приемлющии Христа. н~з, н~ф, кс~а: Трие последствующии Иисусу, но не по томужде нраву. (л. ч~в)

*Глава и~.*

а~: Седмьдесят учеников посылаются. и~: Градом, проповедь евангелиа не приемлющым, горе глаголется. з~и: Возвратившеся седмьдесят. к~ф: Кто ближний; л~: Человек, в разбойники впадый. л~г: Самарянин. л~и: Марфа и мариа, сестры. м~в: Едино есть требе.

*Глава а~и.*

а~: учит Иисус ученки молитися. и~: Просяй приемлет. д~и: Изгоняется демон глухий. з~и: Царство на ся раздельшееся. к~з: Жена воздвигшая глас от народа. к~ф: Иудеи знамения ищут. л~а: Царица южская. л~г: Светильник на свещнице. л~з: Ии~с, обедуя у некоего фарисеев, запрещает лицемерию их.

*Глава в~и.*

а~: Квас фарисеев. е~: Кого подобает боятися. и~: Еже исповедати о Христе пред\ человеки. и~: Хула на святаго духа. е~и: Хранитися подобает от лихоимства. з~и: Человек богатый, егоже угобзися нива. к~в: Не подобает пещися о души нашей, что ядим, ниже о теле, чим одеждимся. л~а: Искати подобает царства божия. л~д: Идеже сокровище, тамо сердце. л~з: Господь возвращаяйся от брак. л~ф: Тать нощи грядый. м~д: Верный строитель, и мудрый. м~з: Раб лукавый разсеченый. м~ф: огнь на землю вверженый. н~а: Разделения в человецех ради евангелиа. н~з: Время настоящее не искушающии. н~и: Примиритися с соперником в пути.

*Глава г~и.*

а~: Пилат смеси кровь галилеев с жертвами их. д~: Столп в силоаме. з~: Смоковница неплодная. а~и: Жена сляченая исцелевшая. ф~и: Зерно горчичное. к~а: Квас в муке. к~г: Вопрошение, аще мали спасаемии; к~д: Подобает подвизатися внити тесными враты. л~в: Ирод лис. (л. ч~в об.)

*Глава д~и.*

в~: Воднотрудоватый некий в субботу исцеляяйся. з~: Первоседания. г~и: Подобает звати нищыя. з~и: Вечеря велия. к~г: убеждающии внити. к~и: Столп созидаяй.

*Глава е~и.*

д~: Притча овцы погибшия. и~: Драхмы. а~и: И сына блуднаго.

*Глава з~и.*

а~: Притча домостроителя, расточившаго имения господина своего. г~и: Никтоже может двема господинома работати. з~и: Закон и пророцы. ф~и: Богатый и лазарь.

*Глава з~и.*

а~: Соблазны. г~: Подобает оставити брату каявшемуся. г~: Раби неключимии. а~и: Десять прокаженнии. к~: Когда приидет царство божие; к~г: Лжехристи. к~з: Кии день будет воньже сын человеческий открыется; л~г: Душу спасти и погубити. л~з: Тело и орли.

*Глава и~и.*

в~: Судия нечестивый и вдова. и~: Фарисей и мытарь молящиися. е~и: отрочата. з~и: Сицевых царство божие. к~в: Продати вся, и раздати нищым. к~д: Богатии неудобь внидут в царство божие. к~и: Апостоли оставляют вся. л~а: Предрече свою смерть Иисус. а~и: Слепый просяй прозирает.

*Глава ф~и.*

в~: Закхей мытарь. в~и: Человек благородный, давый десять мнас десятим рабом. к~ф: Ии~с грядет во иерусалим. м~а: Плачет о нем. м~е: Изгоняет продающыя и купующыя в святилищи.

*Глава к~.*

д~: Крещение иоанново откуду; ф~: Виноград отдаемый делателем. з~и: Камень краеугольный. к~в: Аще достоит кесарю (л. ч~г) дань даяти; к~з: Саддукеи прекословящии воскресению не быти. м~а: Како Христос сын Давидов;

*Глава к~а.*

в~: Вдовица убогая, ввергшая две лепте в газофилакию. е~: О разорении святилища. к~: И иерусалима. ф~: Рати и нестроения. к~е: Знамения пред\ъидущая откровения сына человеческаго. л~д: Подобает внимати, да не отягчаются сердца. л~з: Подобает бдети.

*Глава к~в.*

а~: Иуда предатель Иисуса. з~: ученицы уготовляют пасху. ф~и: Святая вечеря господня. к~д: Любопрение во ученицех, кто в них болий; л~а: Сатана просит сеяти ученики. л~е: Ничтоже лишишася ученицы. л~ф: Приходит Иисус к горе елеонстей. м~д: Пот его яко капли крове. м~з: Иудино лобзание. н~: ухо малхово. н~з, н~и, кс~: Петрово отвержение. кс~г: Ругаются Иисусу. о~: Божий сын молится.

*Глава к~г.*

в~: Оклеветуют Иисуса пред\ пилатом. з~: Возпосылает его пилат ко ироду. и~: Варавва отрешается. к~е: Ии~с же предается воли иудеев. к~з: Жены рыдающыя о нем. л~г: Распинается Иисус. л~з: Поругания от воинов. л~ф: И единаго от злодей хула. м~: Емуже запрещает другий. м~в: Верою спасыйся. м~д: Затемнение солнца паче естества. м~з: Ии~с издше. н~: Иосиф от аримафеа. н~г: Гроб Иисусов.

*Глава к~д.*

а~: Жены помазуют Иисуса. д~: Два ангела. г~и: Два от учеников ходящии во еммаус. л~а: Ии~с невидимь бысть. л~в: Сердце горящее. л~з: Ии~с ста посреде учеников, глаголя: мир вам. м~е: Отверзает ум учеников. м~ф: Обетование духа святаго. н~а: Вознесыйся Иисус на небо. (л. ч~г об.)

*ЕЖЕ От ЛуКИ СТ~АГО ЕВ\ГЛИА ГЛАВЫ.*

[а~] О написании.

[в~] О стрегущих пастырех.

[г~] О симеоне.

[д~] О анне пророчице.

[е~] О бывшем глаголе ко иоанну: в матфеи, г~.

[з~] О вопрошших иоанна.

[з~] О искушении спасителеве.

[и~] О имущем дух бесен: в марке, а~.

[ф~] О тещи петрове: в матфеи, и~: в марке, в~.

[и~] О исцелевших от различных недугов: в матфеи, ф~: в марке, г~.

[а~и] О ловитве рыб.

[в~и] О прокаженнем: в матфеи, з~: в марке, д~.

[г~и] О разслабленнем: в матфеи, г~и: в марке, е~: во иоанне, з~.

[д~и] О левии мытаре: в матфеи, д~и: в марке, з~.

[е~и] О имущем суху руку: в матфеи, к~а: в марке, з~.

[з~и] О избрании апостольстем: в матфеи, ф~и: в марке, и~.

[з~и] О блаженных: в матфеи, е~.

[и~и] О сотнице: в матфеи, з~: во иоанне, з~.

[ф~и] О сыне вдовиче.

[к~] О посланных от иоанна: в матфеи, к~.

[к~а] О помазавшей Господа миром: в матфеи, кс~в: в марке, м~д: во иоанне, в~и.

[к~в] О притчи сеющаго: в матфеи, к~д: в марке, ф~.

[к~г] О запрещении моря и ветров: в матфеи, а~и: в марке, и~.

[к~д] О легеоне: в матфеи, и: в марке, а~и. (л. ч~д)

[к~е] О дщери архисинагогове: в матфеи, е~и: в марке, в~и.

[к~з] О кровоточивей: в матфеи, з~и: в марке, г~и.

[к~з] О послании обоюнадесяте, в матфеи, ф~и: в марке, д~и.

[к~и] О пятих хлебех, и о двою рыбу: в матфеи, к~з: в марке, з~и: во иоанне, и~.

[к~ф] О господни вопрошении: в матфеи, л~г: в марке, к~д.

[л~] О преображении Иисуса Христа: в матфеи, л~д: в марке, к~е.

[л~а] О беснующемся на новы месяцы: в матфеи, л~е: в марке, к~з.

[л~в] О помышляющих, кто болий есть; в матфеи, л~з: в марке, к~з.

[л~г] О неповеленнем воследовати: в матфеи, и~.

[л~д] О явлении седмидесяти.

[л~е] О вопрошшем законнице: в матфеи, н~д: в марке, л~ф.

[л~з] О впадшем в разбойники.

[л~з] О марфе и марии.

[л~и] О молитве.

[л~ф] О имущем беса глуха: в матфеи, к~в.

[м~] О возопившей гласом от народа.

[м~а] О просящих знамения: в матфеи, к~г.

[м~в] О фарисеи звавшем Иисуса.

[м~г] О окаянии законников.

[м~д] О квасе фарисейстем: в матфеи, л~в: в марке, к~в.

[м~е] О хотящем разделити имение.

[м~з] О богатем, емуже угобзися нива.

[м~з] О галилеех, и иже бяху в силоаме.

[м~и] О имущем дух недужен.

[м~ф] О притчах: в матфеи, к~д: в марке, ф~.

[н~] О вопрошшем, аще мало спасаемых;

[н~а] О рекших Иисусови ирода ради.

[н~в] О воднотрудоватом.

[н~г] О не любити первовозлегания.

[н~д] О званных на вечери: в матфеи, н~а. (л. ч~д об.)

[н~е] О столпе притча.

[н~з] О сте овец притча.

[н~з] О отшедшем на страну далече.

[н~и] О приставнице неправеднем.

[н~ф] О богатем и о лазаре.

[кс~] О десяти прокаженных.

[кс~а] О судии неправеднем.

[кс~в] О мытари и фарисеи.

[кс~г] О вопрошшем богатем Иисуса: в матфеи, м~а: в марке, к~ф.

[кс~д] О слепце: в матфеи, м~д: в марке, л~а.

[кс~е] О закхеи.

[кс~з] О отшедшем прияти себе царствие.

[кс~з] О приемших десять мнас.

[кс~и] О жребяти: в матфеи, м~е: в марке, л~в: во иоанне, д~и.

[кс~ф] О вопрошших Господа архиереех и старцех: в матфеи, м~и: в марке, л~е.

[о~] О винограде притча: в матфеи, н~: в марке, л~з.

[о~а] О вопрошающих кинсона ради: в матфеи, н~в: в марке, л~з.

[о~в] О саддукеех: в матфеи, н~г: в марке, л~и.

[о~г] О вопрошении господни к фарисеем: в матфеи, н~е: в марке, м~.

[о~д] О вдовице, еже двою пенязю: в марке, м~а.

[о~е] О кончине вопрошение: в матфеи, н~з: в марке, м~в.

[о~з] О пасце: в матфеи, кс~г: в марке, м~е.

[о~з] О стязающихся, кто болий; в матфеи, л~з: в марке, к~з.

[о~и] О испрошении сатанине.

[о~ф] О уничижении иродове.

[п~] О плачущихся женах.

[п~а] О покаявшемся разбойнице.

[п~в] О испрошении телесе господня: в матфеи, кс~и: в марке, м~и: во иоанне, и~и.

[п~г] О клеопе. (л. ч~е)

*ПРЕДИСЛОВИЕ*

*еже от луки святаго евангелиа.*

Лука божественный, антиохианин убо бе родом, врачь же хитростию, и внешней премудрости мног, не точию же, но и еврейское наказание извык до конца, во иерусалим пришед, егда Господь наш учаше. Якоже нецыи рекоша: и того быти от седмидесятих апостол, и от мертвых воставшу Христу, срести с клеопою. Вознесшуся же Господеви, и павлу веровавшу быти сошествена, и последователя тому, глаголю, павлу. И убо списав евангелие со всяким извеством, якоже и самое то начало его об\ъявляет, по пятинадесятих летех Христова вознесения. Пишет же к феофилу сигклитику сущу и князю: еже бо державный, на князех и игемонех глаголашеся. И павел рече ко игемону фисту: державный фисте. И всяк человек боголюбивый, державу над\ страстьми восприим, феофил есть державный, сиречь боголюбец, иже и достоин есть поистинне слышати святаго евангелиа. Тридесятолетен убо сый Господь крестися, понеже той возраст совершенный: в нем человек есть или искусен или неискусен. Родослови бо того лука, и воз\ъопять матфей яко да явит, яко иже ныне родивыйся по плоти, от Бога есть. Виждь убо родословие, како совершается на Бога: и яко да увемы, яко все еже посреде отца, к Богу возведет, и сыны творит, сего ради воплотися. Имать же ино рещи, не веровашеся рождество господне, понеже безсеменно суще: хотя убо явити благовестник, яко и иногда без\ семене бысть человек, от дольних восходит ко адаму, и к Богу, точию не глаголя нам: аще не веруеши, како вторый адам бысть (л. ч~е об.) без\ семене, взыди ми умом к первому адаму, и обрящеши того без\ семене бывша от Бога, и прочее не неверуй. Ищут же нецыи, како убо матфей иосифа иаковля глаголет быти сына, лука же илии; не возможно же тогоже двема отцем быти сына. Глаголя убо к сему: яко иаков и илий единоматерни братия, иного же и иного отца. умер убо илий безчаден, привед жену его иаков детотворит от нея. И тако глаголется: иосиф иаковль, сый сын по естеству, и илии по закону. Иаков убо естеством того роди: и по истине и по естеству прочее сын того есть, илии же по закону точию бысть сын. Ибо закон повелеваше, аще кто умрет безчаден, сего жене спрягатися брату его. И еже от него рождшееся, мнимо суще умершаго, аще и по естеству живаго бысть. Темже добре благовестницы глаголют, и не сопротивляются. Матфей убо естественнаго отца иосифова восписует: лука же иже по закону отца его вменяет, сиречь илии: яко да явят обои, яко сего ради родися Господь, яко да естество и закон освятит. (л. ч~з)

*От ЛуКИ СТ~ОЕ БЛАГОВЕСТВОВАНИЕ.*

*Глава а~.*

*(пн\де) (зачало а~)*
а~ Понеже{*На рождество честнаго предтечи и крестителя иоанна, на литургии.*
} убо мнози начаша чинити повесть о извествованных в нас вещех, в~ Якоже предаша нам, иже исперва самовидцы и слуги бывшии словеси: г~ Изволися и мне последовавшу выше всех испытно, поряду писати тебе, державный феофиле: д~ Да разумееши, о нихже научился еси словесех утверждение.

*(зачало в~)*
е~ ***
{*Септемвриа к~г на зачатие иоанна крестителя:*
Во время оно,***
} Бысть во дни ирода царя иудейска, иерей некий именем захариа, от дневныя чреды авиани: и жена его от дщерей аароновех, и имя ей елисавет. з~ Беста же праведна оба пред\ богом, ходяще во всех заповедех, и оправданиих господних безпорочна: з~ И не бе има чада, понеже елисавет бе (л. ч~з об.) неплоды, и оба заматоревша во днех своих беста. и~ Бысть же служащу ему в чину чреды своея пред\ богом: ф~ По обычаю священничества, ключися ему покадити вшед в церковь господню: и~ И все множество людей бе молитву дея вне @в годъ@{@во время@} фимиама. а~и Явися же ему ангел господень, стоя одесную олтаря кадильнаго: в~и И смутися захариа видев, и страх нападе нань. г~и Рече же к нему ангел: не бойся захарие, зане услышана бысть молитва твоя: и жена твоя елисавет родит сына тебе, и наречеши имя ему иоанн. д~и И будет тебе радость и веселие: и мнози о рождестве его возрадуются. е~и Будет бо велий пред\ Господем, и вина и сикера не имать пити: и духа святаго исполнится еще из\ чрева матере своея. з~и И многи от сынов Исраилевых обратит ко Господу Богу их. з~и И той пред\ъидет пред\ ним духом и силою илииною, обратити сердца отцем на чада, и противныя в мудрости праведных: уготовати Господеви люди совершены. и~и И рече захариа ко ангелу: по чесому разумею сие; аз бо есмь стар, и жена моя заматоревши во днех своих. ф~и И отвещав ангел рече ему: аз есмь гавриил предстояй пред\ богом, и послан есмь глаголати к тебе, и благовестити тебе сия. к~ И се будеши молчя, и не могий проглаголати, до негоже дне будут сия: зане не веровал еси словесем моим, яже сбудутся во время свое. к~а И беша людие ждуще захарию, и чудяхуся коснящу ему в церкви. к~в Изшед же не можаше глаголати к ним. и разумеша, яко видение (л. ч~з) виде в церкви: и той бе помавая им, и пребываше нем. к~г И бысть яко исполнишася дние службы его, иде в дом свой.

*(зачало г~)*
к~д По сих же днех зачат елисавет жена его,***
{*На благовещение пресвятыя Богородицы, на литургии:*
Во днех онех, зачат елисавет жена захариина** Сие же и рождеству иоанна предтечи на утрени.*
} и таяшеся месяц пять, глаголющи: к~е Яко тако мне сотвори Господь во дни, в няже призре отяти поношение мое в человецех.

*Конец зачатию иоанна.*

*Преступи рождеству иоанна.*

к~з В месяц же шестый послан бысть ангел гавриил от Бога во град галилейский, емуже имя назарет, к~з К Деве обрученней мужеви, емуже имя иосиф, от дому давидова: и имя Деве, мариам. к~и И вшед к ней ангел, рече: радуйся благодатная, Господь с тобою: благословена ты в женах. к~ф она же видевши смутися о словеси его, и помышляше, каково будет целование сие. л~ И рече ангел ей: не бойся мариам, обрете бо благодать от Бога. л~а И се зачнеши во чреве, и родиши сына, и наречеши имя ему Иисус. л~в Сей будет велий, и сын вышняго наречется: и даст ему Господь Бог престол давида отца его: л~г И воцарится в дому иаковли во веки, и царствию его не будет конца. л~д Рече же мариам ко ангелу: како будет сие, идеже мужа не знаю; л~е И (л.ч~з об.) отвещав ангел, рече ей: дух святый найдет на тя, и сила вышняго осенит тя. темже и раждаемое свято, наречется сын божий. л~з И се елисавет южика твоя, и та зачат сына в старости своей: и сей месяц шестый есть ей, нарицаемей неплоды. л~з Яко не изнеможет от Бога всяк глагол. л~и Рече же мариам: се раба господня, буди мне по глаголу твоему, и отиде от нея ангел.

*Конец благовещению на литургии.*

*(зачало д~)*
л~ф Воставши же мариам во дни тыя,***
{*На благовещение, на утрени:*
Во дни оны воставши мариам,** Сие же и на иныя праздники пресвятыя Богородицы.*
} иде в горняя со тщанием, во град иудов. м~ И вниде в дом захариин, и целова елисавет. м~а И бысть, яко услыша елисавет целование мариино, взыграся младенец во чреве ея: и исполнися духа свята елисавет. м~в И возопи гласом велиим, и рече: благословена ты в женах, и благословен плод чрева твоего. м~г И откуду мне сие, да прииде Мати Господа моего ко мне; м~д Се бо яко бысть глас целования твоего во ушию моею, взыграся младенец радощами во чреве моем: м~е И блаженна веровавшая, яко будет совершение глаголанным ей от Господа. м~з И рече мариам: величит душа моя Господа, м~з И возрадовася дух мой о Бозе спасе моем: м~и Яко призре на смирение рабы своея: се бо от ныне ублажат мя вси роди. м~ф Яко сотвори мне величие сильный, и свято имя его. (л. ч~и)

*Преступи Богородице.*

н~ И милость его в роды родов боящымся его. н~а Сотвори державу мышцею своею, расточи гордыя мыслию сердца их. н~в Низложи сильныя со престол, и вознесе смиренныя. н~г Алчущыя исполни благ и богатящыяся отпусти тщы. н~д Восприят Исраиля отрока своего, помянути милости: н~е Якоже глагола ко отцем нашым, аврааму, и семени его до века.

*Чти Богородице:*

н~з Пребысть же мариам с нею яко три месяцы: и возвратися в дом свой.

*Конец Богородице.*

*Чти рождеству иоанна:*

н~з Елисавети же исполнися время родити ей, и роди сына. н~и И слышаша окрест живущии, и ужики ея, яко возвеличил есть Господь милость свою с нею: и радовахуся с нею. н~ф И бысть во осмый день, приидоша обрезати отроча. и нарицаху е именем отца его, захарию. кс~ И отвещавши мати его рече: ни, но да наречется иоанн. кс~а И реша к ней: яко никтоже есть в родстве твоем, иже нарицается именем тем. кс~в И помаваху отцу его, еже како бы хотел нарещи е; кс~г И испрош дщицу, написа глаголя: иоанн будет имя ему: и чудяхуся вси. кс~д Отверзошася же уста его абие, и язык его, и глаголаше благословя Бога. кс~е И бысть на всех страх живущих окрест их, и во всей стране иудейстей (л. ч~и об.) поведаеми бяху вси глаголи сии. кс~з И положиша вси слышавшии в сердце своем, глаголюще: что убо отроча сие будет; и рука господня бе с ним. кс~з И захариа отец его исполнися духа свята, и пророчествова, глаголя: кс~и Благословен Господь Бог Исраилев, яко посети, и сотвори избавление людем своим.

*Преступи рождеству иоанна.*

кс~ф И воздвиже рог спасения нам, в дому давидове отрока своего: о~ Якоже глагола усты святых сущих от века пророк его. о~а Спасение от враг наших, и из\ руки всех ненавидящих нас: о~в Сотворити милость со отцы нашими, и помянути завет святый свой: о~г Клятву, ею клятся ко аврааму отцу нашему, дати нам, о~д Без\ страха, из\ руки враг наших избавльшымся, о~е Служити ему преподобием и правдою пред\ ним вся дни живота нашего.

*Чти рождеству иоанна:*

о~з И ты отроча, пророк вышняго наречешися: пред\ъидеши бо пред\ лицем господним, уготовати пути его.

*Преступи рождеству иоанна.*

о~з Дати разум спасения людем его, во оставление грех их: о~и Милосердия ради милости Бога нашего, в нихже посетил есть нас восток свыше: о~ф Просветити во тме и сени смертней седящыя, направити ноги нашя на путь мирен. (л. ч~ф)

*Чти рождеству иоанна:*

п~ отроча же растяше и крепляшеся духом: и бе в пустынях до дне явления своего ко Исраилю.

*Конец рождеству иоанна, на утрени и на литургии.*

*Глава в~.*

*(зачало е~)*
[а~] а~ Бысть же во дни тыя,***
{*В навечерие рождества Христова и на г~ часе:*
Во днех онехъ***
} изыде повеление от кесаря августа, написати всю вселенную. в~ Сие написание первое бысть, владящу сириею киринию. г~ И идяху вси написатися, кождо во свой град. д~ Взыде же и иосиф от галилеи, из\ града назарета во иудею, во град давидов, иже нарицается вифлеем, зане быти ему от дому и отечества давидова, е~ Написатися с мариею обрученою ему женою, сущею непраздною. з~ Бысть же егда быша тамо, исполнишася дние родити ей. з~ И роди сына своего первенца, и повит его, и положи его в яслех: зане не бе им места во обители. [в~] и~ И пастырие беху в тойже стране бдяще, и стрегуще стражу нощную о стаде своем. ф~ И се ангел господень ста в них, и слава господня осия их: и убояшася страхом велиим. и~ И рече им ангел: не бойтеся, се бо благовествую вам радость велию, яже будет всем людем. а~и Яко родися вам днесь Спас, иже есть Христос Господь, во граде давидове. в~и И се вам знамение: обрящете младенец повит, лежащ в яслех. г~и И (л. ч~ф об.) внезапу бысть со ангелом множество вой небесных, хвалящих Бога, и глаголющих: д~и Слава в вышних Богу, и на земли мир, во человецех благоволение. е~и И бысть яко отидоша от них на небо ангели, и человецы пастырие реша друг ко другу: прейдем до вифлеема, и видим глагол сей бывший, иже Господь сказа нам. з~и И приидоша поспешшеся, и обретоша мариам же и иосифа: и младенец лежащ во яслех. з~и Видевше же сказаша о глаголе глаголанном им о отрочати сем. и~и И вси слышавшии дивишася о глаголанных от пастырей к ним. ф~и Мариам же соблюдаше вся глаголы сия, слагающи в сердцы своем.

*(зачало з~)*
к~ И возвратишася***
{*На обрезание господне, на литургии:*
Во время оно возвратишася***
} пастырие, славяще и хваляще Бога о всех, яже слышаша и видеша, якоже глаголано бысть к ним.

*Конец навечерию рождества Христова, и г~-му часу.*

к~а И егда исполнишася осмь дний, да обрежут его, и нарекоша имя ему Иисус, нареченное ангелом, прежде даже не зачатся во чреве.

*Преступи обрезанию.*

к~в И егда исполнишася дние очищения ею по закону моисеову,

*(зачало з~)*
Вознесоста его****
{*На сретение господне, на литургии:*
Во время оно, вознесоста родителя отроча Иисуса****
} во иерусалим, поставити его пред\ Господем. к~г [Якоже есть писано в законе (л. р~) господни: яко всяк младенец мужеска полу, разверзая ложесна, свято Господеви наречется.] к~д И еже дати жертву, по реченному в законе господни: два горличища или два птенца голубина.

*(зачало и~)*
[г~] к~е И се***
{*На сретение господне, на утрени, и на память симеона богоприимца:*
Во время оно,***
} бе человек во иерусалиме, емуже имя симеон: и человек сей праведен, и благочестив, чая утехи Исраилевы: и дух бе свят в нем. к~з И бе ему обещано духом святым, не видети смерти, прежде даже не видит Христа господня. к~з И прииде духом в церковь, и егда введоста родителя отроча Иисуса, сотворити има по обычаю законному о нем: к~и И той прием его на руку своею, и благослови Бога, и рече: к~ф Ныне отпущаеши раба твоего Владыко, по глаголу твоему с миром: л~ Яко видесте очи мои спасение твое, л~а Еже еси уготовал пред\ лицем всех людей: л~в Свет во откровение языком, и славу людей твоих Исраиля.

*Конец сретению на утрени.*

л~г И бе иосиф и Мати его чудящася о глаголемых о нем. л~д И благослови я симеон, и рече к Марии матери его: се лежит сей на падение, и на востание многим во Исраили, и в знамение пререкаемо: л~е [И тебе же самой душу пройдет оружие,] яко убо да открыются от мног сердец помышления. [д~] л~з И бе анна пророчица, дщи фануилева, от (л. р~ об.) колена асирова: сия заматоревши во днех мнозех, живши с мужем седмь лет от девства своего: л~з И та вдова яко лет осмьдесят и четыри, яже не отхождаше от церкве, постом и молитвами служащи день и нощь. л~и И та в той час приставши, исповедашеся Господеви, и глаголаше о нем всем чающым избавления во иерусалиме.

*Конец святому.*

л~ф И яко скончашася вся по закону господню, возвратишася в галилею, во град свой назарет.

*Чти обрезанию.*

м~ отроча же растяше, и крепляшеся духом, исполняяся премудрости: и благодать божия бе на нем.

*Конец сретению на литургии.*

м~а И хождаста родителя его на всяко лето во иерусалим, в праздник пасхи. м~в И егда бысть двоюнадесяте лету, восходящым им во иерусалим по обычаю праздника: м~г И скончавшем дни, и возвращающымся им, оста отрок Иисус во иерусалиме, и не разуме иосиф и Мати его. м~д Мневша же его во дружине суща, преидоста дне путь, и искаста его во сродницех, и в знаемых. м~е И не обретша его, возвратистася во иерусалим, взыскающа его. м~з И бысть по триех днех, обретоста его в церкви, седяща посреде учителей, и (л. р~а) послушающа их, и вопрошающа их. м~з ужасахуся же вси послушающии его, о разуме и о ответех его. м~и И видевша его, дивистася, и к нему Мати его рече: чадо, что сотвори нама тако; се отец твой, и аз боляща искахома тебе. м~ф И рече к нима: что яко искаста мене; не веста ли, яко в тех, яже отца моего, достоит быти ми; н~ И та не разуместа глагола, иже глагола има. н~а И сниде с нима, и прииде в назарет, и бе повинуяся има: и Мати его соблюдаше вся глаголы сия в сердцы своем. н~в И Иисус преспеваше премудростию и возрастом, и благодатию от Бога и человек.

*Конец обрезанию.*

*Глава г~.*

*(зачало ф~)*
а~ В пятое же***
{*В навечерие богоявления:*
В пятое*} надесяте лето владычества тивериа кесаря: обладающу понтийскому пилату иудеею, и четвертовластствующу галилеею ироду: филиппу же, брату его, четвертовластствующу тириею и трахонитскою страною: и лисанию авилиниею четвертовластствующу: [е~] в~ При архиереи анне и каиафе, бысть глагол божий ко иоанну, захариину сыну, в пустыни. г~ И прииде во всю страну иорданскую, проповедая крещение покаяния, во оставление грехов. д~ Якоже есть писано в книзе словес исаии пророка, глаголюща: глас вопиющаго в пустыни, уготовайте путь господень, правы творите стези его. (л. р~а об.) е~ Всяка дебрь исполнится, и всяка гора и холм смирится: и будут стропотная в правая и острии в пути гладки. з~ И узрит всяка плоть спасение божие. з~ Глаголаше же исходящым народом креститися от него: порождения ехиднова, кто сказа вам бежати от грядущаго гнева; и~ Сотворите убо плоды достойны покаяния, и не начинайте глаголати в себе: отца имамы авраама. глаголю бо вам, яко может Бог от камения сего воздвигнути чада аврааму. ф~ уже бо и секира при корени древа лежит: всяко убо древо, не творящее плода добра, посекается, и во огнь вметается. [з~] и~ И вопрошаху его народи, глаголюще: что убо сотворим; а~и Отвещав же, глагола им: имеяй две ризе, да подаст неимущему, и имеяй брашна, такожде да творит. в~и Приидоша же и мытари креститися от него, и реша к нему: учителю, что сотворим; г~и он же рече к ним: ничтоже боле от повеленнаго вам творите. д~и Вопрошаху же его и воини, глаголюще: и мы что сотворим; и рече к ним: никогоже обидите, ни оклеветавайте: и довольни будите оброки вашими. е~и Чающым же людем, и помышляющым всем в сердцах своих о иоанне, еда той есть Христос; з~и Отвещаваше иоанн всем глаголя: аз убо водою крещаю вы: грядет же креплий мене, емуже несмь достоин отрешити ремень сапогу его, той вы крестит духом святым и огнем. з~и Емуже лопата в руку его, и потребит гумно свое, и соберет (л. р~в) пшеницу в житницу свою: плевы же сожжет огнем негасающим. и~и Многа же убо и ина, утешая, благовествоваше людем.

*Конец навечерию богоявления.*

*(зачало и~)*
ф~и Ирод же четвертовластник обличаемь от него***
{*Понедельник и~и недели:*
Во время оно, ирод четвертовластник обличаемь от иоанна***
} о иродиаде жене брата своего, и о всех, яже сотвори злая ирод: к~ Приложи и сие над\ всеми, и затвори иоанна в темнице. к~а Бысть же егда крестишася вси людие, и Иисусу крещшуся и молящуся, отверзеся небо. к~в И сниде дух святый телесным образом, яко голубь нань, и глас с небесе бысть, глаголя: ты еси сын мой возлюбленный, о тебе благоволих.

*Конец понедельнику.*

*(зачало а~и)*
к~г И той бе Иисусъ****
{*Вторник и~и недели:*
Во время оно, бе Иисусъ****
} яко летом тридесять начиная, сый, яко мнимь, сын иосифов, илиев, к~д Матфатов, левиин, мелхиин, ианнаев, иосифов, к~е Маттафиев, амосов, наумов, еслимов, наггеов, к~з Маафов, маттафиев, семеиев, иосифов, иудин, к~з Иоаннанов, рисаев, зоровавелев, салафиилев, нириев, к~и Мелхиев, аддиев, косамов, елмодамов, иров, к~ф Иосиев, елиезеров, иоримов, матфатов, левиин, л~ Симеонов, иудин, иосифов, ионанов, елиакимов, (л. р~в об.) л~а Мелеаев, маинанов, маттафаев, нафанов, давидов, л~в Иессеов, овидов, воозов, салмонов, наассонов, л~г Аминадавов, арамов, иорамов, есромов, фаресов, иудин, л~д Иаковль, исааков, авраамов, фаранов, нахоров, л~е Серухов, рагавов, фалеков, еверов, саланов, л~з Каинанов, арфаксадов, симов, ноев, ламехов, л~з Мафусалев, енохов, иаредов, малелеилов, каинанов, л~и Еносов, сифов, адамов, божий.

*Глава д~.*

*(зачало в~и)*
[з~] а~ Ии~с же исполнь духа свята, возвратися***
{*Среда и~и недели:*
Во время оно, возвратися Иисус исполнь духа свята***
} от иордана, и ведяшеся духом в пустыню,

*Конец вторнику.*

в~ Дний четыридесять искушаемь от диавола, и не яст ничесоже во дни тыи: и скончавшымся им, последи взалка. г~ И рече ему диавол: аще сын еси божий, рцы каменеви сему, да будет хлеб. д~ И отвещав Иисус к нему, глаголя: писано есть, яко не о хлебе едином жив будет человек, но о всяком глаголе божии. е~ И возвед его диавол на гору высоку, показа ему вся царствия вселенныя в @часе@{@черте@} временне. з~ И рече ему диавол: тебе дам власть сию всю, и славу их, яко мне предана есть, и емуже аще хощу дам ю. з~ Ты убо аще поклонишися предо мною, будут тебе вся. (л. р~г) и~ И отвещав рече ему Иисус: иди за мною сатана. писано есть: поклонишися Господу Богу твоему, и тому единому послужиши. ф~ И веде его во иерусалим, и постави его на криле церковнем, и рече ему: аще сын еси божий, верзися отсюду долу. и~ Писано бо есть, яко аг~глом своим заповесть о тебе, сохранити тя: а~и И на руках воз\ъмут тя, да не когда преткнеши о камень ногу твою. в~и И отвещав рече ему Иисус: яко речено есть, не искусиши Господа Бога твоего. г~и И скончав все искушение диавол, отиде от него до времене. д~и И возвратися Иисус в силе духовней в галилею, и весть изыде по всей стране о нем. е~и И той учаше на сонмищах их, славимь всеми.

*Конец среде.*

*(зачало г~и)*
з~и И прииде***
{*Четверток и~и недели:*
Во время оно, прииде Иисусъ** Сие же и септемвриа а~, новому лету.*
} в назарет, идеже бе воспитан: и вниде по обычаю своему в день субботный в сонмище, и воста чести. з~и И даша ему книгу исаии пророка, и разгнув книгу, обрете место, идеже бе написано: и~и Дух господень на мне, егоже ради помаза мя благовестити нищым, посла мя, исцелити сокрушенныя сердцем, проповедати плененным отпущение, и слепым прозрение, отпустити сокрушенныя во отраду. ф~и Проповедати лето господне приятно. к~ И согнув книгу, отдав слузе, седе: и (л. р~г об.) всем в сонмищи очи беху зряще нань. к~а И начат глаголати к ним: яко днесь сбыстся писание сие во ушию вашею. к~в И вси свидетельствоваху ему.

*(зачало д~и) И*
дивляхуся о словесех благодати, исходящих из\ уст его.

*Конец четвертку и новому лету.*

***
{*Пяток и~и недели:*
Во время оно, дивляхуся народи о словесех благодати, исходящих из\ уст Иисусовыхъ** Сие же и пророку илии.*
} и глаголаху: не сей ли есть сын иосифов; к~г И рече к ним: всяко речете ми притчу сию, врачу исцелися сам: елика слышахом бывшая в капернауме, сотвори и зде во отечествии своем. к~д Рече же: аминь глаголю вам, яко ни который пророк приятен есть во отечествии своем. к~е Поистинне же глаголю вам: многи вдовицы беша во дни илиины во Исраили, егда заключися небо три лета и месяц шесть, яко бысть глад велик по всей земли. к~з И ни ко единой их послан бысть илиа, токмо в сарепту сидонскую, к жене вдовице. к~з И мнози прокажени беху при елиссеи пророце во Исраили: и ни един же от них очистися, токмо нееман сирианин. к~и И исполнишася вси ярости в сонмищи, слышавшии сия. к~ф И воставше, изгнаша его вон из\ града: и ведоша его до верху горы, на нейже град их создан бяше, да быша его низринули. л~ он же прошед посреде их идяше.

*Конец пятку и святому.*
(л. р~д)

*(зачало е~и)*
[и~] л~а И сниде в капернаум, град галилейский: и бе учя их в субботы.***
{*Суббота и~и недели:*
Во время оно, сниде Иисус в капернаум град галилейский, и бе учя народы в субботы***
} л~в И ужасахуся о учении его, яко со властию бе слово его. л~г И в сонмищи бе человек, имый дух беса нечиста, и возопи гласом велиим, л~д Глаголя: остави, что нам и тебе Иисусе назарянине; пришел еси погубити нас: вем тя, кто еси святый божий. л~е И запрети ему Иисус, глаголя: премолчи, и изыди из\ него. и поверг его бес посреде, изыде из\ него, никакоже вредив его. л~з И бысть ужас на всех, и стязахуся друг ко другу, глаголюще: что слово сие, яко властию и силою велит нечистым духовом, и исходят;

*Конец субботе.*

*(зачало з~и)*
[ф~] л~з И исхождаше глас о нем во всяко место страны. л~и Востав же из\ сонмища, вниде в дом симонов.****
{*Понедельник ф~и недели:*
Во время оно, вниде Иисус в дом симонов, и исхождаше глас о нем во всякое место страны.****
} теща же симонова бе одержима огнем велиим, и молиша его о ней. л~ф И став над\ нею, запрети огню, и остави ю: абие же воставши служаше им. м~ Заходящу же солнцу, вси елицы имеяху болящыя недуги различными, привождаху их к нему: он же на едином коегождо их руце (л. р~д об.) возлож, исцеляше их. м~а Исхождаху же и беси от многих вопиюще и глаголюще: яко ты еси Христос сын божий. и запрещая не даяше им глаголати, яко ведяху Христа самаго суща. м~в Бывшу же дни изшед иде в пусто место: и народи искаху его, и приидоша до него, и держахуся его, да не бы отшел от них. м~г он же рече к ним: яко и другим градовом благовестити ми подобает царствие божие, яко на се послан есмь. м~д И бе проповедая на сонмищах галилейских.

*Конец понедельнику.*

*Глава е~.*

*(зачало з~и)*
[а~и] а~ Бысть же належащу ему народу, да быша слышали слово божие, и той бе стоя***
{*Неделя и~и:*
Во время оно, стояше Иисусъ***
} при езере геннисаретсте: в~ И виде два корабля стояща при езере: рыбарие же отшедше от нею, измываху мрежи. г~ Влез же в един от кораблю, иже бе симонов, моли его от земли отступити мало: и сед учаше из\ корабля народы. д~ Якоже преста глаголя, рече к симону: поступи во глубину, и вверзите мрежи вашя в ловитву. е~ И отвещав симон рече ему: наставниче, обнощь всю труждшеся, ничесоже яхом: по глаголу же твоему ввергу мрежу. з~ И се сотворше, яша множество рыб много, протерзашеся же мрежа их. з~ И помануша причастником, иже беху во друзем (л. р~е) корабли, да пришедше помогут им: и приидоша, и исполниша оба корабля, яко погружатися има. и~ Видев же симон петр, припаде к коленома Иисусовома, глаголя: изыди от мене, яко муж грешен есмь, Господи. ф~ ужас бо одержаше его и вся сущыя с ним, о ловитве рыб, яже яша: и~ Такожде же иакова и иоанна, сына зеведеова, яже беста обещника симонови. и рече к симону Иисус: не бойся, отселе будеши человеки ловя. а~и И извлекше оба корабля на землю, оставльше вся в след его идоша.

*Конец недели.*

*(зачало и~и)*
в~и И бысть егда***
{*Вторник ф~и недели:*
Во время оно,***
} бе Иисус во едином от градов, и се муж исполнь прокажения: и видев Иисуса, пад ниц моляся ему, глаголя: Господи, аще хощеши, можеши мя очистити. г~и И простер руку, косну его, рек: хощу, очистися. и абие проказа отиде от него. д~и И той заповеда ему никомуже поведати: но шед покажися иереови, и принеси о очищении твоем, якоже повеле моисей, во свидетельство им. е~и Прохождаше же паче слово о нем: и схождахуся народи мнози слышати, и целитися от него от недуг своих. з~и Тойже бе отходя в пустыню, и моляся.

*Конец вторнику.*
(л. р~е об.)

*(зачало ф~и)*
з~и И бысть во един от дний, и той бе учя:***
{*Суббота ф~и недели:*
Во время оно, бе учя Иисусъ***
} и беху седяще фарисее и законоучителие, иже беху пришли от всякия веси галилейския, и иудейския, и иерусалимския: и сила господня бе исцеляющи их. [г~и] и~и И се мужие носяще на одре человека, иже бе разслаблен: и искаху внести его, и положити пред\ ним. ф~и И не обретше куде внести его, народа ради, взлезше на храм, сквозе @скуделы@{@кров скудельный@} низвесиша его со одром на среду пред\ Иисуса. к~ И видев веру их, рече ему: человече, оставляют ти ся греси твои. к~а И начаша помышляти книжницы и фарисее, глаголюще: кто есть сей, иже глаголет хулы; кто может оставляти грехи, токмо един Бог; к~в Разумев же Иисус помышления их, отвещав рече к ним: что помышляете в сердцах ваших; к~г Что есть удобее рещи: оставляют ти ся греси твои; или рещи: востани и ходи; к~д Но да увесте, яко власть имать сын человеческий на земли отпущати грехи, рече разслабленному: тебе глаголю, востани и воз\ъми одр твой, и иди в дом твой. к~е И абие востав пред\ ними, взем на немже лежаше, иде в дом свой, славя Бога. *(вто\р)*
к~з И ужас прият вся, и славляху Бога, и исполнишася страха, глаголюще: яко видехом преславная днесь.

*Конец субботе.*
(л. р~з)

*(зачало к~)*
[д~и] к~з И посем изыде, и узре***
{*Суббота к~ недели:*
Во время оно, преходя Иисус, узре***
} мытаря, именем левию, седяща на мытнице, и рече ему иди по мне. к~и И оставль вся, востав во след его иде. к~ф И сотвори чреждение велие левий ему в дому своем, и бе народ мытарей мног, и инех, иже бяху с ним возлежаще. л~ И роптаху книжницы на него и фарисее, ко ученком его глаголюще: почто с мытари и грешники ясте и пиете; л~а И отвещав Иисус рече к ним: не требуют здравии врача, но болящии. л~в Не приидох призвати праведных, но грешныя в покаяние.

*Конец субботе.*

*(зачало к~а)*
л~г они же реша к нему:****
{*Среда ф~и недели:*
Во время оно, приступиша фарисеи ко Иисусу, глаголюще:****
} почто ученицы иоанновы постятся часто, и молитвы творят, такожде и фарисейстии, а твои ядят и пиют; л~д он же рече к ним: еда можете сыны брачныя, дондеже жених с ними есть, сотворити поститися; л~е Приидут же дние, егда отят будет от них жених, и тогда постятся в тыя дни. л~з Глаголаше же и притчу к ним: яко никтоже приставления ризы новы приставляет на ризу ветху: аще ли же ни, и новую раздерет, и ветсей не согласует еже от новаго. л~з И никтоже вливает вина нова в мехи ветхи: аще ли же ни, (л. р~з об.) расторгнет новое вино мехи, и само излиется, и меси погибнут. л~и Но вино новое в мехи новы @вливати@{@вливати подобаетъ@}, и обое соблюдется. л~ф И никтоже пив ветхое, абие хощет новому: глаголет бо, ветхое лучше есть.

*Конец среде.*

*Глава з~.*

*(зачало к~в)*
а~ Бысть же в субботу второпервую ити ему***
{*Суббота к~а недели:*
Во время оно, хождаше Иисус в субботу***
} сквозе сеяния: и восторгаху ученицы его класы, и ядяху, стирающе руками. в~ Нецыи же от фарисей реша им: что творите, егоже не достоит творити в субботы; г~ И отвещав Иисус рече к ним: ни ли сего чли есте, еже сотвори Давид, егда взалкася сам, и иже с ним сущии; д~ Како вниде в дом божий, и хлебы предложения взем, и яде, и даде и сущым с ним, ихже не достояше ясти, токмо единем иереем; е~ И глаголаше им: яко Господь есть сын человеческий и субботе. з~ Бысть же и в другую субботу внити ему в сонмище, и учити: [е~и] и бе тамо человек, и рука ему десная бе суха. з~ Назираху же книжницы и фарисеи, аще в субботу исцелит, да обрящут речь нань. и~ он же ведяше помышления их, и рече человеку имущему суху руку: востани, и стани посреде. он же востав, ста. ф~ Рече же Иисус к ним: вопрошу вы, что достоит в субботы, добро творити, или (л. р~з) зло творити; душу спасти, или погубити; они же умолчаша. и~ И воззрев на вся их, рече ему: простри руку твою. он же сотвори тако: и утвердися рука его здрава яко другая.

*Конец субботе.*

а~и они же исполнишася безумия, и глаголаху друг ко другу: что быша сотворили Иисусови;

*(зачало к~г)*
[з~и] в~и Бысть же во дни тыя, изыде***
{*Четверток ф~и недели:*
Во время оно, изыде Иисусъ***
} в гору помолитися, и бе обнощь в молитве божии. г~и И егда бысть день, призва ученики своя, и избра от них дванадесяте, ихже и апостолы нарече: д~и Симона, егоже именова петра, и андреа брата его: иакова и иоанна: филиппа и варфоломеа: е~и Матфеа и фому: иакова алфеева и симона нарицаемаго зилота: з~и Иуду иаковля, и иуду искариотскаго, иже и бысть предатель.

*(зачало к~д)*
з~и Изшед с ними, ста****
{*Пяток ф~и недели:*
Во время оно, ста Иисусъ*** Сие же и преподобным.*
} на месте равне, и народ ученик его, и множество много людей от всея иудеи, и иерусалима, и помория тирска и сидонска: и~и Иже приидоша послушати его, и исцелитися от недуг своих, и страждущии от дух нечистых, и исцеляхуся. ф~и И весь народ искаше прикасатися ему: яко сила от него исхождаше, и исцеляше вся.

*Конец четвертку.*
(л. р~з об.)

к~ И той возвед очи свои на ученики своя, глаголаше: [з~и] блажени нищии духом, яко ваше есть царствие божие. к~а Блажени алчущии ныне, яко насытитеся. блажени плачущии ныне, яко возсмеетеся. к~в Блажени будете, егда возненавидят вас человецы, и егда разлучат вы, и поносят, и пронесут имя ваше яко зло, сына человеческаго ради. к~г Возрадуйтеся в той день и взыграйте: се бо мзда ваша многа на небеси.

*Конец пятку и преподобным.*

по сим бо творяху пророком отцы их.

*(зачало к~е)*
к~д обаче***
{*Понедельник к~ недели:*
Рече Господь ко пришедшым к нему иудеом:***
} горе вам богатым, @яко отстоите утешения вашего@{@яко восприемлете утешение ваше@}. к~з Горе вам насыщеннии ныне, яко взалчете: горе вам смеющымся ныне, яко возрыдаете и восплачете. к~з Горе, егда добре рекут вам вси человецы: по сим бо творяху лжепророком отцы их. к~з Но вам глаголю слышащым: любите враги вашя, добро творите ненавидящым вас: к~и Благословите кленущыя вы, и молитеся за творящих вам обиду. к~ф Биющему тя в ланиту, подаждь и другую: и от взимающаго ти ризу, и срачицу не возбрани. л~ Всякому же просящему у тебе дай, и от взимающаго твоя не истязуй.

*Конец понедельнику.*
(л. р~и)

*(зачало к~з)*
л~а И якоже***
{*Неделя ф~и:*
Рече Господь: якоже***
} хощете да творят вам человецы, и вы творите им такожде. л~в И аще любите любящыя вы, кая вам благодать есть; ибо и грешницы любящыя их любят. л~г И аще благотворите благотворящым вам, кая вам благодать есть; ибо и грешницы тожде творят. л~д И аще взаим даете, от нихже чаете восприяти, кая вам благодать есть; ибо и грешницы грешником взаим давают, да восприимут равная. л~е обаче любите враги вашя, и благотворите, и взаим дайте, ничесоже чающе. и будет мзда ваша многа, и будете сынове вышняго: яко той благ есть на @безблагодатныя@{@неблагодарныя@} и злыя. л~з Будите убо милосерди, якоже и отец ваш милосерд есть.

*Конец недели.*

*(зачало к~з)*
л~з И не судите,****
{*Вторник к~ недели:*
Рече Господь: не судите****
} и не судят вам: и не осуждайте, да не осуждени будете: отпущайте, и отпустят вам. л~и Дайте, и дастся вам: меру добру, наткану, и потрясну, и преливающуся дадят на лоно ваше: тою бо мерою, еюже мерите, возмерится вам. л~ф Рече же притчу им: еда может слепец слепца водити; не оба ли в яму впадетася; м~ Несть ученик над\ учителем своим: совершен же всяк будет якоже и учитель его. м~а Что же видиши сучец, иже есть во очеси брата твоего: бервна (л. р~и об.) же, еже есть во очеси твоем, не чуеши; м~в Или како можеши рещи брату твоему: брате, остави, да изму сучец, иже есть во очеси твоем, сам сущаго во очеси твоем бервна не видя; лицемере, изми первее бервно из\ очесе твоего, и тогда прозриши из\ъяти сучец из\ очесе брата твоего. м~г Несть бо древо добро, творя плода зла: ниже древо зло, творя плода добра. м~д Всяко бо древо от плода своего познается: не от терния бо чешут смоквы, ни от купины емлют гроздия. м~е Благий человек от благаго сокровища сердца своего износит благое: и злый человек от злаго сокровища сердца своего износит злое: от избытка бо сердца глаголют уста его.

*Конец вторнику.*

*(зачало к~и)*
м~з Что же мя***
{*Среда к~ недели:*
Рече Господь: что мя***
} зовете: Господи, Господи, и не творите, яже глаголю; м~з Всяк грядый ко мне, и слышай словеса моя, и творя я, скажу вам, кому есть подобен. м~и Подобен: есть человеку зиждущу храмину, иже ископа, и углуби, и положи основание на камени: наводнению же бывшу, припаде река храмине той, и не може поколебати ея, основана бо бе на камени. м~ф Слышавый же, и не сотворивый, подобен есть человеку, создавшему храмину на земли без\ основания: ейже припаде река, и абие падеся, и бысть разрушение храмины тоя велие. (л. р~ф)

*Глава з~.*

*(зачало к~ф)*
а~ Егда же сконча вся глаголы своя в слухи людем, вниде***
{*Суббота к~в недели:*
Во время оно, вниде Иисусъ***
} в капернаум.

*Конец среде.*

[и~и] в~ Сотнику же некоему раб боля зле, @хотяше@{@имеяше@} умрети, иже бе ему честен. г~ Слышав же о Иисусе, посла к нему старцы иудейския, моля его, яко да пришед спасет раба его. д~ они же пришедше ко Иисусови, моляху его тощно, глаголюще: яко достоин есть, еже аще даси ему: е~ Любит бо язык наш, и сонмище той созда нам. з~ Ии~с же идяше с ними. еще же ему не далече сущу от храмины, посла к нему сотник други, глаголя ему: Господи, не движися: несмь бо достоин, да под\ кров мой внидеши. з~ Темже ни себе достойна сотворих приити к тебе: но рцы слово, и исцелеет отрок мой. и~ Ибо и аз человек есмь под\ владыкою учинен, имея под\ собою воины, и глаголю сему: иди, и идет, и другому: прииди, и приидет. и рабу моему: сотвори сие, и сотворит. ф~ Слышав же сия Иисус чудися ему, и обращся, идущему по нем народу рече: глаголю вам, ни во Исраили толики веры обретох. и~ И возвращшеся посланнии, обретоша болящаго раба исцелевша.

*Конец субботе.*
(л. р~ф об.)

*(зачало л~)*
[ф~и] а~и И бысть посем, идяше***
{*Неделя к~:*
Во время оно, идяше Иисусъ***
} во град нарицаемый наин: и с ним идяху ученицы его мнози, и народ мног. в~и Якоже приближися ко вратом града, и се изношаху умерша сына единородна матери своей, и та бе вдова: и народ от града мног с нею. г~и И видев ю Господь, милосердова о ней, и рече ей: не плачи. д~и И приступль коснуся во одр, носящии же сташа. и рече: юноше, тебе глаголю, востани. е~и И седе мертвый, и начат глаголати: и даде его матери его. з~и Прият же страх вся, и славляху Бога, глаголюще: яко пророк велий воста в нас, и яко посети Бог людей своих.

*Конец недели.*

*(зачало л~а)*
[к~] з~и И изыде слово сие по всей иудеи о нем,****
{*Четверток к~ недели:*
Во время оно, изыде слово о Иисусе по всей иудеи,*** Сие же и в г~-ие обретение главы иоанна предтечи.*
} и по всей стране. и~и И возвестиша иоанну ученицы его о всех сих. и призвав два некая от ученик своих иоанн, ф~и Посла ко Иисусу, глаголя: ты ли еси грядый, или иного чаем; к~ Пришедша же к нему мужа, реста: иоанн креститель посла нас к тебе, глаголя: ты ли еси грядый, или иного чаем; к~а В той же час исцели многи от недуг, и ран, и дух злых: и многим слепым дарова прозрение. к~в И отвещав Иисус рече има: шедша возвестита (л. р~и) иоанну, яже видеста и слышаста: яко слепии прозирают, хромии ходят, прокаженнии очищаются, глусии слышат, мертвии востают, нищии благовествуют. к~г И блажен есть, иже аще не соблазнится о мне. к~д Отшедшема же ученикома иоанновома, начат глаголати к народом о иоанне: чесо изыдосте в пустыню видети; трость ли ветром колеблемь; к~е Но чесо изыдосте видети; человека ли в мякки ризы одеяна; се иже во одежди славней, и пищи сущии, @во царствии@{@во дворех царскихъ@} суть. к~з Но чесо изыдосте видети; пророка ли; ей, глаголю вам, и лишше пророка. к~з Сей бо есть, о немже писано есть: се аз послю ангела моего пред\ лицем твоим, иже устроит путь твой пред\ тобою. к~и Глаголю бо вам: болий в рожденных женами пророк иоанна крестителя никтоже есть: мний же, во царствии божии болий его есть. к~ф И вси людие слышавше, и мытарие оправдиша Бога крещшеся крещением иоанновым. л~ Фарисее же и законницы совет божий отвергоша в себе, не крещшеся от него.

*Конец четвертку и иоанну.*

*(зачало л~в)*
л~а Рече же Господь: кому убо***
{*Пяток к~ недели:*
Рече Господь: кому***
} уподоблю человеки рода сего, и кому суть подобни; л~в Подобни суть отрочищем, седящым на торжищах, и приглашающым друг друга, и глаголющым: пискахом вам, и не плясасте: рыдахом вам, и не плакасте. (л. р~и об.) л~г Прииде бо иоанн креститель, ни хлеба ядый, ни вина пия, и глаголете: бес имать. л~д Прииде сын человеческий, ядый и пия, и глаголете: сей человек ядца и винопийца, друг мытарем и грешником. л~е И оправдися премудрость от чад своих всех.

*Конец пятку.*

*(зачало л~г)*
[к~а] л~з Моляше же его***
{*Понедельник к~а недели:*
Во время оно, моляше Иисуса** Сие и мученицам.*
} некий от фарисей, да бы ял с ним: и вшед в дом фарисеов, возлеже. л~з И се жена во граде, яже бе грешница, и уведевши, яко возлежит во храмине фарисеове, принесши алавастр мира, л~и И ставши при ногу его созади плачущися, начат умывати нозе его слезами, и власы главы своея отираше, и облобызаше нозе его, и мазаше миром. л~ф Видев же фарисей возвавый его, рече в себе, глаголя: сей аще бы был пророк, ведел бы, кто и какова жена прикасается ему, яко грешница есть. м~ И отвещав Иисус рече к нему: симоне, имам ти нечто рещи. он же рече: учителю, рцы. Иисус же рече: м~а Два должника беста заимодавцу некоему, един бе должен пятиюсот динарий, другий же пятиюдесять. м~в Не имущема же има воздати, обема @отда@{@остави@}: который убо ею, рцы, паче возлюбит его; м~г Отвещав же симон рече: мню, яко емуже вящше *отда*{*остави*}. он же рече ему: право судил еси. (л. ра~и) м~д И обращся к жене, симонови рече: видиши ли сию жену; внидох в дом твой, воды на нозе мои не даде: сия же слезами облия ми нозе, и власы главы своея отре. м~е Лобзания ми не даде: сия же отнелиже внидох, не преста облобызающи ми нозе. м~з Маслом главы моея не помаза: сия же миром помаза ми нозе. м~з Егоже ради глаголю ти: отпущаются греси ея мнози, яко возлюби много: а емуже мало оставляется, меньше любит. м~и Рече же ей: отпущаются тебе греси. м~ф И начаша возлежащии с ним глаголати в себе: кто сей есть, иже и грехи отпущает; н~ Рече же к жене: вера твоя спасе тя, иди в мире.

*Конец понедельнику, и мученицам.*

*Глава и~.*

*(зачало л~д)*
а~ И бысть посем, и той прохождаше***
{*Вторник к~а недели:*
Во время оно, прохождаше Иисусъ***
} сквозе грады и веси, проповедуя и благовествуя царствие божие: и обанадесяте с ним. в~ И жены некия, яже бяху исцелены от духов злых и недуг: мариа нарицаемая магдалина, из\ неяже бесов седмь изыде: г~ И иоанна жена хузаня, приставника иродова: и сусанна, и ины многи, яже служаху ему от имений своих.

*Конец вторнику.*

д~ Разумевающу же народу многу, и от всех градов грядущым к нему, рече притчу: (л. ра~и об.)

*(зачало л~е)*
[к~в] е~ ***
{*Неделя к~а:*
Рече Господь притчу сию:***
} Изыде сеяй сеяти семене своего: и егда сеяше, ово паде при пути, и попрано бысть, и птицы небесныя позобаша е. з~ А другое паде на камени, и прозяб усше, зане не имеяше влаги. з~ И другое паде посреде терния: и возрасте терние и подави е. и~ Другое же паде на земли блазе, и прозяб сотвори плод сторицею. Сия глаголя возгласи: имеяй уши слышати, да слышит. ф~ Вопрошаху же его ученицы его, глаголюще: что есть притча сия; и~ он же рече: вам есть дано ведати тайны царствия божия: прочым же в притчах, да видяще не видят, и слышаще не разумеют. а~и Есть же сия притча: семя есть слово божие. в~и А иже при пути, суть слышащии: потом же приходит диавол, и вземлет слово от сердца их, да не веровавше спасутся. г~и А иже на камени, иже егда услышат, с радостию приемлют слово: и сии корене не имут, иже во время веруют, и во время напасти отпадают. д~и А еже в тернии падшее, сии суть слышавшии, и от печали и богатства, и сластьми житейскими ходяще, подавляются, и не свершают плода. е~и А иже на добрей земли, сии суть, иже добрым сердцем и благим слышавше слово держат, и плод творят в терпении. сия глаголя, возгласи: имеяй уши слышати, да слышит.

*Конец недели.*
(л. рв~и)

*(зачало л~з)*
з~и Никтоже убо***
{*Суббота к~г недели:*
Рече Господь: никтоже** Сие же и святей анне.*
} светильника вжег, покрывает его сосудом, или под\ одр подлагает: но на свещник возлагает, да входящии видят свет. з~и Несть бо тайно, еже не явлено будет, ниже утаено, еже не познается, и в явление приидет. и~и Блюдитеся убо, како слышите. иже бо имать, дастся ему: и иже аще не имать, и еже мнится имея, воз\ъмется от него. ф~и Приидоша же к нему Мати и братия его, и не можаху беседовати к нему народа ради. к~ И возвестиша ему, глаголюще: Мати твоя и братия твоя вне стоят, видети тя хотяще. к~а он же отвещав рече к ним: Мати моя, и братия моя сии суть, слышащии слово божие, и творяще е.

*Конец субботе.*

*(зачало л~з)*
[к~г] к~в И бысть во един от дний, той влезе****
{*Среда к~а недели:*
Во время оно, влез Иисусъ****
} в корабль, и ученицы его, и рече к ним: прейдем на он пол езера. и поидоша. к~г Идущым же им, успе: и сниде буря ветреная в езеро: и скончавахуся, и в беде беху. к~д И приступльше воздвигоша его, глаголюще: наставниче, наставниче, погибаем. он же востав запрети ветру, и волнению водному: и улегоста, и бысть тишина. к~е Рече же им: где есть вера ваша; убоявшеся же (л. рв~и об.) чудишася, глаголюще друг ко другу: кто убо сей есть, яко и ветром повелевает, и воде, и послушают его;

*Конец среде.*

*(зачало л~и)*
[к~д] к~з И приидоша во страну гадаринску,***
{*Неделя к~г:*
Во время оно, пришедшу Иисусу во страну гадаринску,***
} яже есть об\ он пол галилеи. к~з Изшедшу же ему на землю, срете его муж некий от града, иже имяше бесы от лет многих, и в ризу не облачашеся, и во храме не живяше, но во гробех. к~и узрев же Иисуса, и возопив, припаде к нему, и гласом велиим рече: что мне и тебе, Иисусе сыне Бога вышняго; молюся ти, не мучи мене. к~ф Повеле убо духови нечистому изыти от человека: от мног бо лет восхищаше его, и вязаху его узы железны и путы, стрегуще его: и растерзая узы, гонимь бываше бесом сквозе пустыни. л~ Вопроси же его Иисус, глаголя: что ти есть имя; он же рече: легеон: яко беси мнози внидоша вонь. л~а И моляху его, да не повелит им в бездну ити: л~в Бе же ту стадо свиней много пасомо в горе. и моляху его, да повелит им в ты внити, и повеле им. л~г Изшедше же беси от человека, внидоша во свиния: и устремися стадо по брегу в езеро, и истопе. л~д Видевше же пасущии бывшее, бежаша: и возвестиша во граде и в селех. (л. рг~и) л~е Изыдоша же видети бывшее: и приидоша ко Иисусови, и обретоша человека седяща, из\ негоже беси изыдоша, оболчена и смысляща, при ногу Иисусову, и убояшася. л~з Возвестиша же им видевшии, како спасеся бесновавый. л~з И моли его весь народ страны гадаринския отити от них, яко страхом велиим одержими беху: он же влез в корабль, возвратися. л~и Моляшеся же ему муж, из\ негоже изыдоша беси, да бы с ним был. отпусти же его Иисус, глаголя: л~ф Возвратися в дом твой, и поведай, елика ти сотвори Бог. и иде по всему граду проповедая, елика сотвори ему Иисус.

*Конец недели.*

*(зачало л~ф)*
[к~е] м~ Бысть же егда возвратися Иисус, прият его народ: беху бо вси чающе его. м~а И се прииде муж,***
{*Неделя к~д:*
Во время оно, человек некий приступи ко Иисусу,***
} емуже имя иаир, и той князь сонмищу бе: и пад при ногу Иисусову, моляше его внити в дом свой: м~в Яко дщи единородна бе ему, яко лет двоюнадесяте, и та умираше: егда же идяше, народи угнетаху его. [к~з] м~г И жена сущи в точении крове от двоюнадесяте лету, яже врачем издавши все имение, и не возможе ни от единаго исцелети. м~д И приступльши созади, коснуся края риз его: и абие ста ток крове ея. м~е И рече Иисус: кто есть коснувыйся мне; отметающымся же всем, рече петр, и иже с ним: наставниче, народи одержат тя, и гнетут, и глаголеши: кто (л. рг~и об.) есть коснувыйся мне; м~з Ии~с же рече: прикоснуся мне некто, аз бо чух силу изшедшую из\ мене. м~з Видевши же жена, яко не утаися, трепещущи прииде, и падши пред\ ним, за нюже вину прикоснуся ему, поведа ему пред\ всеми людьми, и яко исцеле абие. м~и он же рече ей: дерзай дщи, вера твоя спасе тя, иди в мире. м~ф Еще ему глаголющу, прииде некий от архисинагога, глаголя ему: яко умре дщи твоя, не движи учителя. н~ Ии~с же слышав, отвеща ему глаголя: не бойся, токмо веруй, и спасена будет. н~а Пришед же в дом, не остави ни единаго внити, токмо петра и иоанна и иакова, и отца отроковицы, и матере. н~в Плакахуся же вси и рыдаху ея. он же рече: не плачитеся: не умре бо, но спит. н~г И ругахуся ему ведяще, яко умре. н~д он же изгнав вон всех, и ем за руку ея, возгласи глаголя: отроковице, востани. н~е И возвратися дух ея, и воскресе абие: и повеле дати ей ясти. н~з И дивистася родителя ея. он же повеле има никомуже поведати бывшее.

*Конец недели.*

*Глава ф~.*

*(зачало м~)*
[к~з] а~ Созвав же обанадесяте,***
{*Суббота к~д недели:*
Во время оно, созва Иисус обанадесяте ученика своя,***
} даде им силу и власть на вся бесы, и недуги целити. в~ И посла их проповедати царствие божие, и (л. рд~и) исцелити болящыя. г~ И рече к ним: ничесоже воз\ъмите на путь, ни жезла, ни пиры, ни хлеба, ни сребра, ни по двема ризама имети. д~ И воньже дом внидете, ту пребывайте, и оттуду исходите. е~ И елицы аще не приемлют вас, исходяще от града того, и прах от ног ваших оттрясите во свидетельство на ня. з~ Исходяще же прохождаху сквозе веси, благовествующе, и исцеляюще всюду.

*Конец субботе.*

*(зачало м~а)*
з~ Слышав же ирод четвертовластникъ***
{*Четверток к~а недели:*
Во время оно, слышав ирод четвертовластник о Иисусе,***
} бывающая от него вся и недоумевашеся: зане глаголемо бе от неких, яко иоанн воста от мертвых: и~ От инех же, яко илиа явися: от других же, яко пророк един от древних воскресе. ф~ И рече ирод: иоанна аз усекнух: кто же есть сей, о немже аз слышу таковая; и искаше видети его. и~ И возвращшеся апостоли поведаша ему, елика сотвориша. и поим их, отиде @единъ@{@особь@} на место пусто града нарицаемаго вифсаида. а~и Народи же разумевше, по нем идоша: и прием их, глаголаше им о царствии божии, и требующыя исцеления целяше.

*Конец четвертку.*

в~и День же начат прекланятися. (л. рд~и об.)

*(зачало м~в)*
[к~и] Приступльше же обанадесяте***
{*Пяток к~а недели:*
Во время оно, приступиша ко Иисусу обанадесяте ученика его***
} рекоша ему: отпусти народ, да шедше во окрестныя веси и села витают, и обрящут брашно: яко зде в пусте месте есмы. г~и Рече же к ним: дадите им вы ясти. они же реша: несть у нас вящше, токмо пять хлеб, и рыбе две, аще убо не шедше мы купим во вся люди сия брашна; д~и Беху бо мужей яко пять тысящ. рече же ко учеником своим: посадите их на купы по пятидесят. е~и И сотвориша тако: и посадиша их вся. з~и Приим же пять хлеб и обе рыбе, воззрев на небо, благослови их: и сломи, и даяше учеником предложити народу. з~и И ядоша, и насытишася вси, и взяша избывшыя им укрухи, кошя дванадесяте.

*(зачало м~г)*
[к~ф] и~и И бысть егда****
{*Понедельник к~в недели:*
Во время оно, бысть егда Иисусъ****
} моляшеся един, с ним беху ученицы.

*Конец пятку.*

и вопроси их глаголя: кого мя глаголют народи быти; ф~и они же отвещавше реша: иоанна крестителя, инии же илию: друзии же, яко пророк некий от древних воскресе. к~ Рече же им: вы же кого мя глаголете быти; отвещав же петр рече: Христа божия. к~а он же запрещь им, повеле никомуже глаголати сего, к~в Рек: яко подобает сыну человеческому (л. ре~и) много пострадати, и @искушену@{@отвержену@} быти от старец, и архиерей, и книжник, и убиену быти, и в третий день востати.

*Конец понедельнику.*

*(зачало м~д)*
к~г Глаголаше же ко всем:***
{*Вторник к~в недели:*
Рече Господь:***
} аще кто хощет по мне ити, да отвержется себе, и воз\ъмет крест свой, и последует ми. к~д Иже бо аще хощет душу свою спасти, погубит ю: а иже бо погубит душу свою мене ради, сей спасет ю. к~е Что бо пользует человек приобрет мир весь, себе же погубив, или оттщетив; к~з Иже бо аще постыдится мене, и моих словес, сего сын человеческий постыдится, егда приидет во славе своей, и отчей, и святых ангел. к~з Глаголю же вам воистинну: суть нецыи от зде стоящих, иже не имут вкусити смерти, дондеже видят царствие божие.

*Конец вторнику.*

*(зачало м~е)*
[л~] к~и Бысть же по словесех сих яко дний осмь, и поемъ****
{*На преображение на утрени:*
Во время оно, поем Иисусъ****
} петра, и иоанна, и иакова, взыде на гору помолитися. к~ф И бысть егда моляшеся, видение лица его ино, и одеяние его бело блистаяся. л~ И се мужа два с ним глаголюща, яже беста моисей и илиа, л~а Явльшася во славе: глаголаста же исход его, иже хотяше скончати во иерусалиме. (л. ре~и об.) л~в Петр же и сущии с ним, бяху отягчени сном: убуждшеся же видеша славу его, и оба мужа стояща с ним. л~г И бысть егда разлучистася от него, рече петр ко Иисусу: наставниче, добро есть нам зде быти: и сотворим сени три, едину тебе, и едину моисеови, и едину илии: не ведый еже глаголаше. л~д Се же ему глаголющу, бысть облак, и осени их: убояшася же, вшедшым им во облак. л~е И глас бысть из\ облака, глаголя: сей есть сын мой возлюбленный, того послушайте. л~з И егда бысть глас, обретеся Иисус един: и тии умолчаша, и никомуже возвестиша в тыя дни ничесоже от тех, яже видеша.

*Конец преображению.*

*(зачало м~з)*
[л~а] л~з Бысть же в прочий день, сшедшым имъ***
{*Суббота к~е недели:*
Во время оно, сошедшу Иисусу***
} с горы, срете его народ мног. л~и И се муж из\ народа возопи, глаголя: учителю, молю ти ся, призри на сына моего, яко единороден ми есть: л~ф И се дух емлет его, и внезапу вопиет и @пружается@{@терзает его@} с пенами, и едва отходит от него, сокрушая его. м~ И молихся учеником твоим, да ижденут его: и не возмогоша. м~а Отвещав же Иисус рече: о роде неверный и развращенный, доколе буду в вас, и терплю вы; приведи ми сына твоего семо. м~в Еще же грядущу ему, поверже его бес, и стрясе: запрети же Иисус духови нечистому, и исцели отрока, и (л. рз~и) вдаде его отцу его. *(ср\де)*
м~г Дивляхуся же вси о величии божии.

*Конец субботе.*

*(зачало м~з)*
Всем же чудящымся о всех, яже творяше Иисус, рече ко учеником своим:***
{*Среда к~в недели:*
Рече Господь своим учеником:***
} м~д Вложите вы во уши ваши словеса сия: сын бо человеческий имать предатися в руце человечесте. м~е они же не разумеша глагола сего, бе бо прикровен от них, да не ощутят его: и бояхуся вопросити его о глаголе сем. м~з Вниде же помышление в них: кто их вящший бы был; м~з Ии~с же ведый помышление сердец их, прием отроча, постави е у себе, м~и И рече им: иже аще. приимет сие отроча во имя мое, мене приемлет: и иже аще мене приемлет, приемлет пославшаго мя: иже бо меньший есть в вас, сей есть велик.

*(зачало м~и)*
м~ф Отвещав же иоанн,****
{*Четверток к~в недели:*
Во время оно, приступи ко Иисусу един от ученик его, и рече ему:****
} рече: наставниче, видехом некоего о имени твоем изгоняща бесы, и возбранихом ему, яко во след не ходит с нами. н~ И рече к нему Иисус, не браните: иже бо несть на вы, по вас есть.

*Конец среде.*
(л. рз~и об.)

*(зачало)*
н~а Бысть же, егда скончавахуся дние восхождению его,***
{*Сие святому убрусу:*
Во время оно, бысть егда скончавахуся дние восхождению Иисусову,***
} и той утверди лице свое ити во иерусалим. н~в И посла вестники пред\ лицем своим: и изшедше внидоша в весь самарянску, яко да уготовят ему. н~г И не прияша его, яко лице его бе грядый во иерусалим. н~д Видевша же ученика его иаков и иоанн, реста: Господи, хощеши ли, речема, да огнь снидет с небесе, и потребит их, якоже и илиа сотвори; н~е Обращся же запрети има, и рече: не веста, коего духа еста вы. н~з Сын бо человеческий не прииде душ человеческих погубити, но спасти: и идоша во ину весь.

*Конец четвертку.*

*Преступи убрусу на зачало н~в:*

*(зачало м~ф)*
[л~г] н~з Бысть же идущым имъ****
{*Суббота к~з недели:*
Во время оно, идущу Иисусу****
} по пути, рече некий к нему: иду по тебе, аможе аще идеши, Господи. н~и И рече ему Иисус: лиси язвины имут, и птицы небесныя гнезда. сын же человеческий не имать где главу подклонити. н~ф Рече же ко другому: ходи в след мене. он же рече: Господи, повели ми шед прежде погребсти отца моего. кс~ Рече же ему Иисус: остави мертвыя погребсти своя мертвецы: ты же шед возвещай царствие божие. кс~а Рече же и другий: иду по тебе Господи: прежде же повели ми @отвещати ми ся (л. рз~и) иже суть@{@попроститися с сущими@} в дому моем. кс~в Рече же к нему Иисус: никтоже возлож руку свою на рало, и зря вспять, управлен есть в царствии божии.

*Конец субботе.*

*Глава и~.*

*(зачало н~)*
[л~д] а~ По сих же яви Господь и инех седмьдесят,***
{*Пяток к~в недели:*
Во время оно, яви Господь и инех седмьдесят ученик своих,** Сие и апостолом.*
} и посла их по двема пред\ лицем своим, во всяк град и место, аможе хотяше сам ити. в~ Глаголаше же к ним: жатва убо многа, делателей же мало: молитеся убо господину жатве, да изведет делатели на жатву свою. г~ Идите: се аз посылаю вы яко агнцы посреде волков. д~ Не носите влагалища, ни пиры, ни сапоги: и никогоже на пути целуйте. е~ Воньже аще дом внидете, первее глаголите: мир дому сему. з~ И аще убо будет ту сын мира, почиет на нем мир ваш: аще ли же ни, к вам возвратится. з~ В том же дому пребывайте, ядуще и пиюще яже суть у них: достоин бо есть делатель мзды своея. не преходите из\ дому в дом. и~ И воньже аще град входите, и приемлют вы, ядите предлагаемая вам. ф~ И исцелите недужныя, иже суть в нем, и глаголите им: приближися на вы царствие божие. и~ Воньже аще град входите, и не приемлют (л. рз~и об.) вас, изшедше на распутия его, рцыте: а~и И прах прилепший нас от града вашего, оттрясаем вам: обаче сие ведите, яко приближися на вы царствие божие. в~и Глаголю вам, яко содомляном в день той отраднее будет, неже граду тому. г~и Горе тебе хоразине, горе тебе вифсаидо, яко аще в тире и сидоне быша силы были бывшыя в ваю, древле убо во вретищи и пепеле седяще покаялися быша. д~и обаче тиру и сидону отраднее будет на суде, неже вама. е~и И ты капернауме, иже до небес вознесыйся, до ада низведешися.

*Конец пятку.*

*(зачало н~а)*
з~и ***
{*Сие обще апостолом и ангелом:*
Рече Господь своим ученком:***
} Слушаяй вас, мене слушает: и отметаяйся вас, мене отметается. отметаяйся же мене, отметается пославшаго мя. з~и Возвратишася же седмьдесят с радостию, глаголюще: Господи, и беси повинуются нам о имени твоем. и~и Рече же им: видех сатану яко молнию с небесе спадша.

*(зачало)*
ф~и ****
{*Суббота к~з недели:*
Рече Господь своим учеником:****
} Се даю вам власть наступати на змию, и на скорпию, и на всю силу вражию: и ничесоже вас вредит. к~ обаче о сем не радуйтеся, яко дуси вам повинуются: радуйтеся же, яко имена ваша написана суть на небесех. к~а В той час возрадовася духом Иисус, и рече: исповедаю ти ся отче, Господи небесе и земли, яко утаил еси сия от премудрых и (л. ри~и) разумных, и открыл еси та младенцем: ей отче, яко тако бысть благоволение пред\ тобою.

*Конец апостолом, и ангелом, и субботе.*

*Чти убрусу:*

*(зачало н~в)*
к~в И обращся ко учеником, рече:***
{*Понедельник к~г недели:*
Рече Господь своим учеником:***
} Вся мне предана быша от отца моего: и никтоже весть кто есть сын, токмо отец: и кто есть отец, токмо сын, и емуже аще хощет сын открыти. к~г И обращся ко учеником, @единъ@{@наедине@} рече: блажени очи видящии, яже видите. к~д Глаголю бо вам: яко мнози пророцы и царие восхотеша видети, яже вы видите, и не видеша: и слышати яже слышите, и не слышаша.

*Конец понедельнику, и убрусу.*

*(зачало н~г)*
[л~е] к~е И се законник некий воста,****
{*Неделя к~е:*
Во время оно, законник некий приступи ко Иисусу,****
} искушая его, и глаголя: учителю, что сотворив живот вечный наследую; к~з он же рече к нему: в законе что писано есть; како чтеши; к~з он же отвещав рече: возлюбиши Господа Бога твоего от всего сердца твоего, и от всея души твоея, и всею крепостию твоею, и всем помышлением твоим: и ближняго своего, яко сам себе. к~и Рече же ему, право отвеща: сие сотвори, и жив будеши. к~ф он же хотя (л. ри~и об.) оправдитися сам, рече ко Иисусу: и кто есть ближний мой; [л~з] л~ Отвещав же Иисус рече: человек некий схождаше от иерусалима во иерихон, и в разбойники впаде, иже совлекше его, и язвы возложше отидоша, оставльше еле жива суща. л~а По случаю же священник некий схождаше путем тем: и видев его, мимоиде. л~в Такожде же и левит, быв на том месте, пришед и видев, мимоиде. л~г Самарянин же некто грядый, прииде над\ него, и видев его, милосердова: л~д И приступль обвяза струпы его, возливая масло и вино: всадив же его на свой скот приведе его в гостинницу, и прилежа ему. л~е И наутрия изшед, из\ъем два сребреника, даде гостиннику, и рече ему: прилежи ему, и еже аще прииждивеши, аз егда возвращуся, воздам ти. л~з Кто убо от тех триех, ближний мнит ти ся быти впадшему в разбойники; л~з он же рече: сотворивый милость с ним. рече же ему Иисус: иди, и ты твори такожде.

*Конец недели.*

*(зачало н~д)*
[л~з] л~и Бысть же ходящым им, и сам вниде***
{*На вся праздники Богородицы:*
Во время оно, вниде Иисусъ***
} в весь некую: жена же некая именем марфа прият его в дом свой. л~ф И сестра ей бе нарицаемая мариа, яже и седши при ногу Иисусову слышаше слово его. м~ Марфа же молвяше о мнозе службе, ставши же рече: Господи, не брежеши ли, яко сестра моя едину (л. рф~и) мя остави служити; рцы убо ей, да ми поможет. м~а Отвещав же Иисус, рече ей: марфо, марфо, печешися, и молвиши о мнозе. м~в Едино же есть на потребу: мариа же благую часть избра, яже не отимется от нея.

*Преступи Богородице на зачало н~и.*

*Глава а~и.*

*(зачало н~е)*
а~ И бысть внегда быти ему***
{*Вторник к~г недели:*
Во время оно, бысть внегда быти Иисусу***
} на месте некоем молящуся, и яко преста, рече некий от ученик его к нему: Господи, научи ны молитися, якоже и иоанн научи ученики своя. [л~и] в~ Рече же им, егда молитеся, глаголите: отче наш, иже на небесех! да святится имя твое: да приидет царствие твое: да будет воля твоя, яко на небеси, и на земли. г~ Хлеб наш насущный подавай нам на всяк день. д~ И остави нам грехи нашя: ибо и сами оставляем всякому должнику нашему: и не введи нас во искушение, но избави нас от лукаваго. е~ И рече к ним: кто от вас имать друга, и идет к нему полунощи, и речет ему: друже, даждь ми взаим три хлебы. з~ Понеже друг прииде с пути ко мне, и не имам чесо предложити ему. з~ И той извнутрь отвещав речет: не твори ми труды: уже двери затворены суть, и дети моя со мною на ложи суть, и не могу (л. рф~и об.) востав дати тебе. и~ Глаголю же вам, аще и не даст ему востав, зане есть друг ему: но за безочьство его востав даст ему, елика требует.

*(зачало н~з)*
ф~ И аз вам глаголю:***
{*Среда к~г недели:*
Рече Господь своим учеником:***
} просите и дастся вам: ищите и обрящете: толцыте и отверзется вам. и~ Всяк бо просяй приемлет, и ищяй обретает: и толкущему отверзется.

*Конец вторнику.*

а~и Котораго же вас отца воспросит сын хлеба: еда камень подаст ему; или рыбы, еда к рыбы место змию подаст ему; в~и Или аще просит яица, еда подаст ему скорпию; г~и Аще убо вы зли суще, умеете даяния блага даяти чадом вашым: кольми паче отец, иже с небесе, даст дух свят просящым у него.

*Конец среде.*

*(зачало н~з)*
[л~ф] д~и И бе****
{*Четверток к~г недели:*
Во время оно, бе Иисусъ****
} изгоня беса, и той бе нем: бысть же бесу изшедшу, проглагола немый: и дивишася народи. е~и Нецыи же от них реша: о веелзевуле князе бесовстем изгонит бесы. з~и Друзии же искушающе, знамения от него искаху с небесе. з~и он же ведый помышления их, рече им: всяко царство само в себе разделяяся, запустеет: и дом на дом, падает. и~и Аще же и сатана сам в себе (л. р~к) разделися, како станет царство его; якоже глаголете, о веелзевуле изгоняща мя бесы. ф~и Аще же аз о веелзевуле изгоню бесы, сынове ваши о ком изгонят; сего ради тии будут вам судии. к~ Аще ли же о персте божии изгоню бесы, убо постиже на вас царствие божие. к~а Егда крепкий вооружився хранит свой двор, @во смирении@{@в мире@} суть имения его. к~в Егда же креплей его нашед победит его, все оружие его воз\ъмет, на неже уповаше, и корысть его раздает.

*(зачало н~и)*
к~г ***
{*Пяток к~г недели:*
Рече Господь:***
} Иже несть со мною, на мя есть: и иже не собирает со мною, расточает.

*Конец четвертку.*

к~д Егда же нечистый дух изыдет от человека, преходит сквозе безводная места, ищя покоя, и не обретая, глаголет: возвращуся в дом мой, отнюдуже изыдох. к~е И пришед обрящет и пометен, и украшен. к~з Тогда идет и поймет седмь других духов горших себе, и вшедше живут ту. и бывают последняя человеку тому горша первых.

*Конец пятку. Чти Богородице:*

[м~] к~з Бысть же егда глаголаше сия, воздвигши некая жена глас от народа, рече ему: блажено чрево носившее тя, и сосца яже еси ссал. к~и он же рече: (л. р~к об.) темже убо блажени слышащии слово божие, и храняще е.

*Конец Богородице.*

*(зачало н~ф)*
[м~а] к~ф Народом же собирающымся начатъ***
{*Понедельник к~д недели:*
Во время оно, народом собирающымся, начат Иисусъ***
} глаголати: род сей лукав есть: знамения ищет, и знамение не дастся ему, токмо знамение ионы пророка. л~ Якоже бо бысть иона знамение ниневитом: тако будет и сын человеческий роду сему. л~а Царица южская востанет на суд с мужи рода сего, и осудит их, яко прииде от конец земли слышати премудрость соломонову: и се множае соломона зде. л~в Мужие ниневитстии востанут на суд с родом сим, и осудят и, яко покаяшася проповедию иониною: и се множае ионы зде. л~г Никтоже убо светильника вжег в скрове полагает, ни под\ спудом: но на свещнице, да входящии свет видят.

*Конец понедельнику.*

*(зачало кс~)*
л~д ****
{*Вторник к~д недели:*
Рече Господь:****
} Светильник телу есть око, егда убо око твое просто будет, все тело твое светло будет: егда же лукаво будет, и тело твое темно. л~е Блюди убо, еда свет, иже в тебе, тма есть; л~з Аще бо тело твое все светло, не имый некия (л. рк~а) части темны: будет светло все, яко се егда светильник блистанием просвещает тя. [м~в] л~з Егда же глаголаше, моляше его фарисей некий, да обедует у него: вшед же возлеже. л~и Фарисей же видев дивися, яко @не прежде крестися@{@не первее умыся@} первее обеда. л~ф Рече же Господь к нему: ныне вы фарисее, внешняя сткляницы и блюда очищаете: внутреннее же ваше полно грабления есть и лукавства. м~ Безумнии, не иже ли сотвори внешнее, и внутреннее сотворил есть; м~а обаче в сущих дадите милостыню, и се вся чиста вам будут.

*Конец вторнику.*

*(зачало кс~а)*
м~в Но горе вамъ***
{*Среда к~д недели:*
Рече Господь ко пришедшым к нему иудеом: горе вамъ***
} фарисеом, яко одесятствуете от мятвы и пигана, и всякаго зелия, и мимоходите суд и любве божия. сия же подобаше сотворити, и онех не оставляти. м~г Горе вам фарисеом, яко любите председания на сонмищех, и целования на торжищех. м~д Горе вам книжницы и фарисее лицемери, яко есте яко гроби неведоми, и человецы ходящии верху, не ведят. [м~г] м~з Отвещав же некий от законник рече ему: учителю, сия глаголя и нам досаждаеши. м~з он же рече: и вам законником горе, яко накладаете на человеки бремена не удобь носима, и сами единем перстом вашим не прикасаетеся бременем.

*Конец среде.*
(л. рк~а об.)

*(зачало кс~в)*
м~з Горе вам,***
{*Четверток к~д недели:*
Рече Господь ко пришедшым к нему иудеом: горе вам книжницы и фарисее,***
} яко зиждете гробы пророк, отцы же ваши избиша их: м~и убо свидетельствуете и с\ъблаговолите делом отец ваших: яко тии убо избиша их, вы же зиждете их гробы. м~ф Сего ради и премудрость божия рече: послю *в нихъ*{*к нимъ*} пророки и апостолы, и от них убиют и изженут. н~ Да взыщется кровь всех пророк, пролибаемая от сложения мира, от рода сего, н~а От крове авеля, до крове захарии, погибшаго между олтарем и храмом. ей, глаголю вам: взыщется от рода сего. н~в Горе вам законником, яко взясте ключь разумения, сами не внидосте, и входящым возбранисте. н~г Глаголющу же ему сия к ним, начаша книжницы и фарисее @бедне@{@зело@} гневатися нань, и *престати*{*вопрошати*} его о мнозе, н~д **Лающе его**{**Наветующе нань**}, ищуще уловити нечто от уст его, да нань возглаголют.

*Глава в~и.*

а~ @О нихже@{@Между темъ@} собравшымся тмам народа, яко попирати друг друга, начат глаголати учеником своим первее: [м~д] внемлите себе от кваса фарисейска, еже есть лицемерие.

*Конец четвертку.*

*(зачало кс~г)*
в~ Ничтоже бо****
{*Пяток к~д недели:*
Рече Господь: ничтоже*** Сие же и святому георгию на утрени.*
} покровено есть, еже не открыется: и тайно, еже не разумеется. г~ Зане, елика во (л. рк~в) тме ресте, во свете услышится: и еже ко уху глаголасте во храмех, проповестся на кровех. д~ Глаголю же вам другом своим: не убойтеся от убивающих тело, и потом не могущих лишше что сотворити. е~ Сказую же вам, кого убойтеся: убойтеся имущаго власть по убиении воврещи в дебрь огненную: ей глаголю вам, того убойтеся. з~ Не пять ли птиц ценится пенязема двема; и ни едина от них несть забвена пред\ богом. з~ Но и власи главы вашея вси изочтени суть. не убойтеся убо: мнозех птиц унши есте вы.

*(зачало кс~д)*
и~ Глаголю же вам:***
{*Ноемвриа з~, святому павлу исповеднику:*
Рече Господь:***
} всяк иже аще исповесть мя пред\ человеки, и сын человеческий исповесть его пред\ ангелы божиими. ф~ А отвергийся мене пред\ человеки, отвержен будет пред\ ангелы божиими. и~ И всяк иже речет слово на сына человеческаго, оставится ему: а на святаго духа хулившему не оставится. а~и Егда же приведут вы на соборища и власти, и владычества, не пецытеся, како или что отвещаете, или что речете: в~и Святый бо дух научит вы в той час, яже подобает рещи.

*Конец пятку и святому.*

*(зачало кс~е)*
[м~е] г~и Рече же****
{*Понедельник к~е недели:*
Во время оно, учащу Иисусу, рече****
} ему некий от народа: учителю, рцы брату моему разделити со мною достояние. д~и он же рече ему: человече, кто мя постави судию, или (л. рк~в об.) делителя над\ вами; е~и Рече же к ним: блюдите, и хранитеся от лихоимства: яко @не от избытка@{@внегда избыточествовати@} кому живот его есть от имения его.

*Преступи понедельнику.*

*(зачало кс~з)*
[м~з] з~и Рече же притчу к ним, глаголя:***
{*Неделя к~з:*
Рече Господь притчу сию:***
} человеку некоему богату угобзися нива. з~и И мысляше в себе, глаголя: что сотворю, яко не имам где собрати плодов моих; и~и И рече: се сотворю, разорю житницы моя, и большыя созижду, и соберу ту вся жита моя, и благая моя. ф~и И реку души моей: душе, имаши многа блага, лежаща на лета многа: почивай, яждь, пий, веселися. к~ Рече же ему Бог: безумне, в сию нощь душу твою истяжут от тебе: а яже уготовал еси, кому будут; к~а Тако собираяй себе, а не в Бога богатея.

*Конец недели.*

к~в Рече же ко учеником своим:

*Чти понедельнику:*

сего ради глаголю вам, не пецытеся душею вашею, что ясте: ни телом, во что облечетеся. к~г Душа больши есть пищи, и тело одежды. к~д Смотрите вран, яко не сеют, ни жнут, имже несть сокровища, ни житницы, и Бог питает их. кольми паче вы есте лучши птиц; к~е Кто же от вас (л. рк~г) пекийся, может приложити возрасту своему лакоть един; к~з Аще убо ни мала чесо можете, что о прочих печетеся; к~з Смотрите крины, како растут: не труждаются, ни прядут. глаголю же вам, яко ни соломон во всей славе своей облечеся, яко един от сих. к~и Аще же траву на селе днесь сущу, и утре в пещь вмещему, Бог тако одеет, кольми паче вас, маловери; к~ф И вы не ищите что ясте, или что пиете: и не возноситеся. л~ Всех бо сих языцы мира сего ищут: ваш же отец весть, яко требуете сих. л~а обаче ищите царствия божия, и сия вся приложатся вам.

*Конец понедельнику.*

*(зачало кс~з)*
л~в ***
{*Суббота к~и недели:*
Рече Господь:***
} Не бойся малое стадо: яко благоизволи отец ваш дати вам царство. л~г Продадите имения ваша, и дадите милостыня. сотворите себе влагалища неветшающа, сокровище неоскудеемо на небесех: идеже тать не приближается, ни моль растлевает. л~д Идеже бо есть сокровище ваше, ту и сердце ваше будет. л~е Да будут чресла ваша препоясана, и светильницы горящии: л~з И вы подобни человеком чающым Господа своего, когда возвратится от брак, да пришедшу и толкнувшу, абие отверзут ему. л~з Блажени раби тии, ихже пришед Господь обрящет бдящя. аминь глаголю вам, яко препояшется, и посадит их: и @минувъ@{@приступивъ@} послужит им. л~и И аще (л. рк~г об.) приидет во вторую стражу, любо в третию стражу приидет, и обрящет их тако: блажени суть раби тии. л~ф Се же ведите, яко аще бы ведал господин храмины, в кий час тать приидет, бдел убо бы, и не бы дал подкопати дому своего. м~ И вы убо будите готови: яко воньже час не мните, сын человеческий приидет.

*Конец субботе.*

м~а Рече же ему петр: Господи, к нам ли притчу сию глаголеши, или ко всем; м~в Рече же Господь:

*(зачало кс~и) **
{*Вторник к~е недели:*
Рече Господь:***
} Кто убо есть верный строитель и мудрый, егоже поставит Господь над\ челядию своею, даяти во время житомерие; м~г Блажен раб той, егоже пришед Господь его обрящет творяща тако. м~д Воистинну глаголю вам, яко над\ всем имением своим поставит его. м~е Аще ли же речет раб той в сердцы своем: коснит господин мой приити, и начнет бити рабы и рабыни, ясти же и пити, и упиватися: м~з Приидет господин раба того в день, воньже не чает, и в час воньже не весть: и протешет его, и часть его с неверными положит. м~з Той же раб ведевый волю господина своего, и не уготовав, ни сотворив по воли его, биен будет много. м~и Не ведевый же, сотворив же достойная ранам, биен будет мало. (л. рк~д)

*(зачало кс~ф)*
Всякому же,***
{*Среда к~е недели:*
Рече Господь: всякому***
} емуже дано будет много, много взыщется от него: и емуже предаша множайше, множайше @просятъ@{@истяжутъ@} от него.

*Конец вторнику.*

м~ф огня приидох воврещи на землю, и что хощу, аще уже возгореся; н~ Крещением же имам креститися, и како удержуся, дондеже скончаются; н~а Мните ли, яко мира приидох дати на землю; ни, глаголю вам, но разделения. н~в Будут бо отселе пять во едином дому разделены: трие на два, и два на три. н~г Разделится отец на сына, и сын на отца: мати на дщерь, и дщи на матерь: свекры на невесту свою, и невеста на свекровь свою. н~д Глаголаше же и народом: егда узрите облак восходящ от запада, абие глаголете: туча грядет, и бывает тако. н~е И егда юг веющ, глаголете: зной будет, и бывает. н~з Лицемери, лице небу и земли весте искушати: времене же сего како не искушаете; н~з Что же и о себе не судите праведное; н~и Егда бо грядеши с соперником твоим ко князю, на пути *даждь делание*{*потщися*} избыти от него: да не како привлечет тебе к судии, и судия тя предаст слузе, и слуга всадит тя в темницу. н~ф Глаголю тебе: не изыдеши оттуду, дондеже и последнюю медницу воздаси.

*Конец среде.*
(л. рк~д об.)

*Глава г~и.*

*(зачало о~)*
[м~з] а~ Приидоша же нецыи в то время,***
{*Четверток к~е недели:*
Во время оно, приидоша нецыи ко Иисусови***
} поведающе ему о галилеех, ихже кровь пилат смеси с жертвами их. в~ И отвещав Иисус рече им: мните ли, яко галилеане сии грешнейши паче всех галилеан бяху, яко тако пострадаша; г~ Ни, глаголю вам: но аще не покаетеся, вси такожде погибнете. д~ Или они осмьнадесяте, на нихже паде столп силоамский, и поби их, мните ли, яко тии должнейши бяху паче всех живущих во иерусалиме; е~ Ни, глаголю вам: но аще не покаетеся, вси такожде погибнете. з~ Глаголаше же сию притчу: смоковницу имяше некий в винограде своем всаждену, и прииде ищя плода на ней, и не обрете. з~ Рече же к винареви: се третие лето, отнелиже прихожду, ищя плода на смоковнице сей, и не обретаю: посецы ю убо, вскую и землю упражняет; и~ он же отвещав, рече ему: Господи, остави ю и се лето, дондеже окопаю окрест ея, и осыплю гноем. ф~ И аще убо сотворит плод: аще ли же ни, во грядущее посечеши ю.

*Конец четвертку.*

*(зачало о~а)*
[м~и] и~ Бяше же учя****
{*Неделя к~з:*
Во время оно, бе учя Иисусъ****
} на едином от сонмищ в субботу. а~и И се жена бе имущи дух недужен лет осмьнадесять, и бе слука: и не могущи (л. рк~е) восклонитися отнюд. в~и Видев же ю Иисус, пригласи, и рече ей: жено, отпущена еси от недуга твоего. г~и И возложи на ню руце: и абие простреся, и славляше Бога. д~и Отвещав же старейшина собору, негодуя, зане в субботу исцели ю Иисус, глаголаше народу: шесть дний есть, в няже достоит делати, в тыя убо приходяще целитеся, а не в день субботный. е~и Отвещав же убо ему Господь, и рече: лицемере, кождо вас в субботу не отрешает ли своего вола, или осла от яслий, и вед напаяет; з~и Сию же дщерь авраамлю сущу, юже связа сатана се осмоенадесяте лето, не достояше ли разрешитися ей от юзы сея в день субботный; з~и И сия ему глаголющу, стыдяхуся вси противляющиися ему: и вси людие радовахуся о всех славных бывающих от него.

*Конец недели.*

*(зачало о~в)*
[м~ф] и~и Глаголаше же:***
{*Суббота к~ф недели:*
Рече Господь притчу сию:** Сие же и пред\ рождеством Христовым суббота.*
} кому подобно есть царствие божие; и кому уподоблю е; ф~и Подобно есть зерну горушну, еже прием человек вверже в вертоград свой: и возрасте, и бысть древо велие, и птицы небесныя вселишася в ветвия его. к~ Паки рече: кому уподоблю царствие божие; к~а Подобно есть квасу, еже приемши жена, скры в муце сата три, дондеже вскисе все. к~в И прохождаше сквозе грады и веси учя, и шествие (л. рк~е об.) творя во иерусалим. [н~] к~г Рече же некий ему: Господи, аще мало есть спасающихся; он же рече к ним: к~д Подвизайтеся внити сквозе тесная врата: яко мнози, глаголю вам, взыщут внити, и не возмогут. к~е Отнелиже востанет дому Владыка, и затворит двери, и начнете вне стояти, и ударяти в двери, глаголюще: Господи, Господи, отверзи нам. и отвещав речет вам: не вем вас, откуду есте. к~з Тогда начнете глаголати: ядохом пред\ тобою и пихом, и на распутиях наших учил еси. к~з И речет, глаголю вам: не вем вас, откуду есте, отступите от мене вси делателие неправды. к~и Ту будет плачь и скрежет зубом: егда узрите авраама, и исаака, и иакова, и вся пророки во царствии божии, вас же изгонимых вон. к~ф И приидут от восток, и запад, и севера, и юга, и возлягут в царствии божии.

*Конец субботам.*

л~ И се суть последнии, иже будут перви: и суть первии, иже будут последни.

*(зачало о~г)*
[н~а] л~а В той день приступиша***
{*Пяток к~е недели:*
Во время оно, приступиша ко Иисусу***
} нецыи от фарисей, глаголюще ему: изыди, и иди отсюду, яко ирод хощет тя убити. л~в И рече им: шедше рцыте лису тому, се изгоню бесы, и исцеления творю днесь и утре, и в третий скончаю. л~г обаче подобает ми днесь и утре, и в ближний ити, яко (л. рк~з) не возможно есть пророку погибнути кроме иерусалима. л~д Иерусалиме иерусалиме, избивый пророки, и камением побивая посланныя к тебе: колькраты восхотех собрати чада твоя, якоже кокош гнездо свое под\ криле, и не восхотесте! л~е Се оставляется вам дом ваш пуст. глаголю же вам, яко не имате мене видети, дондеже приидет, егда речете: благословен грядый во имя господне.

*Конец пятку.*

*Глава д~и.*

*(зачало о~д)*
[н~в] а~ И бысть егда внити ему***
{*Суббота л~ недели:*
Во время оно, вниде Иисусъ***
} в дом некоего князя фарисейска, в субботу хлеб ясти: и тии бяху назирающе его. в~ И се человек некий, имый водный труд, бе пред\ ним. г~ И отвещав Иисус рече к законником и фарисеом, глаголя: аще достоит в субботу целити; д~ они же умолчаша: и прием исцели его, и отпусти. е~ И отвещав к ним, рече: котораго от вас осел, или вол, в студенец впадет, и не абие ли исторгнет его в день субботный; з~ И не возмогоша отвещати ему к сим. [н~г] з~ Глаголаше же к званным притчу, @обдержя@{@внимая@}, како председания избираху, глаголя к ним: и~ Егда зван будеши ким на брак, не сяди на преднем месте: еда кто честнее тебе будет званных: ф~ И пришед иже тебе звавый и онаго, речет ти: даждь сему (л. рк~з об.) место: и тогда начнеши со студом последнее место держати. и~ Но егда зван будеши, шед сяди на последнем месте: да егда приидет звавый тя, речет ти: друже, посяди выше: тогда будет ти слава пред\ званными с тобою. а~и Яко всяк возносяйся, смирится: и смиряяйся, вознесется.

*Конец субботе.*

*(зачало о~е)*
в~и Глаголаше же и***
{*Понедельник к~з недели:*
Во время оно, вниде Иисус в дом некоего князя фарисейска в день субботный снести хлеб, и глаголаше***
} ко звавшему его: егда сотвориши обед, или вечерю, не зови другов твоих, ни братии твоея, ни сродник твоих, ни сосед богатых: еда когда и тии тя такожде воззовут, и будет ти воздаяние. г~и Но егда твориши пир, зови нищыя, маломощи, хромыя, слепыя: д~и И блажен будеши, яко не имут ти что воздати: воздаст же ти ся в воскрешение праведных. е~и Слышав же некий от возлежащих с ним сия, рече ему: блажен, иже снесть обед в царствии божии.

*Конец понедельнику.*

*(зачало о~з)*
[н~д] з~и он же рече ему:****
{*Неделя к~и:*
Рече Господь притчу сию:*** Сие же и в неделю праотцев.*
} человек некий сотвори вечерю велию, и зва многи. з~и И посла раба своего в год вечери, рещи званным: грядите, яко уже готова (л. рк~з) суть вся. и~и И начаша вкупе отрицатися вси. первый рече ему: село купих, и имам нужду изыти, и видети е: молю ти ся, имей мя отречена. ф~и И другий рече: супруг воловных купих пять, и гряду искусити их: молю тя, имей мя отречена. к~ И другий рече: жену поях, и сего ради не могу приити. к~а И пришед раб той, поведа господину своему сия. тогда разгневався дому владыка, рече рабу своему: изыди скоро на распутия и стогны града, и нищыя, и бедныя, и слепыя, и хромыя введи семо. к~в И рече раб: Господи, бысть якоже повеле, и еще место есть. к~г И рече господин к рабу: изыди на пути и халуги, и убеди внити, да наполнится дом мой. к~д Глаголю бо вам: яко ни един мужей тех званных вкусит моея вечери: мнози бо суть звани, мало же избранных.

*Конец недели.*

*(зачало о~з)*
к~е Идяху же с нимъ***
{*Вторник к~з недели:*
Во время оно, идяху со Иисусомъ***
} народи мнози, и обращся рече к ним: к~з Аще кто грядет ко мне, и не возненавидит отца своего, и матерь, и жену, и чад, и братию, и сестр, еще же и душу свою, не может мой быти ученик. к~з И иже не носит креста своего, и в след мене грядет, не может мой быти ученик. [н~е] к~и Кто бо от вас, хотяй столп создати, не прежде ли сед разчтет имение, аще имать еже есть на совершение: к~ф Да не когда (л. рк~з об.) положит основание, и не возможет совершити, вси видящии начнут ругатися ему, л~ Глаголюще: яко сей человек начат здати, и не може совершити. л~а Или кий царь идый ко иному царю снитися с ним на брань, не сед ли прежде совещавает, аще силен есть срестися с десятию тысящ, грядущаго со двемадесятма тысящама нань; л~в Аще ли же ни, еще далече ему сущу, моление послав, молится о смирении. л~г Тако убо всяк от вас, иже не отречется всего своего имения, не может быти мой ученик. л~д Добро есть соль: аще же соль обуяет, в чем осолится; л~е Ни в земли, ни в гнои требует: вон изсыплют ю. имеяй уши слышати, да слышит.

*Конец вторнику.*

*Глава е~и.*

*(зачало о~и)*
а~ Бяху же приближающеся ему***
{*Среда к~з, недели:*
Во время оно, бяху приближающеся Иисусу***
} вси мытарие и грешницы, послушати его. в~ И роптаху фарисее и книжницы, глаголюще: яко сей грешники приемлет, и с ними яст. [н~з] г~ Рече же к ним притчу сию, глаголя: д~ Кий человек от вас имый сто овец, и погубль едину от них, не оставит ли девятидесят и девяти в пустыни, и идет в след погибшия, дондеже обрящет ю; е~ И обрет, возлагает на раме свои радуяся. з~ И пришед в дом, созывает други и соседы, (л. рк~и) глаголя им: радуйтеся со мною, яко обретох овцу мою погибшую. з~ Глаголю вам: яко тако радость будет на небеси о едином грешнице кающемся, нежели о девятидесятих и девяти праведник, иже не требуют покаяния. и~ Или кая жена имущи десять драхм, аще погубит драхму едину, не вжигает ли светильника, и пометет храмину, и ищет прилежно, дондеже обрящет; ф~ И обретши, созывает другини и соседы, глаголющи: радуйтеся со мною, яко обретох драхму погибшую. и~ Тако, глаголю вам, радость бывает пред\ ангелы божиими о едином грешнице кающемся.

*Конец среде.*

*(зачало о~ф)*
[н~з] а~и Рече же:***
{*Неделя л~д о блуднем:*
Рече Господь притчу сию:***
} человек некий име два сына. в~и И рече юнейший @ею@{@от нихъ@} отцу: отче, даждь ми достойную часть имения. и раздели има имение. г~и И не по мнозех днех собрав все мний сын, отиде на страну далече, и ту расточи имение свое, живый блудно. д~и Изжившу же ему все, бысть глад крепок на стране той: и той начат лишатися. е~и И шед прилепися единому от житель тоя страны: и посла его на села своя пасти свиния. з~и И желаше насытити чрево свое от рожец, яже ядяху свиния: и никтоже даяше ему. з~и В себе же пришед, рече: колико наемником отца моего избывают (л. рк~и об.) хлебы, аз же гладом гиблю. и~и Востав иду ко отцу моему, и реку ему: отче согреших на небо, и пред\ тобою, ф~и И уже несмь достоин нарещися сын твой: сотвори мя яко единаго от наемник твоих. к~ И востав иде ко отцу своему. еще же ему далече сущу, узре его отец его, и мил ему бысть: и тек нападе на выю его, и облобыза его. к~а Рече же ему сын: отче, согреших на небо, и пред\ тобою, и уже несмь достоин нарещися сын твой. к~в Рече же отец к рабом своим: изнесите одежду первую, и облецыте его, и дадите перстень на руку его, и сапоги на нозе: к~г И приведше телец упитенный, заколите, и ядше веселимся. к~д Яко сын мой сей мертв бе, и оживе: и изгибл бе, и обретеся. и начаша веселитися. к~е Бе же сын его старей на селе: и яко грядый приближися к дому, слыша пение и лики. к~з И призвав единаго от отрок, вопрошаше: что убо сия суть; к~з он же рече ему: яко брат твой прииде, и закла отец твой телец упитенный, яко здрава его прият. к~и Разгневався же и не хотяше внити. отец же его изшед, моляше его. к~ф он же отвещав, рече отцу: се толико лет работаю тебе, и николиже заповеди твоя преступих, и мне николиже дал еси козляте, да со други своими возвеселился бых. л~ Егда же сын твой сей, из\ъедый твое имение с любодейцами, прииде, закла ему телец питомый. л~а он же рече ему: чадо, ты всегда со мною еси, и вся моя твоя (л. рк~ф) суть. л~в Возвеселити же ся и возрадовати подобаше, яко брат твой сей мертв бе и оживе: и изгибл бе, и обретеся.

*Конец недели.*

*Глава з~и.*

*(зачало п~)*
[н~и] а~ Глаголаше же ко учеником своим:***
{*Четверток к~з недели:*
Рече Господь притчу сию:***
} человек некий бе богат, иже имяше приставника: и той оклеветан бысть к нему, яко расточает имения его. в~ И пригласив его, рече ему: что се слышу о тебе; воздаждь ответ о приставлении домовнем: не возможеши бо ктому дому строити. г~ Рече же в себе приставник дому: что сотворю, яко Господь мой отемлет строение дому от мене; копати не могу, просити стыжуся. д~ Разумех, что сотворю: да егда отставлен буду от строения дому, приимут мя в домы своя. е~ И призвав единаго когождо должник господина своего, глаголаше первому: колицем должен еси господину моему; з~ он же рече: сто @меръ@{в греч. @ватосъ@} масла. и рече ему: приими писание твое, и сед скоро напиши пятьдесят. з~ Потом же рече другому: ты же колицем должен еси; он же рече: сто мер пшеницы. и глагола ему: приими писание твое, и напиши осмьдесят. и~ И похвали Господь дому строителя неправеднаго, яко мудре сотвори. яко сынове века сего мудрейши, паче сынов света в (л. рк~ф об.) роде своем суть. ф~ И аз вам глаголю: сотворите себе други от мамоны неправды, да егда оскудеете, приимут вы в вечныя кровы.

*Конец четвертку.*

*(зачало п~а)*
и~ ***
{*Суббота л~а недели:*
Рече Господь:***
} Верный в мале, и во мнозе верен есть: и неправедный в мале, и во мнозе неправеден есть. а~и Аще убо в неправеднем имении верни не бысте, во истиннем кто вам веру имет; в~и И аще в чужем верни не бысте, ваше кто вам даст; г~и Никийже раб может двема господинома работати: любо единаго возненавидит, а другаго возлюбит: или единаго держится, о друзем же нерадети начнет. не можете Богу работати и мамоне. д~и Слышаху же сия вся и фарисее, сребролюбцы суще, ругахуся ему. е~и И рече им:

*(зачало п~в) ***
{*Пяток к~з недели:*
Рече Господь ко пришедшым к нему иудеом:****
} Вы есте оправдающе себе пред\ человеки: Бог же весть сердца ваша: яко еже есть в человецех высоко, мерзость есть пред\ богом.

*Конец субботе.*

з~и Закон и пророцы до иоанна: оттоле царствие божие благовествуется, и всяк в не @нудится@{@с нуждею входитъ@}. з~и удобее же есть небу и земли прейти, неже от закона единой черте погибнути. и~и Всяк пущаяй жену свою, и приводя ину, прелюбы деет: и женяйся пущеною от мужа, прелюбы творит. (л. р~л)

*Преступи пятку.*

*(зачало п~г)*
[н~ф] ф~и Человек же***
{*Неделя к~в:*
Рече Господь притчу сию: человекъ***
} некий бе богат, и облачашеся в порфиру и виссон, веселяся на вся дни светло. к~ Нищ же бе некто, именем лазарь, иже лежаше пред\ враты его гноен. к~а И желаше насытитися от крупиц падающих от трапезы богатаго: но и пси приходяще облизаху гной его. к~в Бысть же умрети нищему, и несену быти ангелы на лоно авраамле: умре же и богатый, и погребоша его. к~г И во аде возвед очи свои, сый в муках, узре авраама издалеча, и лазаря на лоне его. к~д И той возглашь, и рече: отче аврааме, помилуй мя, и посли лазаря, да омочит конец перста своего в воде, и устудит язык мой, яко стражду во пламени сем. к~е Рече же авраам: чадо, помяни, яко восприял еси благая твоя в животе твоем, и лазарь такоже злая: ныне же зде утешается, ты же страждеши. к~з И над\ всеми сими, между нами и вами пропасть велика утвердися, яко да хотящии прейти отсюду к вам, не возмогут, ни иже оттуду к нам преходят. к~з Рече же: молю тя убо отче, да послеши его в дом отца моего. к~и Имам бо пять братия, яко да засвидетельствует им, да не и тии приидут на место сие мучения. к~ф Глагола ему авраам: имут моисеа и пророки, да послушают их. л~ он же рече: ни, (л. р~л об.) отче аврааме, но аще кто от мертвых идет к ним, покаются. л~а Рече же ему: аще моисеа и пророки не послушают, ни аще кто от мертвых воскреснет, не имут веры.

*Конец недели. Чти пятку:*

*Глава з~и.*

а~ Рече же ко учеником своим: не возможно есть не приити соблазном, горе же егоже ради приходит. в~ унее ему было бы, аще жернов осельский облежал бы о выи его, и ввержен в море, неже да соблазнит малых сих единаго.

*(зачало п~д)*
г~ ***
{*Суббота л~в недели:*
Рече Господь:***
} Внемлите себе: аще согрешит к тебе брат твой, запрети ему: и аще покается, остави ему: д~ И аще седмищи на день согрешит к тебе, и седмищи на день обратится, глаголя: каюся: остави ему.

*Конец пятку.*

е~ И рекоша апостоли Господеви, приложи нам веру. з~ Рече же Господь: аще бысте имели веру, яко зерно горушно, глаголали бысте убо ягодичине сей: восторгнися, и всадися в море: и послушала бы вас. з~ Который же от вас, раб имея орющ или пасущ, иже пришедшу ему с села речет абие: @минувъ@{@пришедъ@} возлязи. и~ Но не речет ли ему: уготовай что (л. рл~а) вечеряю, и препоясався служи ми, дондеже ям и пию, и потом яси, и пиеши ты; ф~ Еда @имать хвалу@{@благодаритъ@} рабу тому, яко сотвори повеленная; не мню. и~ Тако и вы, егда сотворите вся повеленная вам, глаголите, яко раби неключими есмы: яко еже должни бехом сотворити, сотворихом.

*Конец субботе.*

а~и И бысть идущу ему во иерусалим, и той прохождаше между самариею и галилеею.

*(зачало п~е)*
[кс~] в~и Входящу же ему***
{*Неделя к~ф:*
Во время оно, входящу Иисусови***
} в некую весь, сретоша его десять прокаженных мужей, иже сташа издалеча. г~и И тии вознесоша глас, глаголюще: Иисусе наставниче, помилуй ны. д~и И видев рече им: шедше покажитеся священником. и бысть идущым им, очистишася. е~и Един же от них видев, яко исцеле, возвратися, со гласом велиим славя Бога. з~и И паде ниц при ногу его, хвалу ему воздая: и той бе самарянин. з~и Отвещав же Иисус рече: не десять ли очистишася, да девять где; и~и Како не обретошася, возвращшеся дати славу Богу, токмо иноплеменник сей; ф~и И рече ему: востав, иди, вера твоя спасе тя.

*Конец недели.*

*(зачало п~з)*
к~ Вопрошен же бывъ****
{*Понедельник к~з недели:*
Во время оно, вопрошен быв Иисусъ****
} от фарисей: когда приидет царствие божие; отвещав им, рече: не приидет (л. рл~а об.) царствие божие @с соблюдениемъ@{@со усмотрениемъ@}. к~а Ниже рекут: се зде, или онде: се бо царствие божие внутрь вас есть. к~в Рече же ко учеником своим: приидут дние, егда вожделеете единаго дне сына человеческаго видети, и не узрите. к~в И рекут вам: се зде, се онде: не изыдите, ни пожените. к~г Яко бо молнии блистающися от поднебесныя, на поднебесней светится: тако будет сын человеческий в день свой. к~е Прежде же подобает ему много пострадати, и *искушену*{*отвержену*} быти от рода сего.

*Конец понедельнику.*

*(зачало п~з)*
к~з И якоже***
{*Вторник к~з недели:*
Рече Господь: якоже***
} бысть во дни ноевы, тако будет и во дни сына человеческа. к~з Ядяху, пияху, женяхуся, посягаху: до негоже дне вниде ное в ковчег: и прииде потоп, и погуби вся. к~и Такожде и якоже бысть во дни лотовы: ядяху, пияху, куповаху, продаяху, саждаху, здаху: к~ф Воньже день изыде лот от содомлян, одожди камы горящя, и огнь с небесе, и погуби вся. л~ По тому же будет и в день, воньже сын человеческий явится. л~а В той день, иже будет на крове, и сосуди его в дому, да не слазит взяти их: и иже на селе, такожде да не возвратится вспять. л~в Поминайте жену лотову. л~г Иже аще взыщет душу свою спасти, погубит ю: и иже аще погубит ю, живит ю. л~д Глаголю вам: в ту нощь будета два на одре едином: един (л. рл~в) поемлется, а другий оставляется. л~е Будете две вкупе мелюще: едина поемлется, а другая оставляется. л~з Два будета на селе: един поемлется, а другий оставляется. л~з И отвещавше глаголаша ему: где Господи; он же рече им: идеже тело, тамо соберутся и орли.

*Конец вторнику.*

*Глава и~и.*

а~ Глаголаше же и притчу к ним, како подобает всегда молитися, и не стужати си, в~ Глаголя:

*(зачало п~и)*
[кс~а] ***
{*Суббота л~г недели:*
Рече Господь притчу сию:***
} Судия бе некий в некоем граде, Бога не бояся, и человек не срамляяся. г~ Вдова же некая бе во граде том, и прихождаше к нему, глаголющи: отмсти мене от соперника моего. д~ И не хотяше на долзе времени. последи же рече в себе: аще и Бога не боюся, и человек не срамляюся: е~ Но зане творит ми труды вдовица сия, да отмщу ея: да не до конца приходящи, @застоитъ@{@трудитъ@} мене. з~ Рече же Господь: слышите, что судия неправды глаголет; з~ Бог же не имать ли сотворити отмщение избранных своих, вопиющих к нему день и нощь, и долготерпя о них; и~ Глаголю вам, яко сотворит отмщение их вскоре.

*Конец субботе.*
(л. рл~в об.)

обаче сын человеческий пришед, убо обрящет ли си веру на земли; ф~ Рече же и ко другим уповающым собою, яко суть праведницы, и уничижающым прочих, притчу сию:

*(зачало п~ф)*
[кс~в] и~ ***
{*Неделя л~г о мытари и фарисеи:*
Рече Господь притчу сию:***
} Человека два внидоста в церковь помолитися: един фарисей, а другий мытарь. а~и Фарисей же став сице в себе моляшеся: Боже, хвалу тебе воздаю, яко несмь якоже прочии человецы, хищницы, неправедницы, прелюбодее, или якоже сей мытарь. в~и Пощуся двакраты в субботу, десятину даю всего елико притяжу. г~и Мытарь же издалеча стоя, и не хотяше ни очию возвести на небо, но бияше перси своя, глаголя: Боже, милостив буди мне грешнику. д~и Глаголю вам, яко сниде сей оправдан в дом свой паче онаго: яко всяк возносяйся, смирится: смиряяй же себе, вознесется.

*Конец недели.*

*(зачало ч~)*
е~и Приношаху же к нему и****
{*Среда к~з недели:*
Во время оно, приношаху ко Иисусу****
} младенцы, да их коснется: видевше же ученицы запретиша им. з~и Ии~с же призвав их, глагола: оставите детей приходити ко мне, и не браните им, таковых бо есть царствие божие. з~и Аминь бо глаголю вам: иже аще не приимет царствия божия яко отроча, не имать внити в не.

*Преступи среде.*
(л. рл~г)

*(зачало ч~а)*
[кс~г] и~и И вопроси его некий князь, глаголя:***
{*Неделя л~:*
Во время оно, человек некий приступи ко Иисусу, искушая его, и глаголя:***
} учителю благий, что сотворив, живот вечный наследствую; ф~и Рече же ему Иисус: что мя глаголеши блага; никтоже благ токмо един Бог. к~ Заповеди веси: не прелюбы твори: не убий: не укради: не лжесвидетельствуй: чти отца твоего и матерь твою. к~а он же рече: вся сия сохраних от юности моея. к~в Слышав же сия Иисус, рече ему: еще единаго не докончал еси: вся елика имаши, продаждь и раздай нищым, и имети имаши сокровище на небеси, и гряди во след мене. к~г он же слышав сие, прискорбен бысть: бе бо богат зело. к~д Видев же его Иисус прискорбна бывша, рече: како не удобь имущии богатство, в царствие божие внидут. к~е удобее бо есть вельбуду сквозе иглине уши проити, неже богату в царствие божие внити.

*Чти среде:*

к~з Реша же слышавшии: то кто может спасен быти; к~з он же рече: невозможная от человек, возможна суть от Бога.

*Конец недели.*

к~и Рече же петр: се мы оставихом вся, и по тебе идохом. к~ф он же рече им: аминь глаголю вам, яко никтоже есть, иже оставит дом, (л. рл~г об.) или родители, или братию, или сестры, или жену, или чада царствия ради божия: л~ Иже не приимет множицею во время сие, и в век грядущий живот вечный.

*Конец среде.*

*(зачало ч~в)*
л~а Поем же***
{*Четверток к~з недели:*
Во время оно, поем Иисусъ***
} обанадесяте ученика своя, рече к ним: се восходим во иерусалим, и скончаются вся писанная пророки о сыне человечесте. л~в Предадят бо его языком, и поругаются ему, и укорят его, и оплюют его: л~г И бивше убиют его, и в третий день воскреснет. л~д И тии ничесоже от сих разумеша: и бе глагол сей сокровен от них, и не разумеваху глаголемых.

*Конец четвертку.*

*(зачало ч~г)*
[кс~д] л~е Бысть же егда приближишася****
{*Неделя л~а:*
Во время оно, егда приближися Иисусъ****
} во иерихон, слепец некий седяше при пути прося. л~з Слышав же народ мимоходящь, вопрошаше: что убо есть сие; л~з Поведаша же ему, яко Иисус назарянин мимоходит. л~и И возопи, глаголя: Иисусе сыне Давидов, помилуй мя. л~ф И пред\ъидущии прещаху ему, да умолчит, он же паче множае вопияше: сыне Давидов, помилуй мя. м~ Став же Иисус, повеле привести его к себе. приближшу же ся ему к нему, вопроси его, м~а Глаголя: что хощеши, да ти сотворю; он (л. рл~д) же рече: Господи, да прозрю. м~в Ии~с же рече ему: прозри, вера твоя спасе тя. м~г И абие прозре, и во след его идяше славя Бога. и вси людие видевше, воздаша хвалу Богови.

*Конец недели.*

*Глава ф~и.*

*(зачало ч~д)*
[кс~е] а~ И вшед прохождаше***
{*Неделя л~в:*
Во время оно, прииде Иисусъ***
} во иерихон. в~ И се муж нарицаемый закхей и сей бе старей мытарем, и той бе богат. г~ И искаше видети Иисуса, кто есть: и не можаше от народа, яко возрастом мал бе. д~ И предитек возлезе на ягодичину, да видит, яко туде хотяше минути: е~ И яко прииде на место, воззрев Иисус, видев его, и рече к нему: закхее, потщався слези, днесь бо в дому твоем подобает ми быти. з~ И потщався слезе, и прият его радуяся. з~ И видевше вси роптаху, глаголюще, яко ко грешну мужу вниде витати. и~ Став же закхей рече ко Господу: се пол имения моего, Господи, дам нищым: и аще кого чим обидех, возвращу четверицею. ф~ Рече же к нему Иисус, яко днесь спасение дому сему бысть: зане и сей сын авраамль есть. и~ Прииде бо сын человечь взыскати, и спасти погибшаго.

*Конец недели.*

а~и Слышащым же им сия, приложь рече притчу, (л. рл~д об.) зане близ ему быти иерусалима, и мняху, яко абие царство божие хощет явитися, в~и И рече убо:

*(зачало ч~е)*
[кс~з] ***
{*Пяток к~з недели:*
Рече Господь притчу сию:***
} Человек некий добра рода иде на страну далече, прияти себе царство, и возвратитися. г~и Призвав же десять раб своих, даде им десять мнас, и рече к ним: куплю дейте дондеже прииду. [кс~з] д~и И граждане его ненавидяху его, и послаша молитву в след его, глаголюще: не хощем сему, да царствует над\ нами. е~и И бысть егда возвратися, приим царство, рече пригласити рабы тии, имже даде сребро, да увесть, какову куплю суть сотворили. з~и Прииде же первый, глаголя: Господи, мнас твоя придела десять мнас. з~и И рече ему: благий рабе и добрый, яко о мале верен был еси, буди область имея над\ десятию градов. и~и И прииде вторый, глаголя: Господи, мнас твоя сотвори пять мнас. ф~и Рече же и тому: и ты буди над\ пятию градов. к~ И другий прииде, глаголя: Господи, се мнас твоя, юже имех положену во убрусе. к~а Бояхся бо тебе, яко человек яр еси: вземлеши егоже не положи, и жнеши егоже не сеяв. к~в Глагола же ему: от уст твоих сужду ти, лукавый рабе: ведяше, яко аз человек яр есмь, вземлю егоже не положив, и жну егоже не сеяв. к~г И почто не вдал еси моего сребра купцем, и аз пришед, с лихвою истязал бых е; к~д И предстоящым рече: воз\ъмите от него мнас, и дадите имущему (л. рл~е) десять мнас. к~е И реша ему: Господи, имать десять мнас. к~з Глаголю бо вам, яко всякому имущему дастся: а от неимущаго, и еже имать, отимется от него. к~з обаче враги моя оны, иже не хотевшыя мне, да царь бых был над\ ними, приведите семо, и изсецыте предо мною. к~и И сия рек, идяше преди восходя во иерусалим.

*Конец пятку.*

*(зачало ч~з)*
[кс~и] к~ф И бысть яко приближися***
{*Понедельник сырныя недели:*
Во время оно, яко приближися Иисусъ***
} в вифсфагию и вифанию, к горе нарицаемей елеон, посла два ученик своих, л~ Глаголя: идите в прямную весь, и в нюже входяща обрящета жребя привязано, на неже никтоже николиже от человек вседе: отрешша е приведита. л~а И аще кто вы вопрошает: почто отрешаета; сице рцыта ему: яко Господь его требует. л~в Шедша же посланная, обретоста, якоже рече има. л~г Отрешающема же има жребя, рекоша господие его к нима: что отрешаета жребя; л~д она же рекоста: яко Господь его требует. л~е И приведоста е ко Иисусови, и возвергше ризы своя на жребя, всадиша Иисуса. л~з Идущу же ему, постилаху ризы своя по пути.

*(зачало ч~з)*
л~з Приближающу же ся ему****
{*Понедельник к~и недели:*
Во время оно, приближающуся Иисусови****
} уже абие к низхождению горе елеонстей, начаша все множество ученик (л. рл~е об.) радующеся хвалити Бога гласом велиим, о всех силах яже видеша, л~и Глаголюще: благословен грядый царь во имя господне: мир на небеси, и слава в вышних. л~ф И нецыи фарисее от народа реша к нему: учителю, запрети учеником твоим. м~ И отвещав рече им: глаголю вам, яко аще сии умолчат, камение возопиет.

*Преступи понедельнику сырному на зачало р~и.*
[Прииде же день опреснок:]

м~а И яко приближися, видев град, плакася о нем, м~в Глаголя: яко аще бы разумел и ты в день сей твой, еже @к смирению@{@к миру@} твоему, ныне же скрыся от очию твоею. м~г Яко приидут дние на тя, и обложат врази твои острог о тебе, и обыдут тя, и об\ъимут тя всюду. м~д И разбиют тя и чада твоя в тебе: и не оставят камень на камени в тебе: понеже не разуме времене посещения твоего.

*Конец понедельнику к~и-му.*

*(зачало ч~и)*
м~е И вшедъ***
{*Вторник к~и недели:*
Во время оно, вшед Иисусъ***
} в церковь, начат изгонити продающыя в ней, и купующыя, м~з Глаголя им: писано есть: дом мой, дом молитвы есть: вы же сотвористе его пещеру разбойником. м~з И бе учя по вся дни в церкви. архиерее же и книжницы искаху его погубити, и старейшины людем. м~и И (л. рл~з) не обретаху, что сотворят ему: людие бо вси держахуся его послушающе его.

*Конец вторнику.*

*Глава к~.*

*(зачало ч~ф)*
[кс~ф] а~ И бысть во един от дний онех, учащу ему***
{*Среда к~и недели:*
Во время оно, учащу Иисусу***
} люди в церкви и благовествующу, приидоша священницы и книжницы со старцы, в~ И реша к нему, глаголюще: рцы нам, коею областию сия твориши; или кто есть давый тебе власть сию; г~ Отвещав же рече к ним: вопрошу вы и аз единаго словесе, и рцыте ми. д~ Крещение иоанново, с небесе ли бе, или от человек; е~ они же помышляху к себе глаголюще: яко аще речем, с небесе, речет: почто убо не веровасте ему; з~ Аще ли же речем, от человек: вси людие камением побиют ны. известно бо бе о иоанне, яко пророк бе. з~ И отвещаша: не вемы откуду. и~ Ии~с же рече им: ни аз глаголю вам, коею областию сия творю.

*Конец среде.*

*(зачало р~)*
[о~] ф~ Начат же к людем глаголати притчу сию:****
{*Четверток к~и недели:*
Рече Господь притчу сию:****
} человек некий насади виноград, и вдаде его делателем, и отиде на лета многа. и~ И во время посла к делателем раба, да от плода винограда дадут ему: делатели же бивше его, послаша тща. а~и И (л. рл~з) приложи послати другаго раба: они же и того бивше, и досаждьше ему, послаша тща. в~и И приложи послати третияго: они же и того уязвльше, изгнаша. г~и Рече же господин винограда: что сотворю; послю сына моего возлюбленнаго, еда како его видевше усрамятся; д~и Видевше же его делателе, мышляху к себе, глаголюще: сей есть наследник, приидите, убием его, да наше будет достояние. е~и И изведше его вон из\ винограда, убиша. что убо сотворит им господин винограда; з~и Приидет и погубит делатели сия, и вдаст виноград инем. слышавше же рекоша: да не будет. з~и он же воззрев на них, рече: что убо писаное сие: камень егоже небрегоша зиждущии, сей бысть во главу угла; и~и Всяк падый на камени том, сокрушится: а на немже падет, стрыет его.

*Конец четвертку.*

*(зачало р~а) (пяток)*
ф~и И взыскаша архиерее и книжницы, возложити нань руце в той час,***
{*Пяток к~и недели:*
Во время оно, взыскаша архиерее и старцы, возложити руце на Иисуса,***
} и убояшася народа: разумеша бо, яко к ним притчу сию рече. к~ И соблюдше, послаша @лаятели@{@наветниковъ@}, творяще себе праведники быти: да имут его в словеси, во еже предати его начальству и области игемонове. [о~а] к~а И вопросиша его глаголюще: учителю, вемы, яко право глаголеши и учиши, и не на лица зриши, но воистинну пути (л. рл~з) божию учиши. к~в Достоит ли нам кесареви дань даяти, или ни; к~г Разумев же их лукавство, рече к ним: что мя искушаете; к~д Покажите ми @цату@{греческ. @динарий@}: чий имать образ и надписание; отвещавше же рекоша: кесарев. к~е он же рече им: воздадите убо яже кесарева кесареви, и яже божия Богови. к~з И не могоша зазрети глагола его пред\ людьми, и дивишася о ответе его, и умолчаша.

*Конец пятку.*

*(зачало р~в)*
[о~в] к~з Приступиша же***
{*Понедельник к~ф недели:*
Во время оно, приступиша ко Иисусу***
} нецыи от саддукей, глаголющии воскресению не быти, вопрошаху его, к~и Глаголюще: учителю, моисей написа нам: аще кому брат умрет, имый жену, и той безчаден умрет, да брат его поймет жену, и возставит семя брату своему. к~ф Седмь убо братия бе, и первый поят жену, умре безчаден: л~ И поят вторый жену, и той умре безчаден: л~а И третий поят ю, такожде же и вси седмь: и не оставиша чад, и умроша. л~в Послежде же всех умре и жена. л~г В воскресение убо, котораго их будет жена; седмь бо имеша ю жену. л~д И отвещав рече им Иисус: сынове века сего женятся, и посягают: л~е А сподобльшиися век он улучити, и воскресение еже от мертвых, ни женятся, ни посягают. л~з Ни умрети бо ктому могут: равни бо суть ангелом, (л. рл~з об.) и сынове суть божии, воскресения сынове суще. л~з А якоже востают мертвии, и моисей сказа при купине, якоже глаголет: Господа Бога авраамля, и Бога исаакова, и Бога иаковля. л~и Бог же несть мертвых, но живых: вси бо тому живи суть. л~ф Отвещавше же нецыи от книжник, рекоша: учителю, добре рекл еси. м~ Ктомуже не смеяху его вопросити ничесоже. рече же к ним: [о~г] м~а Како глаголют Христа сына Давидова быти; м~в Сам бо Давид глаголет в книзе псаломстей: рече Господь Господеви моему, седи одесную мене, м~г Дондеже положу враги твоя подножие ногама твоима. м~д Давид убо Господа его нарицает: и како сын ему есть;

*Конец понедельнику.*

*(зачало р~г)*
м~е Слышащым же всем людем, рече учеником своим:***
{*Суббота л~д недели:*
Рече Господь своим учеником:***
} м~з Внемлите себе от книжник, хотящих ходити во одеждах, и любящих целования на торжищах, и председания на сонмищах, и преждезвания на вечерях: м~з Иже снедают домы вдовиц, и @виною далече молятся@{@лицемерно надолзе молятся@}: сии приимут лишше осуждение.

*Глава к~а.*

а~ Воззрев же виде вметающыя *в храм набдящий имения*{*в сокровищное хранилище*}, дары своя богатыя. [о~д] в~ Видев же и некую вдовицу убогу, вметающу ту две лепте, г~ И рече: воистинну глаголю (л. рл~и) вам, яко вдовица сия убогая множае всех вверже. д~ Вси бо сии от избытка своего ввергоша в дары Богови: сия же от лишения своего все житие, еже име, вверже.

*Конец субботе.*

*(зачало р~д)*
е~ И неким глаголющым о церкви,***
{*Среда к~ф недели:*
Во время оно, некоим глаголющым ко Иисусови о церкви,***
} яко камением добрым и сосуды украшена, рече: з~ Сия яже видите, приидут дние, в няже не останет камень на камени, иже не разорится. [о~е] з~ Вопросиша же его, глаголюще: учителю, когда убо сия будут; и что есть знамение, егда хотят сия быти;

*Преступи среде.*

*(зачало р~е)*
и~ он же рече:****
{*Суббота мясопустная:*
Рече Господь:****
} блюдите, да не прельщени будете: мнози бо приидут во имя мое, глаголюще, яко аз есмь, и время приближися: не изыдите убо во след их. ф~ Егда же услышите брани и нестроения, не убойтеся: подобает бо сим быти прежде, но не у [абие] кончина.

*Преступи субботе. Чти среде:*

и~ Тогда глаголаше им: востанет бо язык на язык, и царство на царство. а~и Труси же велицы по местам, и глади и пагубы будут: страхования же и знамения велия с небесе будут. (л. рл~и об.)

*Преступи среде.*

*(зачало р~з)*
в~и Прежде же сих всех,***
{*Вторник к~ф недели:*
Рече Господь своим учеником: внемлите от человекъ***
} возложат на вы руки своя, и ижденут, предающе на сонмища и темницы, ведомы к царем и владыкам, имене моего ради. г~и Прилучится же вам во свидетельство: д~и Положите убо на сердцах ваших, не прежде поучатися отвещавати. е~и Аз бо дам вам уста и премудрость, ейже не возмогут противитися, или отвещати вси противляющиися вам. з~и Предани же будете и родители, и братиею, и родом, и други, и умертвят от вас. з~и И будете ненавидими от всех имене моего ради. и~и И влас главы вашея не погибнет. ф~и В терпении вашем стяжите душя вашя.

*Конец вторнику. Чти среде:*

к~ Егда же узрите обстоимь иерусалим вои, тогда разумейте, яко приближися запустение ему. к~а Тогда сущии во иудеи, да бегают в горы: и иже посреде его да исходят: и иже во странах, да не входят вонь. к~в Яко дние отмщению сии суть, яко исполнитися всему писанному. к~г Горе же имущым во утробе, и доящым в тыя дни: будет бо беда велия на земли, и гнев на людех сих. к~д И падут во острии меча, и пленени будут во вся языки: и иерусалим будет попираемь языки, дондеже скончаются времена язык.

*Конец среде.*
(л. рк~ф)

*Чти субботе:*

к~е И будут знамения в солнце, и луне, и звездах: и на земли туга языком, от нечаяния, шума морскаго и возмущения, к~з Издыхающым человеком от страха и чаяния грядущих на вселенную: силы бо небесныя подвигнутся. к~з И тогда узрят сына человеческа грядуща на облацех с силою и славою многою.

*Преступи субботе.*

*(зачало р~з)*
к~и Начинающым же сим бывати,***
{*Четверток к~ф недели:*
Рече Господь своим ученком:***
} восклонитеся, и воздвигните главы вашя, зане приближается избавление ваше. к~ф И рече притчу им: видите смоковницу, и вся древа: л~ Егда прошибаются уже, видяще сами весте яко близ жатва есть. л~а Тако и вы егда узрите сия бывающа, ведите, яко близ есть царствие божие. л~в Аминь глаголю вам, яко не имать прейти род сей, дондеже вся сия будут.

*Чти субботе:*

л~г Небо и земля мимо идет, а словеса моя не имут прейти.

*Конец четвертку.*

л~д Внемлите же себе, да не когда отягчают сердца ваша об\ъядением и пиянством, и печальми (л. рл~ф об.) житейскими, и найдет на вы внезапу день той. л~е Яко сеть бо приидет на вся живущыя на лицы всея земли. л~з Бдите убо на всяко время молящеся, да сподобитеся убежати всех сих хотящих быти, и стати пред\ сыном человеческим.

*Конец субботе.*

*(зачало р~и)*
л~з Бе же***
{*Пяток к~ф недели:*
Во время оно, бе Иисусъ***
} во дни во церкви учя, нощию же исходя водворяшеся в горе, нарицаемей елеон. л~и И вси людие из\ утра прихождаху к нему во церковь, послушати его.

*Глава к~в.*

*(зачало)*
[о~з] а~ Приближашеся же****
{*Во святый и великий четверток на утрени, до зачала р~ф, без\ преступки:*
Во время оно, приближашеся****
} праздник опреснок, глаголемый пасха. в~ И искаху архиерее и книжницы, како быша убили его: бояхуся бо людей. г~ Вниде же сатана во иуду нарицаемаго искариот, суща от числа обоюнадесяте. д~ И шед глагола архиереом и воеводам, како его предаст им. е~ И возрадовашася: и совещаша ему сребреники дати. з~ И @исповеда@{@обещася@}: и искаше подобна времене, да предаст его им без\ народа.

*Чти понедельнику сырныя недели:*

з~ Прииде же день опреснок, воньже подобно бе (л. р~м) [время] жрети пасху. и~ И посла петра и иоанна, рек: шедша уготовайта нам пасху, да ямы.

*Конец пятку.*

ф~ она же рекоста ему: где хощеши, уготоваем; и~ он же рече им: се восходящема вама во град, срящет вы человек, в скудельнице воду нося: по нем идета в дом, воньже входит. а~и И рцета дому владыце: глаголет тебе учитель, где есть обитель, идеже пасху со ученики моими снем; в~и И той вама покажет горницу велию постлану: ту уготовайта. г~и Шедша же обретоста якоже рече има: и уготоваста пасху. д~и И егда бысть час, возлеже, и обанадесяте апостола с ним. е~и И рече к ним: желанием возжелех сию пасху ясти с вами, прежде даже не прииму мук. з~и Глаголю бо вам, яко отселе не имам ясти от него, дондеже скончаются во царствии божии. з~и И приим чашу, хвалу воздав рече: приимите сию, и разделите себе. и~и Глаголю бо вам, яко не имам пити от плода лознаго, дондеже царствие божие приидет. ф~и И приим хлеб, хвалу воздав преломи: и даде им глаголя: сие есть тело мое, еже за вы даемо: сие творите в мое воспоминание. к~ Такожде же и чашу по вечери, глаголя: сия чаша, новый завет моею кровию, яже за вы проливается. к~а обаче се рука предающаго мя со мною есть на трапезе. к~в И сын убо человеческий идет @по реченному@{@по пред\ъуставленному [совету]@}, обаче горе человеку тому, имже предается. к~г И тии начаша искати в себе, который убо от них (л. р~м об.) хотяй сие сотворити; [о~з] к~д Бысть же и пря в них, кий мнится их быти болий; к~е он же рече им: царие язык господствуют ими, и обладающии ими, благодателе нарицаются. к~з Вы же не тако: но болий в вас, да будет яко мний, и старей, яко служай. к~з Кто бо болий; возлежай ли или служай; не возлежай ли; аз же посреде вас есмь яко служай. к~и Вы же есте пребывше со мною в напастех моих. к~ф И аз завещаваю вам, якоже завеща мне отец мой, царство: л~ Да ясте и пиете на трапезе моей во царствии моем: и сядете на престолех судяще обеманадесяте коленома Исраилевыма. [о~и] л~а Рече же Господь: симоне, симоне, се сатана просит вас, да бы сеял яко пшеницу. л~в Аз же молихся о тебе, да не оскудеет вера твоя: и ты некогда обращься, утверди братию твою. л~г он же рече ему: Господи, с тобою готов есмь и в темницу и в смерть ити. л~д он же рече: глаголю ти петре, не возгласит петел днесь, дондеже трикраты отвержешися мене не ведети. л~е И рече им: егда послах вы без\ влагалища, и без\ меха, и без\ сапог, еда что лишени бысте; они же реша: ничесоже. л~з Рече же им: но ныне иже имать влагалище, да воз\ъмет, такожде и мех: а иже не имать, да продаст ризу свою, и купит нож. л~з Глаголю бо вам: яко еще писаное се, подобает да скончается о мне: еже и со беззаконными вменися. ибо еже о мне, кончину имать. л~и они же реша: Господи се ножа зде два. он же рече им: довольно есть. (л. рм~а)

*(зачало р~ф)*
л~ф И изшед,***
{*Вторник сыропустный:*
Во время оно, изшед Иисусъ***
} иде по обычаю в гору елеонскую: по немже идоша ученицы его.

*Конец понедельнику сырныя недели, и великаго четвертка на утрени.*

м~ Быв же на месте, рече им: молитеся, да не внидете в напасть. м~а И сам отступи от них яко вержением камене, и поклонь колена моляшеся, м~в Глаголя: отче, аще волиши мимонести чашу сию от мене: обаче не моя воля, но твоя да будет.

*Преступи вторнику. Чти четвертку великому:*

м~г Явися же ему ангел с небесе укрепляя его. м~д И быв в подвизе, прилежнее моляшеся: бысть же пот его, яко капля крове каплющи на землю. м~е И востав от молитвы,

*Преступи четвертку великому, в матфеи зачало р~и:*
[Прииде ко учеником:]

*Чти вторнику:*

и пришед ко учеником, обрете их спящя от печали. м~з И рече им: что спите; воставше молитеся, да не внидете в напасть. м~з Еще же ему глаголющу, се народ, и нарицаемый иуда един от обоюнадесяте, идяше пред\ ними. и приступи ко Иисусови целовати его. сие бо бе знамение дал им: егоже аще (л. рм~а об.) лобжу, той есть. м~и Ии~с же рече ему: иудо, лобзанием ли сына человеческаго предаеши; м~ф Видевше же, иже беху о нем бываемое, реша ему: Господи, аще ударим ножем; н~ И удари един некий от них архиереова раба, и уреза ему ухо десное. н~а Отвещав же Иисус, рече: оставите до сего, и коснув во ухо его, исцели его. н~в Рече же Иисус ко пришедшым нань архиереом, и воеводам церковным, и старцем: яко на разбойника ли изыдосте, со оружием и дрекольми яти мя; н~г По вся дни сущу ми с вами в церкви, не простросте руки на мя: но се есть ваша година, и область темная. н~д Емше же его ведоша, и введоша его во двор архиереов: петр же во след идяше издалеча. н~е Возгнещшем же огнь посреде двора, и вкупе седящым им, седяше петр посреде их. н~з узревши же его рабыня некая, седяща при @свете@{@огне@}, и воззревши нань, рече: и сей с ним бе. н~з он же отвержеся его, глаголя: жено, не знаю его. н~и И по мале другий видев его, рече: и ты от них еси. петр же рече: человече, несмь. н~ф И мимошедшу яко часу единому, ин некий крепляшеся, глаголя: воистинну и сей с ним бе: ибо галилеанин есть. кс~ Рече же петр: человече, не вем еже глаголеши. и абие, еще глаголющу ему, возгласи петел. кс~а И обращся Господь воззре на петра, и помяну петр слово господне, якоже рече ему: яко прежде даже петел не возгласит, отвержешися мене трикраты. кс~в И изшед вон, плакася горько. кс~г И мужие, держащии Иисуса, (л. рм~в) ругахуся ему биюще. кс~д И закрывше его, бияху его по лицу, и вопрошаху его, глаголюще: прорцы, кто есть ударей тя; кс~е И ина многа хуляще глаголаху нань. кс~з И яко бысть день, собрашася старцы людстии и архиерее, и книжницы, и ведоша его на сонм свой, кс~з Глаголюще: аще ты еси Христос, рцы нам; рече же им: аще вам реку, не имете веры. кс~и Аще же и вопрошу вы, не отвещаете ми, ни отпустите. кс~ф Отселе будет сын человеческий седяй одесную силы божия. о~ Реша же вси: ты ли убо еси сын божий; он же к ним рече: вы глаголете, яко аз есмь. о~а они же реша: что еще требуем свидетельства; сами бо слышахом от уст его.

*Глава к~г.*

*(зачало р~и)*
а~ И воставше все множество их, ведоша его к пилату.

*Конец вторнику сырному.*

в~ Начаша же***
{*В четверток сыропустный:*
Во время оно, ведоша Иисуса архиереи, и книжницы, и старцы людстии к пилату, и начаша***
} нань вадити, глаголюще: сего обретохом развращающа язык наш, и возбраняюща кесареви дань даяти: глаголюща себе Христа царя быти. г~ Пилат же вопроси его, глаголя: ты ли еси царь иудеом; он же отвещав рече ему: ты глаголеши. д~ Пилат же рече ко архиереом и народу: (л. рм~в об.) никоеяже обретаю вины в человеце сем. е~ они же крепляхуся, глаголюще: яко развращает люди, учя по всей иудеи, начен от галилеи до зде. з~ Пилат же слышав галилею, вопроси: аще человек галилеанин есть; з~ И разумев, яко от области иродовы есть, посла его ко ироду, сущу и тому во иерусалиме в тыя дни. и~ Ирод же видев Иисуса, рад бысть зело: бе бо желая от многа времене видети его: зане слышаше многа о нем, и надеяшеся знамение некое видети от него бываемо. ф~ Вопрошаше же его словесы многи: он же ничесоже отвещаваше ему. и~ Стояху же архиерее и книжницы прилежно вадяще нань. [о~ф] а~и укорив же его ирод с вои своими, и поругався, оболк его в ризу светлу, возврати его к пилату. в~и Быста же си друга, ирод же и пилат в той день с собою: прежде бо беста вражду имуща между собою. г~и Пилат же созва архиереи, и князи, и люди. д~и Рече к ним: приведосте ми человека сего, яко развращающа люди: и се аз пред\ вами истязав, ни единыя же обретаю в человеце сем вины, яже нань вадите. е~и Но ни ирод: послах бо его к нему, и се ничтоже достойно смерти сотворено есть о нем. з~и @Показавъ@{@Наказавъ@} убо его, отпущу. з~и Нужду же имяше на вся праздники, отпущати им единаго. и~и Возопиша же вси народи глаголюще: воз\ъми сего, отпусти же нам варавву: ф~и Иже бе за некую крамолу, бывшую во граде, и убийство ввержен в темницу. к~ Паки же пилат возгласи, хотя (л. рм~г) отпустити Иисуса. к~а они же возглашаху, глаголюще: распни, распни его. к~в он же третицею рече к ним: что бо зло сотвори сей; ничесоже достойна смерти обретох о нем: @показавъ@{@наказавъ@} убо его, отпущу. к~г они же прилежаху гласы великими, просяще его на распятие, и *устояху*{*превозмогаху*} гласи их и архиерейстии. к~д Пилат же посуди быти прошению их. к~е Отпусти же иже за крамолу и убийство всажденнаго в темницу, егоже прошаху: Иисуса же предав воли их. к~з И яко поведоша его, емше симона некоего киринеа грядуща с села, возложиша нань крест, носити по Иисусе. [п~] к~з Идяше же во след его народ мног людей, и жены, яже и плакахуся и рыдаху его. к~и Обращся же к ним Иисус, рече: дщери иерусалимски, не плачитеся о мне, обаче себе плачите, и чад ваших. к~ф Яко се дние грядут, в няже рекут: блажены неплоды, и утробы, яже не родиша, и сосцы, иже не доиша. л~ Тогда начнут глаголати горам: падите на ны. и холмом: покрыйте ны. л~а Зане аще в сурове древе сия творят, в сусе что будет;

*(зачало ра~и)*
л~в Ведяху***
{*Евангелие и~ святых страстей:*
Во время оно, ведяху со Иисусомъ** Сие же и на з~-м часе, в пяток великий.*
} же и ина два злодея с ним убити. л~г И егда приидоша на место нарицаемое лобное, ту распяша его, и злодея, оваго убо одесную, а другаго ошуюю. л~д Ии~с же глаголаше: отче, отпусти им: не ведят бо что творят. (л. рм~г об.)

*Преступи четвертку сырному.*

разделяюще же ризы его, метаху жребия. л~е И стояху людие зряще. ругахуся же и князи с ними, глаголюще: иныя спасе, да спасет и себе, аще той есть Христос божий избранный. л~з Ругахуся же ему и воини, приступающе, и оцет придеюще ему. л~з И глаголаху: аще ты еси царь иудейск, спасися сам. л~и Бе же и написание написано над\ ним писмены еллинскими, и римскими, и еврейскими: сей есть царь иудейск.

*Чти пятку великому вечер:*

л~ф Един же от обешеною злодею хуляше его, глаголя: аще ты еси Христос, спаси себе и наю. м~ Отвещав же другий, прещаше ему, глаголя: ни ли ты боишися Бога, яко в томже осужден еси; м~а И мы убо в правду, достойная бо по делом наю восприемлева: сей же ни единаго зла сотвори. [п~а] м~в И глаголаше Иисусови: помяни мя Господи, егда приидеши во царствии си. м~г И рече ему Иисус: аминь глаголю тебе, днесь со мною будеши в раи.

*Прейди пятку великому вечер, в матфеи:*
[Мимоходящии же:]

*Чти четвертку сырному:*

м~д Бе же час яко шестый, и тма бысть по всей земли до часа девятаго. м~е И померче солнце, и завеса церковная раздрася посреде. м~з И возглашь гласом велиим Иисус рече: отче, в руце твои предаю (л. рм~д) дух мой: и сия рек издше. м~з Видев же сотник бывшее, прослави Бога, глаголя: воистинну человек сей праведен бе. м~и И вси пришедшии народи на позор сей, видяще бывающая, биюще перси своя, возвращахуся. м~ф Стояху же вси знаемии его издалеча, и жены споследствовавшыя ему от галилеи, зряще сих.

*Конец и~-му страстному, и з~-му часу.*

[п~в] н~ И се муж именем иосиф, советник, сый муж благ и праведен: н~а Сей не бе пристал совету и делу их, от аримафеа града иудейска, иже чаяше и той царствия божия. н~в Сей приступль к пилату, проси тело Иисусово. н~г И снем е, обвит плащаницею, и положи е во гробе изсечене, в немже не бе никтоже никогдаже положен. н~д И день бе пяток, и суббота светаше. н~е Во след же шедшыя жены, яже бяху пришли с ним от галилеи, видеша гроб, и яко положено бысть тело его. н~з Возвращшеся же уготоваша ароматы, и миро: и в субботу убо умолчаша по заповеди.

*Конец четвертку сырному.*

*Глава к~д.*

*(зачало рв~и)*
а~ Во едину же от суббот, зело рано, приидоша на гроб,***
{*Евангелие д~ воскресное:*
Во время оно, во едину от суббот, зело рано приидоша жены на гроб,***
} носяще яже уготоваша ароматы, и другия с ними. в~ Обретоша же (л. рм~д об.) камень отвален от гроба: г~ И вшедше, не обретоша телесе Господа Иисуса. д~ И бысть не домышляющымся им о сем, и се мужа два стаста в них в ризах блещащихся. е~ Пристрашным же бывшым им, и поклоншым лица на землю, рекоста к ним: что ищете живаго с мертвыми; з~ Несть зде, но воста. помяните якоже глагола вам, еще сый в галилеи, з~ Глаголя: яко подобает сыну человеческому предану быти в руце человек грешник, и пропяту быти, и в третий день воскреснути: и~ И помянуша глаголы его. ф~ И возвращшеся от гроба, возвестиша вся сия единомунадесяте, и всем прочым. и~ Бяше же магдалина мариа, и иоанна, и мариа иаковля, и прочыя с ними, яже глаголаху ко апостолом сия. а~и И явишася пред\ ними яко лжа глаголы их, и не вероваху им.

*(зачало рг~и)*
в~и Петр же***
{*Вторник светлыя недели, сие же и воскресно е~:*
Во время оно, петръ*} востав тече ко гробу, и приник виде ризы едины лежащя, и отиде, в себе дивяся бывшему.

*Конец д~-му воскресному.*

г~и И се, два от них беста идуща в тойже день в весь, отстоящу стадий шестьдесят от иерусалима, ейже имя еммаус. д~и И та беседоваста к себе о всех сих приключшихся. е~и И бысть беседующема има и совопрощающемася: и сам Иисус приближися, (л. рм~е) идяше с нима. з~и очи же ею держастеся, да его не познаета. з~и Рече же к нима: что суть словеса сия, о нихже стязаетася к себе идуща, и еста дряхла; и~и Отвещав же един, емуже имя клеопа, рече к нему: ты ли един пришлец еси во иерусалим, и не уведе бывших в нем во дни сия; ф~и И рече има: киих; она же реста ему: яже о Иисусе назарянине, иже бысть муж пророк, силен делом и словом пред\ богом и всеми людьми. к~ Како предаша его архиереи и князи наши на осуждение смерти, и распяша его. к~а Мы же надеяхомся, яко сей есть хотя избавити Исраиля: но и над\ всеми сими третий сей день имать днесь, отнелиже сия быша. к~в Но и жены некия от нас ужасиша ны, бывшыя рано у гроба: к~г И не обретше телесе его, приидоша глаголюще, и явление ангел видевше, иже глаголют его жива. к~д И идоша нецыи от нас ко гробу: и обретоша тако, якоже и жены реша, самого же не видеша. к~е И той рече к нима: о несмысленная и косная сердцем, еже веровати о всех, яже глаголаша пророцы. к~з Не сия ли подобаше пострадати Христу, и внити в славу свою; к~з И начен от моисеа, и от всех пророк, сказаше има от всех писаний яже о нем. к~и И приближишася в весь, в нюже идяста: и той творяшеся далечайше ити. к~ф И нуждаста его, глаголюще: облязи с нама, яко к вечеру есть, и преклонился есть день. и вниде с нима облещи. л~ И бысть яко возлеже с нима, и приим хлеб благослови, и преломив (л. рм~е об.) даяше има. л~а онема же отверзостеся очи, и познаста его: и той невидимь бысть има. л~в И рекоста к себе: не сердце ли наю горя бе в наю, егда глаголаше нама на пути, и яко сказоваше нама писания; л~г И воставша в той час, возвратистася во иерусалим, и обретоста совокуплены единагонадесяте, и иже бяху с ними, л~д Глаголющих, яко воистинну воста Господь, и явися симону. л~е И та поведаста, яже быша на пути: и яко познася има в преломлении хлеба.

*Конец вторнику, и е~-му воскресному.*

*(зачало рд~и)*
л~з Сия же им глаголющым, и сам Иисус ста посреде их,***
{*Евангелие з~ воскресное:*
Во время оно, воскрес Иисус от мертвых, ста посреде ученик своих,** Сие же и на литургии вознесению.*
} и глагола им: мир вам. л~з убоявшеся же и пристрашни бывше, мняху дух видяще. л~и И рече им: что смущени есте; и почто помышления входят в сердца ваша; л~ф Видите руце мои, и нозе мои, яко сам аз есмь. осяжите мя и видите, яко дух плоти и кости не имать, якоже мене видите имуща. м~ И сие рек, показа им руце и нозе. м~а Еще же не верующым им от радости, и чудящымся, рече им: имате ли что снедно зде, м~в они же даша ему рыбы печены часть, и от пчел сот. м~г И взем, пред\ ними яде. м~д Рече же им: сия суть словеса, яже глаголах к вам, еще (л. рм~з) сый с вами, яко подобает скончатися всем написанным в законе моисеове, и пророцех и псалмех о мне. м~е Тогда отверзе им ум, разумети писания. м~з И рече им: яко тако писано есть, и тако подобаше пострадати Христу и воскреснути от мертвых в третий день, м~з И проповедатися во имя его покаянию и отпущению грехов, во всех языцех, наченше от иерусалима. м~и Вы же есте свидетелие сим. м~ф И се аз послю обетование отца моего на вы: вы же седите во граде иерусалимсте, дондеже облечетеся силою свыше. н~ Извед же их вон до вифании, и воздвиг руце свои, и благослови их. н~а И бысть егда благословляше их, отступи от них, и возношашеся на небо. н~в И тии поклонишася ему, и возвратишася во иерусалим с радостию великою. н~г И бяху выну в церкви, хваляще и благословяще Бога. аминь.

*Конец еже от луки святаго евангелиа. стихов две тысящи осмь сот. издадеся по летех пятинадесятих Христова вознесения.*
