<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(л. рм~з об.)

*От собрания дорофеа мученика, и тирскаго епископа,*

*О СТ~ЕМЪ ИОАННЕ БГ~ОСЛОВЕ.*

Иоанн брат иакова, иже и евангелист Господа бывый, егоже и любляше Господь, во асии убо проповедаше евангелие Христово, траианом же царем изгнася во остров патм, слова ради господня. Тамо же сый, и святое евангелие писа, и издаде во ефесе гаием странноприемником и диаконом, емуже и павел апостол свидетельствует, глаголя римляном: целует вы гаий, странноприимец мой и всея церкве. По скончании же траиана возвращается от острова блаженный иоанн, и пребывает во ефесе: и поживе лет сто двадесять, и по сих живаго себе тамо погребе божиею волею. Суть же нецыи глаголют, не при траиане ему изгнатися в патм, но при дометиане, сыне уеспасианове. (л. рм~з)

*ЕВ\ГЛИЕ От ИОАННА.*

*Глава а~.*

а~: Слово, еже в начале бе, и к Богу бе, и Бог бе. г~: Имже вся быша. д~и: Плоть бысть. з~: Иоанн прииде во свидетельство о свете. е~и: Свидетельство его о слове воплощшемся ко всем. ф~и: Ко иудеем. к~е: Что иоанн крещает. к~ф, л~з: Агнец божий. м~: Звание андреево. м~в: Петрово. м~г: Филиппово. м~е: Нафанаилово. м~з: Воистинну израильтянин.

*Глава в~.*

а~: Брак в кане галилейстей. з~: Вода в вино бывшая. а~и: Начало знамений Иисусовых. в~и: Низходит Иисус в капернаум. г~и: Оттуду восходит во иерусалим. е~и: Тамо изгоняет продающыя, и трапезы пеняжников воз\ъобращает. ф~и: Разрушение храма, сиречь, телесе Иисусова. к~г: Мнози вероваша, зряще знамения Иисусова.

*Глава г~.*

а~: Никодим приходит ко Иисусу нощию. г~: Родитися свыше. д~и: Змий в пустыни возвышенный. з~и: Како возлюби Бог мир; к~г: Иоанн крещает. к~е: Взыскание о очищении. к~з: Свидетельство иоанново о Иисусе. л~з: Веруяй имать жизнь вечную: не повинуяйся же не узрит жизни.

*Глава д~.*

в~: Ии~с сам не крещаше. з~: утруждься от путешествия, пити просит у некия самаряныни. к~г: Истиннии (л. рм~з об.) поклонницы. к~з: Себе мессию глаголет Иисус. л~в: Кое брашно Иисусово; м~: Самаритяне веруют. м~з: Сын некоего царскаго в капернауме немощствуяй исцеляется.

*Глава е~.*

в~: Купель вифесда. е~: Человека тридесять осми лет немощнаго исцеляет Иисус в субботу. и~, з~и: Иудеи оболгающыя обличает Иисус. ф~и: Божество свое утвержает многими знамении. м~з: И моисеово свидетельство. л~г: Иоанн, светильник горяй и светяй. л~ф: В писаниих жизнь вечную имамы.

*Глава з~.*

е~: Пять хлеби ячменнии, и две рыбе. е~и: Отходяй Иисус. и~: ученики плавающыя на мори ходя ищет. к~з: О истинном и нетленном хлебе жизни. м~а: Ропщущии иудее. н~г: Плоть сына человеческаго. кс~: Мнози от ученик в след Иисусов не идоша. кс~и: Апостоли Иисуса божия сына исповедуют.

*Глава з~.*

в~: Скинопигиа. г~: Ии~с, ратии его во иудею отшедшым, и сам яко втай взыде. д~и: учит во святилищи. в~и, е~и: Различныя о нем славы. л~в: Фарисеи и архиерее посылают слуги, еже яти его. м~г: Распря в народе его ради. м~з: Яко и в фарисеех, и слугах, и никодиме.

*Глава и~.*

г~: Жена в прелюбодеянии ятая. в~и: Ии~с, свет мира. ф~и: Фарисее вопрошают о отце его. л~д: Работа и свобождение. л~ф: Чада авраамля. м~в: Чада божия. м~д: Диавол лживый и человекоубийца от начала. н~з: Авраам виде день Христов. н~ф: Емлют камение иудее, еже вергнути на Христа.

*Глава ф~.*

а~: Христос слепаго от рождения очи отверзает в субботу. г~и: Фарисее сего слепаго исцелевшагося изгнана от (л. рм~и) сонма творят. л~е: Христос же и веры очи отверзает ему. м~а: Фарисеем же глаголющым яко видят, грех пребывати глаголет.

*Глава и~.*

а~: Христос убо фарисеи наемники, и не сущыя пастыри. а~и: Себе же пастыря добраго показует. ф~и: Сего ради распря во иудеех бывает. л~а: Паки камение держат, еже побити его. л~ф: Но изыде от рук их.

*Глава а~и.*

а~: Лазарь брат марии и марфы немощствуяй. ф~: Дванадесять часа во дне. д~и: Лазарь умре. з~и: Погребеся. м~г: Востает. к~е: Ии~с воскресение и жизнь. м~ф: Совет каиафы. н~з: Архиерее и фарисее даша заповедь, еже яти Иисуса.

*Глава в~и.*

в~: Христа вечеряющаго в вифании нозе помазует мариа. д~: Сего ради ропщет иуда, тать и ковчегоносец. з~: Ии~сов ответ за ню. и~: Лазаря воставша архиереи убити совещавают. в~и: Ии~су во иеросолим грядущу. и~и: Срете народ. к~: Еллини хотящии Иисуса видети. к~е: Любити и ненавидети душу. к~и: Глас от небесе. л~з: Неверие народа. м~в: От начальников мнози верующии ради фарисеи не исповедаху. м~д: Ии~сово поущение ко оным.

*Глава г~и.*

д~: Востаяй от вечери Иисус. е~: Ноги умывает апостолов. е~и: Смиреномудрие им составляяй. к~а: Предателя иуду знаменует. л~д: Друголюбие составляет. л~и: Отвержение петрово прорицаемое.

*Глава д~и.*

в~: В дому отца небеснаго обители многия суть. з~: Ии~с путь, и истина, и жизнь. з~и: утешитель, дух истины. (л. рм~и об.) к~г: Любяй Иисуса, слово его соблюдает. к~з: Дела утешителя духа. к~з: Мир Христов оставльшийся нам.

*Глава е~и.*

а~, е~: Христос, лоза истинная: мы рождие. в~и: Заповедь, да любим друг друга. и~и: Ненависть мирскую презирати подобает. к~з: утешителево свидетельство о Иисусе.

*Глава з~и.*

а~: Скорбь Христиан будущая. з~: утешителя грядущаго дела, внегда обличити мир. к~а: Жена раждающая, указание скорбей Христианских. к~д: Просящии приимут. л~г: Христос победи мир.

*Глава з~и.*

а~: Молитва Иисусова о показании славы его, и отчи. ф~: И о давших ему.

*Глава и~и.*

а~: Об\ он пол потока кедрскаго, иуда предает Иисуса. з~: Воини на землю падше. и~: Петр отсекает ухо десное малхово. г~и: Отводится Христос связан ко анне. з~и, к~е: Петрово отвержение. к~в: Един от слуг заушение дает Иисусу. к~з: Петелоглашение. к~и: Отводится Христос к пилату. л~з: Царство Христово несть от мира сего. л~и: Что есть истина, глаголет пилат;

*Глава ф~и.*

а~: Бичевание. в~: Венец терновный. г~: Заушения Иисусу данная. д~: Свидетельство пилатово о безвинстве Иисусове. з~и: Предает его пилат распятися. к~и: Жаждет Иисус. а~: Скончашася. предает дух Иисус. л~д: Ребро его копием прободшееся. л~и: Погребение Иисусово. (л. рм~ф)

*Глава к~.*

а~: Воскрес Иисус. д~и: Явися марии. ф~и: И дверем заключенным ста посреди учеников к~е: Фома неверный. к~и: Верует.

*Глава к~а.*

а~: Ии~с учеником рыболовствующым является. в~и: Петру агнцы пасти повелевает. и~и: Знаменование качества смерти петровы.

Конец. (л. рм~ф об.)

*ЕЖЕ От ИОАННА СТ~АГО ЕВ\ГЛИА ГЛАВЫ.*

[а~] О браце бывшем в кане галилейстей.

[в~] О изгнанных из\ церкве.

[г~] О никодиме.

[д~] О вопрошении очищения.

[е~] О самаряныне.

[з~] О цареве муже.

[з~] О имущем тридесять осмь лет в недузе.

[и~] О пяти хлебех: в матфеи, к~з: в марке, з~и: в луке, к~и.

[ф~] О морстем хождении: в матфеи, к~з: в марке, з~и.

[и~] О рожденнем слепце.

[а~и] О лазаре.

[в~и] О помазавшей Господа миром: в матфеи, кс~в: в марке, м~д: в луке, к~а.

[г~и] О нихже рече иуда.

[д~и] О осляте: в матфеи, м~е: в марке, л~в: в луке, кс~и.

[е~и] О пришедших еллинех.

[з~и] О умывании.

[з~и] О утешители.

[и~и] О испрошении телесе господня: в матфеи, кс~и: в марке, м~и: в луке, н~в. (л. р~н)

*ПРЕДИСЛОВИЕ*

*еже от иоанна святаго евангелиа.*

Иже духа сила в немощи совершается, якоже писано есть, и веруем: в немощи же не телесе точию, но убо и слова, и премудрости на языце лежаща. И се яве от многих убо иных, паче же от иже о великом богослове, и брате Христове, благодатию зримем. Сей бо рыбаря отца бе, ту же хитрость отеческую проходя: не точию не научен бе иудейскаго и еллинскаго наказания, но и @отнюдъ@{@весьма@} безкнижен, якоже и божественный лука в деяниих свидетельствует о нем. Ибо отечество его худо и ненарочито, якоже село быти, не словесныя, но рыбарския хитрости: вифсаида бо сего изнесе. Но обаче сицевый не книгочий, ни нарочитый, иже ничтоже имый словящее, виждь, коего улучи духа: якоже, яже ни един от иных триех евангелистов первое нас научи, сия сей возгреме. Понеже онем упражняющымся о телесных Христовых, и ничтоже о превечнем его бытии яснейше и об\ъявленнейше рекшым: потреба бе, да не когда нецыи доле плежущии, и ничтоже высоко разумети могущии, вознепщуют Христа тогда первее в бытие приити, егда от Марии родися, а не превечно от отца родися, еже всяко пострада и павел самосатский. Сего ради великий иоанн о горнем рождении восприемлет: и убо ниже о воплощении слова не воспомянуто остави, рече бо: и слово плоть бысть. Якоже нецыи реша, яко молиша его православнии написати тем о горнем рождении, якоже явльшымся неким еретиком во днех онех, предающым человека проста быти Иисуса. Егда (л. р~н об.) же глаголется святый, яже иных евангелистов прочет, подивитися тамо еже о всех истинныя повести: посудити же, яко здраво имущым, и ничтоже ко благодати рекшым апостолом. Яже не ясно реша они, или не совершенне оставиша, сия же сему распрострети и из\ъяснити, и приложити своим благовестием, еже списа, в патме острове заточен пребывая, по тридесятих и двою летех Христова вознесения. Любляшеся же паче всех ученик иоанн Господем, яко прост же и кроток, и благонравнейший, и яко чист сердцем, сиречь девственник, егоже ради дарованию вверен бысть невидимыми многими таинствы насладився: Блажени бо, рече, чистии сердцем, яко тии Бога узрят. Бе же убо и сродник Господеви, и како; слыши: Иосиф иже пречистыя обручник, имяше от первыя жены детей седмь: четыре мужеский пол, и три женск. марфу, есфирь и саломи. сея убо саломи сын бе иоанн сей. Обретается убо Господь @уецъ@{@стрый, дядя@} ему сый: понеже бо отец Господеви иосиф. сего же иосифа дщи саломи, сестра убо Господеви сия вменяется: темже и сея сын иоанн сестричищь Господеви. Не неподобно же мню и имена, матери же его, и самому евангелисту разгнути: ибо мати убо саломи нарицаемая, толкуется мирная: иоанн же благодать ея. Да весть убо всяка душа, яко яже мирна к человеком, и по души от страстей, мати бывает божественныя благодати. Смотрим же и нечто чуднейще случившееся о сем святом евангелисте, яко три матери является имый: естественную саломи, и гром, (сын бо громов, евангельскаго ради велегласия,) и Богородицу: се бо, рече, Мати твоя. И понеже сия сице имут, да начнем же и глаголом разгнутие: В начале бе слово. (л. рн~а)

*От ИОАННА СТ~ОЕ БЛАГОВЕСТВОВАНИЕ*

*Глава а~.*

*(пн\де) (зачало а~)*
а~ В{*Во святую и великую неделю пасхи, на литургии.*
} начале бе слово, и слово, бе @к богу@{@у бога@}, и Бог бе слово. в~ Сей бе искони @к богу@{@у бога@}. г~ Вся тем быша, и без\ него ничтоже бысть, еже бысть. д~ В том живот бе, и живот бе свет человеком. е~ И свет во тме светится, и тма его не об\ъят. з~ Бысть человек послан от Бога, имя ему иоанн. з~ Сей прииде во свидетельство, да свидетельствует о свете, *да вси веру имут ему*{*да вси уверуют чрез\ него*}. и~ Не бе той свет, но да свидетельствует о свете. ф~ Бе свет истинный, иже просвещает всякаго человека грядущаго в мир. и~ В мире бе, и мир тем бысть, и мир его не позна. а~и Во своя прииде, и свои его не прияша. в~и Елицы же прияша его, даде им область чадом божиим быти, верующым во имя его: (л. рн~а об.) г~и Иже не от крове, ни от похоти плотския, ни от похоти мужеския, но от Бога родишася. д~и И слово плоть бысть, и вселися в ны: и видехом славу его, славу яко единороднаго от отца, исполнь благодати и истины. е~и Иоанн свидетельствует о нем, и воззва, глаголя: сей бе, егоже рех, иже по мне грядый, предо мною бысть: яко первее мене бе. з~и И от исполнения его мы вси прияхом, и благодать воз\ благодать. з~и Яко закон моисеом дан бысть: благодать же и истина Иисус Христом бысть.

*Конец пасце.*

*(зачало в~)*
и~и Бога***
{*Понедельник светлыя недели:*
Бога***
} никтоже виде нигдеже: единородный сын, сый в лоне отчи, той исповеда. ф~и И сие есть свидетельство иоанново, егда послаша жидове от иерусалима иереи и левиты, да вопросят его: ты кто еси; к~ И исповеда, и не отвержеся, и исповеда, яко несмь аз Христос. к~а И вопросиша его: что убо; илиа ли еси ты; и глагола: несмь. пророк ли еси; и отвеща: ни. к~в Реша же ему: кто еси; да ответ дамы пославшым ны; что глаголеши о тебе самом; к~г Рече: аз глас вопиющаго в пустыни, исправите путь господень, якоже рече исаиа пророк. к~д И посланнии беху от фарисей. к~е И вопросиша его, и реша ему: что убо крещаеши, аще ты неси Христос, ни илиа, ни пророк; к~з Отвеща (л. рн~в) им иоанн, глаголя: аз крещаю водою: посреде же вас стоит, егоже вы не весте. к~з Той есть грядый по мне, иже предо мною бысть: емуже несмь аз достоин, да отрешу ремень сапогу его. к~и Сия в вифаваре быша об\ он пол иордана, идеже бе иоанн крестя.

*Конец понедельнику.*

*(зачало г~)*
к~ф Во утрий же виде иоаннъ***
{*На заутрие просвещения:*
Во время оно, виде иоаннъ***
} Иисуса грядуща к себе, и глагола: се агнец божий, вземляй грехи мира. л~ Сей есть, о немже аз рех: по мне грядет муж, иже предо мною бысть, яко первее мене бе. л~а И аз не ведех его: но да явится Исраилеви, сего ради приидох аз в воде крестя. л~в И свидетельствова иоанн, глаголя: яко видех дух сходящ яко голубь с небесе, и пребысть на нем. л~г И аз не ведех его: но пославый мя крестити водою, той мне рече: над\ негоже узриши дух сходящ, и пребывающ на нем, той есть крестяй духом святым. л~д И аз видех, и свидетельствовах, яко сей есть сын божий.

*Конец иоанну предтечи.*

*(зачало д~)*
л~е Во утрий же паки***
{*Среда светлыя недели:*
Во время оно,** Сие же и святому апостолу андрею.*
} стояше иоанн, и от ученк его два. л~з И узрев Иисуса грядуща, глагола: се (л. рн~в об.) агнец божий. л~з И слышаста его оба ученика глаголюща, и по Иисусе идоста. л~и Обращся же Иисус, и видев я по себе идуща, глагола има: чесо ищета; она же реста ему: равви, еже глаголется сказаемо, учителю, где живеши; л~ф И глагола има: приидита, и видита. приидоста же и видеста где живяше, и у него пребыста день той: бе же час яко десятый. м~ Бе же андрей брат симона петра, един от обою слышавшею от иоанна, и по нем шедшею. м~а Обрете сей прежде брата своего симона, и глагола ему: обретохом мессию, еже есть сказаемо, Христос. м~в И приведе его ко Иисусови. воззрев же нань Иисус рече: ты еси симон, сын ионин: ты наречешися кифа, еже сказается петр.

*(зачало е~)*
м~г Во утрий же восхоте***
{*Неделя а~ поста:*
Во время оно, восхоте Иисусъ** Сие же и святому апостолу филиппу.*
} изыти в галилею, и обрете филиппа, и глагола ему: гряди по мне. м~д Бе же филипп от вифсаиды, от града андреова и петрова. м~е Обрете филипп нафанаила, и глагола ему: егоже писа моисей в законе и пророцы, обретохом Иисуса сына иосифова, иже от назарета. м~з И глагола ему нафанаил: от назарета может ли что добро быти; глагола ему филипп: прииди и виждь. м~з Виде же Иисус нафанаила грядуща к себе, и глагола о нем: се воистинну Исраильтянин, в немже льсти несть. м~и Глагола ему нафанаил: како мя знаеши; отвеща Иисус, и рече ему: прежде даже не возгласи (л. рн~г) тебе филипп, суща под\ смоковницею видех тя. м~ф Отвеща нафанаил и глагола ему: равви, ты еси сын божий, ты еси царь Исраилев. н~ Отвеща Иисус, и рече ему: зане рех ти, яко видех тя под\ смоковницею, веруеши: больша сих узриши. н~а И глагола ему: аминь аминь глаголю вам, отселе узрите небо отверсто, и ангелы божия восходящя, и нисходящя над\ сына человеческаго.

*Конец среде и недели, андрею и филиппу.*

*Глава в~.*

*(зачало з~)*
[а~] а~ И в третий день***
{*Понедельник в~ недели:*
Во время оно,***
} брак бысть в кане галилейстей: и бе Мати Иисусова ту. в~ Зван же бысть Иисус и ученицы его на брак. г~ И не доставшу вину, глагола Мати Иисусова к нему: вина не имут. д~ Глагола ей Иисус: что есть мне и тебе жено; не у прииде час мой. е~ Глагола Мати его слугам: еже аще глаголет вам, сотворите. з~ Беху же ту водоносы каменни шесть, лежаще по очищению иудейску, вместящыя по двема или трием мерам. з~ Глагола им Иисус: наполните водоносы воды. и наполниша их до верха. и~ И глагола им: почерпите ныне, и принесите архитриклинови. и принесоша. ф~ Якоже вкуси архитриклин вина бывшаго от воды, [и не ведяше откуду есть: слуги же ведяху почерпшии воду,] пригласи жениха архитриклин. и~ И глагола ему: всяк человек прежде (л. рн~г об.) доброе вино полагает, и егда упиются, тогда хуждшее: ты же соблюл еси доброе вино доселе. а~и Се сотвори начаток знамением Иисус в кане галилейстей, и яви славу свою: и вероваша в него ученицы его.

*Конец понедельнику.*

*(зачало з~)*
[в~] в~и Посем сниде***
{*Пяток светлыя недели:*
Во время оно, сниде Иисусъ***
} в капернаум сам, и Мати его, и братия его, и ученицы его: и ту не многи дни пребыша. г~и И близ бе пасха иудейска, и взыде во иерусалим Иисус: д~и И обрете в церкви продающыя овцы и волы и голуби, и пеняжники седящыя. е~и И сотвори бичь от вервий, вся изгна из\ церкве, овцы и волы, и торжником разсыпа пенязи, и дски опроверже. з~и И продающым голуби рече: воз\ъмите сия отсюду, и не творите дому отца моего, дому @купленаго@{@купли@}. з~и Помянуша же ученицы его, яко писано есть: *жалость дому твоего снесть мя*{*ревность дому твоего снеде мя*}. и~и Отвещаша же иудее, и реша ему: кое знамение являеши нам, яко сия твориши; ф~и Отвеща Иисус, рече им: разорите церковь сию, и треми деньми воздвигну ю. к~ Реша же иудее: четыредесять и шестию лет создана бысть церковь сия, и ты ли треми деньми воздвигнеши ю; к~а он же глаголаше о церкви тела своего. к~в Егда убо воста от мертвых, помянуша ученицы его, яко се (л. рн~д) глаголаше: и вероваша писанию, и словеси, еже рече Иисус.

*Конец пятку.*

к~г Егда же бе во иеросолимех в праздник пасхи, мнози вероваша во имя его, видяще знамения его, яже творяше. к~д Сам же Иисус не вдаяше себе в веру их, имже сам ведяше вся: к~е И яко не требоваше, да кто свидетельствует о человеце, сам бо ведяше, что бе в человеце.

*Глава г~.*

*(зачало и~)*
[г~] а~ Бе же человекъ***
{*Четверток светлыя недели:*
Во время оно, человек некий бе***
} от фарисей, никодим имя ему, князь жидовский. в~ Сей прииде ко Иисусу нощию, и рече ему: равви, вем, яко от Бога пришел еси учитель. никтоже бо может знамений сих творити, ихже ты твориши, аще не будет Бог с ним. г~ Отвеща Иисус, и рече ему: аминь аминь глаголю тебе, аще кто не родится свыше, не может видети царствия божия. д~ Глагола к нему никодим: како может человек родитися стар сый; еда может второе внити во утробу матере своея, и родитися; е~ Отвеща Иисус: аминь аминь глаголю тебе, аще кто не родится водою и духом, не может внити во царствие божие. з~ Рожденное от плоти, плоть есть, и рожденное от (л. рн~д об.) духа, дух есть. з~ Не дивися, яко рех ти: подобает вам родитися свыше. и~ Дух идеже хощет, дышет, и глас его слышиши: но не веси откуду приходит, и камо идет: тако есть всяк человек, рожденный от духа. ф~ Отвеща никодим, и рече ему: како могут сия быти; и~ Отвеща Иисус, и рече ему: ты еси учитель Исраилев, и сих ли не веси; а~и Аминь аминь глаголю тебе, яко еже вемы, глаголем: и еже видехом, свидетельствуем: и свидетельства нашего не приемлете. в~и Аще земная рекох вам, и не веруете: како аще реку вам небесная, веруете;

*(зачало ф~)*
г~и И никтоже***
{*Неделя пред\ воздвижением:*
Рече Господь: никтоже***
} взыде на небо, токмо сшедый с небесе, сын человеческий, сый на небеси. д~и И якоже моисей вознесе змию в пустыни: тако подобает вознестися сыну человеческому: е~и Да всяк веруяй вонь, не погибнет, но имать живот вечный.

*Конец четвертку.*

*(зачало и~)*
з~и Тако бо****
{*Вторник в~ недели:*
Рече Господь: тако****
} возлюби Бог мир, яко и сына своего единороднаго дал есть, да всяк веруяй вонь, не погибнет: но имать живот вечный. з~и Не посла бо Бог сына своего в мир, да судит мирови: но да спасется им мир.

*Конец недели пред\ воздвижением.*
(л. рн~е)

и~и Веруяй вонь, @не будетъ@{@несть@} осужден: а не веруяй, уже осужден есть, яко не верова во имя единороднаго сына божия. ф~и Сей же есть суд, яко свет прииде в мир, и возлюбиша человецы паче тму, неже свет: беша бо их дела зла. к~ Всяк бо делаяй злая, ненавидит света, и не приходит к свету, да не обличатся дела его, яко лукава суть. к~а Творяй же истину, грядет к свету, да явятся дела его, яко о Бозе суть соделана.

*Конец вторнику.*

*(зачало а~и)*
к~в По сих же***
{*Суббота светлыя недели:*
Во время оно,***
} прииде Иисус и ученицы его в жидовскую землю: и ту живяше с ними, и крещаше. к~г Бе же иоанн крестя во еноне близ салима, яко воды многи бяху ту: и прихождаху и крещахуся. к~д Не у бо бе всажден в темницу иоанн. [д~] к~е Бысть же стязание от ученик иоанновых со иудеи о очищении. к~з И приидоша ко иоанну, и рекоша ему: равви, иже бе с тобою об\ он пол иордана, емуже ты свидетельствовал еси, се сей крещает, и вси грядут к нему. к~з Отвеща иоанн, и рече: не может человек приимати ничесоже, аще не будет дано ему с небесе. к~и Вы сами мне свидетельствуете, яко рех: несмь аз Христос, но яко послан есмь пред\ ним. к~ф Имеяй невесту, жених есть: а друг женихов стоя и послушая его, радостию (л. рн~е об.) радуется за глас женихов: сия убо радость моя исполнися. л~ оному подобает расти, мне же малитися. л~а Грядый свыше, над\ всеми есть: сый от земли, от земли есть, и от земли глаголет: грядый с небесе, над\ всеми есть. л~в И еже виде и слыша, сие свидетельствует: и свидетельства его никтоже приемлет. л~г Приемый его свидетельство, @верова@{@утверди@}, яко Бог истинен есть.

*Конец субботе.*

л~д Егоже бо посла Бог, глаголы божия глаголет: не в меру бо Бог дает духа. л~е отец бо любит сына, и вся даст в руце его. л~з Веруяй в сына, имать живот вечный: а иже не верует в сына, не узрит живота: но гнев божий пребывает на нем.

*Глава д~.*

а~ Егда убо разуме Иисус, яко услышаша фарисее, яко Иисус множайшя ученики творит и крещает, неже иоанн: в~ Ии~с же сам не крещаше, но ученицы его: г~ Остави иудею, и иде паки в галилею. д~ Подобаше же ему проити сквозе самарию.

*(зачало в~и)*
е~ Прииде убо***
{*Неделя е~ по пасце о самаряныне:*
Во время оно, прииде Иисусъ***
} во град самарийский глаголемый сихарь, близ веси, юже даде иаков иосифу (л. рн~з) сыну своему. з~ Бе же ту источник иаковль. Иисус же труждся от пути, седяше тако на источнице: бе же яко час шестый. [е~] з~ Прииде жена от самарии почерпати воду. глагола ей Иисус: даждь ми пити. и~ ученицы бо его отшли бяху во град, да брашно купят. ф~ Глагола ему жена самаряныня: како ты жидовин сый от мене пити просиши, жены самаряныни сущей; не прикасают бо ся жидове самарянех. и~ Отвеща Иисус, и рече ей: аще бы ведала дар божий, и кто есть глаголяй ти: даждь ми пити: ты бы просила у него, и дал бы ти воду живу. а~и Глагола ему жена: Господи, ни почерпала имаши, и студенец есть глубок: откуду убо имаши воду живу; в~и Еда ты болий еси отца нашего иакова, иже даде нам студенец сей, и той из\ него пит, и сынове его, и скоти его; г~и Отвеща Иисус и рече ей: всяк пияй от воды сея, вжаждется паки. д~и А иже пиет от воды, юже аз дам ему, не вжаждется во веки: но вода, юже аз дам ему, будет в нем источник воды текущ в живот вечный. е~и Глагола к нему жена: Господи, даждь ми сию воду: да ни жажду, ни прихожду семо почерпати. з~и Глагола ей Иисус: иди, пригласи мужа твоего, и прииди семо. з~и Отвеща жена и рече ему: не имам мужа. глагола ей Иисус: добре рече, яко мужа не имам. и~и Пять бо мужей имела еси: и ныне егоже имаши, несть ти муж: се воистинну рекла еси. ф~и Глагола ему жена: Господи, вижу яко пророк еси ты. к~ отцы наши в горе сей поклонишася: (л. рн~з об.) и вы глаголете, яко во иерусалимех есть место, идеже кланятися подобает. к~а Глагола ей Иисус: жено, веру ми ими, яко грядет час, егда ни в горе сей, ни во иерусалимех поклонитеся отцу. к~в Вы кланяетеся, егоже не весте: мы кланяемся, егоже вемы: яко спасение от иудей есть. к~г Но грядет час, и ныне есть, егда истиннии поклонницы поклонятся отцу духом и истиною: ибо отец таковых ищет покланяющихся ему. к~д Дух есть Бог, и иже кланяется ему, духом и истиною достоит кланятися. к~е Глагола ему жена: вем, яко мессиа приидет глаголемый Христос, егда той приидет, возвестит нам вся. к~з Глагола ей Иисус: аз есмь, глаголяй с тобою. к~з И тогда приидоша ученицы его, и чуждахуся, яко с женою глаголаше. никтоже бо рече: чесо ищеши; или что глаголеши с нею; к~и Остави же водонос свой жена, и иде во град, и глагола человеком: к~ф Приидите, и видите человека, иже рече ми вся, елика сотворих: еда той есть Христос; л~ Изыдоша же из\ града, и грядяху к нему. л~а Между же сим, моляху его ученицы его, глаголюще: равви, яждь. л~в он же рече им: аз брашно имам ясти, егоже вы не весте. л~г Глаголаху же ученицы к себе: еда кто принесе ему ясти; л~д Глагола им Иисус: мое брашно есть, да сотворю волю пославшаго мя, и совершу дело его. л~е Не вы ли глаголете, яко еще четыри месяцы суть, и жатва приидет; се глаголю вам: возведите очи ваши, и видите нивы, яко плавы суть к (л. рн~з) жатве уже. л~з И жняй мзду приемлет, и собирает плод в живот вечный: да сеяй вкупе радуется и жняй. л~з О сем бо слово есть истинное, яко ин есть сеяй, и ин есть жняй. л~и Аз послах вы жати, идеже вы не трудистеся: инии трудишася, и вы в труд их внидосте. л~ф От града же того, мнози вероваша вонь от самарян, за слово жены свидетельствующия, яко рече ми вся, елика сотворих. м~ Егда же приидоша к нему самаряне, моляху его, да бы пребыл у них: и пребысть ту два дни. м~а И много паче вероваша за слово его. м~в Жене же глаголаху, яко не ктому за твою беседу веруем: сами бо слышахом, и вемы, яко сей есть воистинну Спас миру Христос.

*Конец недели.*

м~г По двою же дню, изыде оттуду, и иде в галилею: м~д Сам бо Иисус свидетельствова, яко пророк во своем отечествии чести не имать. м~е Егда же прииде в галилею, прияша его галилеане, вся видевше, яже сотвори во иерусалимех в праздник: и тии бо приидоша в праздник. м~з Прииде же паки Иисус в кану галилейскую, идеже сотвори воду в вино.

*(зачало г~и)*
[з~] И бе***
{*Понедельник г~ недели:*
Во время оно, бе***
} некий царев муж, егоже сын боляше, в капернауме. м~з Сей слышав, яко Иисус прииде (л. рн~з об.) от иудеи в галилею, иде к нему, и моляше его, да снидет, и исцелит сына его: хотяше бо умрети. м~и Рече убо Иисус к нему: аще знамений и чудес не видите, не имате веровати. м~ф Глагола к нему царев муж: Господи, сниди прежде даже не умрет отроча мое. н~ Глагола ему Иисус: иди, сын твой жив есть. и верова человек словеси, еже рече ему Иисус, и идяше. н~а Абие же входящу ему, се раби его сретоша его, и возвестиша ему глаголюще: яко сын твой жив есть. н~в Вопрошаше убо от них час, в который легчае ему бысть; и реша ему, яко вчера в час седмый остави его огнь. н~г Разуме же отец, яко той бе час, воньже рече ему Иисус, яко сын твой жив есть: и верова сам, и весь дом его. н~д Сие паки второе знамение сотвори Иисус, пришед от иудеи в галилею.

*Конец понедельнику.*

*Глава е~.*

*(зачало д~и)*
а~ По сих же бе праздник иудейский, и***
{*Неделя д~ о разслабленнем:*
Во время оно,** Сие же и на освящение воды.*
} взыде Иисус во иерусалим. в~ Есть же во иерусалимех на овчей @купели@{@купель@}, яже глаголется еврейски вифесда: пять притвор имущи: г~ В тех слежаше множество болящих, слепых, хромых, сухих, чающих движения воды. д~ Ангел бо господень на всяко лето схождаше в купель, и возмущаше воду: и (л. рн~и) иже первее влазяше по возмущении воды здрав бываше, яцем же недугом одержимь бываше.

*Конец освящению.*

[з~] е~ Бе же ту некий человек, тридесять и осмь лет имый в недузе своем. з~ Сего видев Иисус лежаща, и разумев, яко многа лета уже имяше в недузе, глагола ему: хощеши ли цел быти; з~ Отвеща ему недужный: ей Господи, человека не имам, да егда возмутится вода, ввержет мя в купель: егда же прихожду аз, ин прежде мене слазит. и~ Глагола ему Иисус: востани, воз\ъми одр твой, и ходи. ф~ И абие здрав бысть человек, и взем одр свой, и хождаше: бе же суббота в той день. и~ Глаголаху же жидове исцелевшему: суббота есть, и не достоит ти взяти одра твоего. а~и он же отвеща им: иже мя сотвори цела, той мне рече: воз\ъми одр твой, и ходи. в~и Вопросиша же его: кто есть человек рекий ти, воз\ъми одр твой, и ходи; г~и Исцелевый же не ведяше кто есть: Иисус бо уклонься, народу сущу на месте. д~и Потом же обрете его Иисус в церкви, и рече ему: се здрав бысть, ктому не согрешай, да не горше ти что будет. е~и Иде же человек, и поведа иудеом, яко Иисус есть, иже мя сотвори цела.

*Конец недели.*

з~и И сего ради гоняху Иисуса иудее, и искаху его убити, зане сия творяше в субботу. з~и Ии~с же отвещаваше им: (л. рн~и об.)

*(зачало е~и) **
{*Среда в~ недели:*
Рече Господь ко пришедшым к нему иудеом:** Сие же и мертвым в понедельник.*
} отец мой доселе делает, и аз делаю. и~и Сего же ради паче искаху его иудее убити, яко не токмо разоряше субботу, но и отца своего глаголаше Бога, равен ся творя Богу. ф~и Отвещав же Иисус, и рече им: аминь аминь глаголю вам: не может сын творити о себе ничесоже, аще не еже видит отца творяща: яже бо он творит, сия и сын такоже творит. к~ отец бо любит сына, и вся показует ему, яже сам творит: и больша сих покажет ему дела, да вы чудитеся. к~а Якоже бо отец воскрешает мертвыя, и живит: тако и сын, ихже хощет, живит. к~в отец бо не судит никомуже, но суд весь даст сынови: *(вто\р)*
к~г Да вси чтут сына, якоже чтут отца: а иже не чтит сына, не чтит отца пославшаго его.

*(зачало з~и)*
к~д ****
{*Четверток в~ недели:*
Рече Господь ко пришедшым к нему иудеом:*** Сие же и мертвым во вторник, и в субботу.*
} Аминь аминь глаголю вам: яко слушаяй словесе моего, и веруяй пославшему мя, имать живот вечный, и на суд не приидет: но прейдет от смерти в живот.

*Конец среде.*

к~е Аминь аминь глаголю вам: яко грядет час, и ныне есть, егда мертвии услышат глас сына (л. рн~ф) божия, и услышавше оживут. к~з Якоже бо отец имать живот в себе, тако даст и сынови живот имети в себе. к~з И область даст ему и суд творити: яко сын человечь есть, не дивитеся сему. к~и Яко грядет час, воньже вси сущии во гробех, услышат глас сына божия: к~ф И изыдут сотворшии благая в воскрешение живота: а сотворшии злая в воскрешение суда. л~ Не могу аз о себе творити ничесоже.

*(зачало з~и) **
{*Пяток в~ недели:*
Рече Господь ко пришедшым к нему иудеом:***
} Якоже слышу, сужду: и суд мой праведен есть: яко не ищу воли моея но воли пославшаго мя отца.

*Конец четвертку, и мертвым.*

л~а Аще аз свидетельствую о мне, свидетельство мое несть истинно. л~в Ин есть свидетельствуяй о мне, и вем, яко истинно есть свидетельство, еже свидетельствует о мне. л~г Вы посласте ко иоанну, и свидетельствова о истине. л~д Аз же не от человека свидетельства приемлю: но сия глаголю, да вы спасени будете. л~е он бе светильник, горя и светя: вы же хотесте возрадоватися @в час светения его@{@до времене в светении его@}. л~з Аз же имам свидетельство боле иоаннова: дела бо, яже даде мне отец, да совершу я, та дела, яже аз творю, свидетельствуют о мне, яко отец мя посла. л~з И пославый мя отец, (л. рн~ф об.) той свидетельствова о мне. ни гласа его нигдеже слышасте, ни видения его видесте: л~и И словесе его не имате пребывающа в вас. зане егоже той посла, сему вы веру не емлете. л~ф Испытайте писания, яко вы мните в них имети живот вечный: и та суть свидетельствующая о мне. м~ И не хощете приити ко мне, да живот имате. м~а Славы от человек не приемлю, м~в Но разумех вы, яко любве божия не имате в себе. м~г Аз приидох во имя отца моего, и не приемлете мене: аще ин приидет во имя свое, того приемлете. м~д Како вы можете веровати, славы друг от друга приемлюще, и славу, яже от единаго Бога, не ищете; м~е Не мните, яко аз на вы реку ко отцу: есть, иже на вы глаголет, моисей, наньже вы уповаете. м~з Аще бо бысте веровали моисеови, веровали бысте убо и мне: о мне бо той писа. м~з Аще ли того писанием не веруете, како моим глаголом веру имете;

*Глава з~.*

а~ По сих иде Иисус на он пол моря галилеи тивериадска: в~ И по нем идяше народ мног, яко видяху знамения его, яже творяше на недужных.

*Конец пятку.*

г~ Взыде же на гору Иисус, и ту седяше со ученики своими. д~ Бе же близ фаска, праздник жидовский. (л. р~кс)

*(зачало и~и)*
[и~] е~ Возвед убо Иисус очи,***
{*Среда е~ недели:*
Во время оно, возвед Иисус очи***
} и видев, яко мног народ грядет к нему, глагола к филиппу: чим купим хлебы, да ядят сии; з~ Сие же глаголаше искушая его: сам бо ведяше, что хощет сотворити. з~ Отвеща ему филипп: двема стома пенязь хлебы не довлеют им, да кождо их мало что приимет. и~ Глагола ему един от ученик его андрей, брат симона петра: ф~ Есть отрочищь зде един, иже имать пять хлеб ячменных, и две рыбе: но сии что суть в селико; и~ Рече же Иисус: сотворите человеки возлещи. бе же трава многа на месте. возлеже убо мужей числом яко пять тысящ. а~и Прият же хлебы Иисус, и хвалу воздав, подаде учеником, ученицы же возлежащым: такожде и от рыбу, елико хотяху. в~и И яко насытишася, глагола учеником своим: соберите избытки укрух, да не погибнет ничтоже. г~и Собраша же, и исполниша дванадесяте кошя укрух от пятих хлеб ячменных, иже избыша ядшым.

*(зачало ф~и)*
д~и Человецы же видевше****
{*Суббота по пасце:*
Во время оно, видевше человецы****
} знамение, еже сотвори Иисус, глаголаху: яко сей есть воистинну пророк, грядый в мир.

*Конец среде.*

е~и Ии~с же разумев, яко хотят приити, да восхитят его и сотворят его царя, отиде паки (л. р~кс об.) в гору един. з~и Яко позде бысть, снидоша ученицы его на море. з~и И влезоша в корабль, и идяху на он пол моря в капернаум: и тма абие бысть, и не у бе пришел к ним Иисус. [ф~] и~и Море же ветру велию дыхающу, воздвизашеся. ф~и Гребше же яко стадий двадесять и пять, или тридесять, узреша Иисуса ходяща по морю, и близ корабля бывша, и убояшася. к~ он же глагола им: аз есмь, не бойтеся. к~а Хотяху же прияти его в корабль, и абие корабль бысть на земли, в нюже идяху. к~в Во утрий же народ, иже стояше об\ он пол моря, видев яко корабля иного не бе ту, токмо един той, воньже внидоша ученицы его, и яко не вниде со ученики своими Иисус в корабль, но едини ученицы его идоша: к~г И ини приидоша корабли от тивериады близ места, идеже ядоша хлебы, хвалу воздавше Господеви. к~д Егда же видеша народи, яко Иисуса не бысть ту, ни ученик его, влезоша сами в корабли, и приидоша в капернаум, ищуще Иисуса. к~е И обретоша его об\ он пол моря, реша ему: равви, @когда зде бысть@{@когда семо пришел еси@}; к~з Отвеща им Иисус, и рече: аминь аминь глаголю вам, ищете мене не яко видесте знамение, но яко яли есте хлебы, и насытистеся.

*(зачало к~)*
к~з ***
{*Вторник г~ недели:*
Рече Господь ко пришедшым к нему иудеом:***
} Делайте не брашно гиблющее, но брашно пребывающее в животе вечнем, еже сын (л. ркс~а) человеческий вам даст: сего бо отец знамена Бог.

*Конец субботе.*

к~и Реша же к нему: что сотворим, да делаем дела божия; к~ф Отвеща Иисус, и рече им: се есть дело божие, да веруете в того, егоже посла он. л~ Реша же ему: кое убо ты твориши знамение, да видим, и веру имем тебе; что делаеши; л~а отцы наши ядоша манну в пустыни, якоже есть писано: хлеб с небесе даст им ясти. л~в Рече убо им Иисус: аминь аминь глаголю вам, не моисей даде вам хлеб с небесе: но отец мой даст вам хлеба истиннаго с небесе. л~г Хлеб бо божий есть сходяй с небесе, и даяй живот миру.

*Конец вторнику.*

л~д Реша убо к нему: Господи, всегда даждь нам хлеб сей. л~е Рече же им Иисус:

*(зачало к~а) **
{*Среда г~ недели:*
Рече Господь ко пришедшым к нему иудеом:** Сие же и мертвым в среду.*
} Аз есмь хлеб животный, грядый ко мне не имать взалкатися: и веруяй в мя не имать вжаждатися никогдаже. л~з Но рех вам, яко и видесте мя, и не веруете. л~з Все, еже даст мне отец, ко мне приидет: и грядущаго ко мне не изжену вон. л~и Яко снидох с небесе, не да творю (л. ркс~а об.) волю мою, но волю пославшаго мя отца. л~ф Се же есть воля пославшаго мя отца, да все еже даст ми, не погублю от него, но воскрешу е в последний день.

*Конец среде, и мертвым.*

*(зачало к~в)*
м~ Се же есть***
{*Четверток г~ недели:*
Рече Господь ко пришедшым к нему иудеом: се есть***
} воля пославшаго мя, да всяк видяй сына, и веруяй в него, имать живот вечный, и воскрешу его аз в последний день. м~а Роптаху убо иудее о нем, яко рече: аз есмь хлеб сшедый с небесе. м~в И глаголаху: не сей ли есть Иисус сын иосифов, емуже мы знаем отца и матерь; како убо глаголет сей, яко с небесе снидох; м~г Отвеща убо Иисус, и рече им: не ропщите между собою: м~д Никтоже может приити ко мне, аще не отец пославый мя привлечет его, и аз воскрешу его в последний день.

*Конец четвертку.*

м~е Есть писано во пророцех: и будут вси учени Богу. всяк слышавый отца, и навык, приидет ко мне: м~з Не яко отца видел есть кто, токмо сый от Бога, сей виде отца. м~з Аминь аминь глаголю вам: веруяй в мя, имать живота вечнаго.

*(зачало к~г)*
м~и ****
{*Пяток г~ недели:*
Рече Господь ко пришедшым к нему иудеом:****
} Аз есмь хлеб животный. м~ф отцы ваши ядоша манну в пустыни, и умроша: н~ Сей есть хлеб, (л. ркс~в) сходяй с небесе, да аще кто от него яст, не умрет. н~а Аз есмь хлеб животный, иже сшедый с небесе: аще кто снесть от хлеба сего, жив будет во веки: и хлеб, егоже аз дам, плоть моя есть, юже аз дам за живот мира. н~в Пряхуся же между собою жидове, глаголюще: како может сей нам дати плоть свою ясти; н~д Рече же им Иисус: аминь аминь глаголю вам, аще не снесте плоти сына человеческаго, ни пиете крове его, живота не имате в себе. н~е Ядый мою плоть, и пияй мою кровь, имать живот вечный: и аз воскрешу его в последний день.

*Конец пятку.*

н~е Плоть бо моя истинно есть брашно, и кровь моя истинно есть пиво.

*(зачало к~д)*
н~з ***
{*Понедельник д~ недели:*
Рече Господь ко пришедшым к нему иудеом:***
} Ядый мою плоть, и пияй мою кровь, во мне пребывает, и аз в нем. н~з Якоже посла мя живый отец, и аз живу отца ради: и ядый мя, и той жив будет мене ради. н~и Сей есть хлеб сшедый с небесе: не якоже ядоша отцы ваши манну, и умроша: ядый хлеб сей, жив будет во веки. н~ф Сия рече на сонмищи, учя в капернауме. кс~ Мнози убо слышавше от ученик его реша: жестоко есть слово сие, и кто может его послушати; кс~а Ведый же Иисус в себе, яко ропщут (л. ркс~в об.) о сем ученицы его, рече им: сие ли вы блазнит; кс~в Аще убо узрите сына человеческаго восходяща, идеже бе прежде, кс~г Дух есть иже оживляет: плоть не пользует ничтоже. глаголы, яже аз глаголах вам, дух суть и живот суть. кс~д Но суть от вас нецыи, иже не веруют: ведяше бо искони Иисус, кто суть неверующии, и кто есть предаяй его. кс~е И глаголаше: сего ради рех вам, яко никтоже может приити ко мне, аще не будет ему дано от отца моего. кс~з От сего мнози от ученик его идоша вспять, и ктому не хождаху с ним. кс~з Рече же Иисус обеманадесяте: еда и вы хощете ити; кс~и Отвеща убо ему симон петр: Господи, к кому идем; глаголы живота вечнаго имаши. кс~ф И мы веровахом и познахом, яко ты еси Христос сын Бога живаго.

*Конец понедельнику.*

о~ Отвеща им: не аз ли вас дванадесяте избрах, и един от вас диавол есть; о~а Глаголаше же иуду симонова искариота: сей бо хотяше предати его, един сый от обоюнадесяте.

*Глава з~.*

*(зачало к~е)*
а~ И хождаше***
{*Вторник д~ недели:*
Во время оно, хождаше***
} Иисус по сих в галилеи: не хотяше бо во иудеи ходити, яко искаху его иудее убити. в~ Бе же близ праздник иудейский, потчение сени. г~ Реша же к нему братия (л. ркс~г) его: прейди отсюду, и иди во иудею, да и ученицы твои видят дела твоя, яже твориши. д~ Никтоже бо в тайне ничесоже творит, и ищет сам яве быти: аще сия твориши, яви себе мирови. е~ Ни братия бо его вероваху в него. з~ Глагола убо им Иисус: время мое не у прииде, время же ваше всегда готово есть. з~ Не может мир ненавидети вас: мене же ненавидит, яко аз свидетельствую о нем, яко дела его зла суть. и~ Вы взыдите в праздник сей: аз @не взыду@{@не у взыду@} в праздник сей, яко время мое не у исполнися. ф~ Сия рек им, оста в галилеи. и~ Егда же взыдоша братия его в праздник, тогда и сам взыде, не яве, но яко тай. а~и Жидове же искаху его в праздник, и глаголаху: где есть он; в~и И ропот мног бе о нем в народех. овии глаголаху, яко благ есть: инии же глаголаху: ни, но льстит народы. г~и Ни который же убо яве глаголаше о нем, страха ради иудейскаго.

*Конец вторнику.*

*(зачало к~з)*
д~и Абие же к преполовение праздника***
{*Среда д~ недели:*
В преполовение пятьдесятницы***
} взыде Иисус во церковь, и учаше. е~и И дивляхуся иудее, глаголюще: како сей книги весть, не учився; з~и Отвеща убо им Иисус, и рече: мое учение несть мое, но пославшаго мя. з~и Аще кто хощет волю его творити, разумеет о учении, кое от Бога есть: или (л. ркс~г об.) аз о себе глаголю. и~и Глаголяй о себе, славы своея ищет: а ищяй славы пославшаго его, сей истинен есть, и несть неправды в нем. ф~и Не моисей ли даде вам закон; и никтоже от вас творит закона. что мене ищете убити; к~ Отвеща народ и рече: беса ли имаши; кто тебе ищет убити; к~а Отвеща Иисус, и рече им: едино дело сотворих, и вси дивитеся. к~в Сего ради моисей даде вам обрезание, [не яко от моисеа есть, но от отец,] и в субботу обрезаете человека. к~г Аще обрезание приемлет человек в субботу, да не разорится закон моисеов: на мя ли гневаетеся, яко всего человека здрава сотворих в субботу; к~д Не судите на лица, но праведный суд судите. к~е Глаголаху убо нецыи от иерусалимлян: не сей ли есть, егоже ищут убити; к~з И се не обинуяся глаголет, и ничесоже ему не глаголют: еда @како@{@воистинну@} разумеша князи, яко сей есть Христос; к~з Но сего вемы, откуду есть: Христос же егда приидет, никтоже весть, откуду будет. к~и Воззва убо в церкви учя Иисус, и глаголя: и мене весте, и весте откуду есмь, и о себе не приидох: но есть истинен пославый мя, егоже вы не весте. к~ф Аз вем его, яко от него есмь, и той мя посла. л~ Искаху же да имут его: и никтоже возложи нань руки, яко не у бе пришел час его.

*Конец среде.*

л~а Мнози же от народа вероваша в него, и глаголаху: яко Христос егда приидет, еда больша (л. ркс~д) знамения сотворит, яже сей творит; л~в Слышаша фарисее народ ропщущ о нем сия, и послаша фарисее и архиерее слуги, да имут его. л~г Рече же Иисус: еще мало время с вами есмь, и иду к пославшему мя. л~д Поищете мене, и не обрящете: и идеже есмь аз, вы не можете приити. л~е Реша же иудее к себе: камо сей хощет ити, яко мы не обрящем его; еда в разсеяние еллинское хощет ити, и учити еллины; л~з Что есть сие слово, еже рече: взыщете мене, и не обрящете, и идеже есмь аз, вы не можете приити;

*(зачало к~з)*
л~з В последний же***
{*Неделя и~:*
В последний***
} день великий праздника стояше Иисус, и зваше глаголя: аще кто жаждет, да приидет ко мне, и пиет. л~и Веруяй в мя, якоже рече писание, реки от чрева его истекут воды живы. л~ф Сие же рече о дусе, егоже хотяху приимати верующии во имя его: не у бо бе дух святый, яко Иисус не у бе прославлен. м~ Мнози же от народа слышавше слово, глаголаху: сей есть воистинну пророк. м~а Друзии глаголаху: сей есть Христос. овии же глаголаху: еда от галилеи Христос приходит; м~в Не писание ли рече, яко от семене давидова, и от вифлеемския веси, идеже бе давид, Христос приидет; м~г Распря же бысть в народе его ради. м~д Нецыи же от них хотяху яти его: но никтоже возложи нань руце. м~е Приидоша же слуги ко архиереом и фарисеом: и реша им тии: почто не приведосте его; (л. ркс~д об.) м~з Отвещаша слуги: николиже тако есть глаголал человек, яко сей человек. м~з Отвещаша убо им фарисее: еда и вы прельщени бысте. м~и Еда кто от князь верова вонь, или от фарисей; м~ф Но народ сей, иже не весть закона, прокляти суть. н~ Глагола никодим к ним, иже пришедый к нему нощию, един сый от них: н~а Еда закон наш судит человеку, аще не слышит от него прежде, и разумеет что творит; н~в Отвещаша и рекоша ему: еда и ты от галилеи еси, испытай и виждь, яко пророк от галилеи не приходит.

*Преступи недели и~ напред.*

н~г И иде кождо в дом свой.

*Глава и~.*

а~ Ии~с же иде в гору елеонску. в~ Заутра же паки прииде в церковь, и вси людие идяху к нему, и сед учаше их.

*(зачало к~и)*
г~ Приведоша же книжницы и фарисее к нему***
{*Сие святым женам:*
Во время оно, приведоша ко Иисусу книжницы и фарисее***
} жену, в прелюбодеянии яту, и поставиша ю посреде. д~ Глаголаша ему: учителю, сия жена ята есть ныне к прелюбодеянии. е~ В законе же нам моисей повеле таковыя камением побивати: ты же что глаголеши; з~ Сие же реша искушающе его, да быша имели что глаголати нань. Иисус же долу (л. ркс~е) преклонься, перстом писаше на земли, не слагая им. з~ Якоже прилежаху вопрошающе его, восклонься рече к ним: иже есть без\ греха в вас, @прежде@{@первый@} верзи камень на ню. и~ И паки долу преклонься, писаше на земли. ф~ они же слышавше, и совестию обличаеми исхождаху един по единому, наченше от старец до последних: и оста един Иисус, и жена посреде сущи. и~ Восклонься же Иисус, и ниединаго видев, точию жену, рече ей: жено, где суть, иже важдаху на тя; никийже ли тебе осуди; а~и она же рече: никтоже Господи. рече же ей Иисус: ни аз тебе осуждаю: иди, и отселе ктому не согрешай.

*Конец святым женам.*

*Чти недели и~:*

*(зачало к~ф)*
в~и Паки же им Иисус рече, глаголя:***
{*Четверток д~ недели:*
Рече Господь ко пришедшым к нему иудеом:***
} аз есмь свет миру. ходяй по мне, не. имать ходити во тме, но имать свет животный.

*Конец недели и~.*

г~и Реша же ему фарисее: ты о себе сам свидетельствуеши: свидетельство твое несть истинно. д~и Отвеща Иисус и рече им: аще аз свидетельствую о себе, истинно есть свидетельство мое: яко вем, откуду приидох, и камо иду. вы же не весте, откуду прихожду, и камо гряду. е~и Вы по (л. ркс~е об.) плоти судите: аз не сужду никомуже. з~и И аще сужду аз, суд мой истинен есть: яко един несмь, но аз, и пославый мя отец. з~и И в законе же вашем писано есть, яко двою человеку свидетельство истинно есть. и~и Аз есмь свидетельствуяй о мне самом, и свидетельствует о мне пославый мя отец. ф~и Глаголаху же ему: где есть отец твой; отвеща Иисус: ни мене весте, ни отца моего: аще мя бысте ведали, и отца моего ведали бысте. к~ Сия глаголы глагола Иисус в газофилакии, учя в церкви, и никтоже ят его, яко не у бе пришел час его.

*Конец четвертку.*

*(зачало л~)*
к~а Рече же им паки Иисус:***
{*Пяток д~ недели:*
Рече Господь ко пришедшым к нему иудеом:** Сие же и суббота по воздвижении.*
} аз иду, и взыщете мене, и во гресе вашем умрете: аможе аз иду, вы не можете приити. к~в Глаголаху убо иудее: еда ся сам убиет, яко глаголет: аможе аз иду, вы не можете приити; к~г И рече им: вы от нижних есте, аз от вышних есмь: вы от мира сего есте, аз несмь от мира сего. к~д Рех убо вам, яко умрете во гресех ваших: аще бо не имете веры, яко аз есмь, умрете во гресех ваших. к~е Глаголаху же ему: ты кто еси; и рече им Иисус: начаток, яко и глаголю вам. к~з Многа имам о вас (л. ркс~з) глаголати и судити, но пославый мя истинен есть и аз, яже слышах от него, сия глаголю в мире. к~з Не разумеша убо, яко отца им глаголаше. к~и Рече же им Иисус: егда вознесете сына человеческаго, тогда разумеете, яко аз есмь, и о себе ничесоже творю: но якоже научи мя отец мой, сия глаголю. *(ср\де)*
к~ф И пославый мя, со мною есть: не остави мене единаго отец, яко аз угодная ему всегда творю. л~ Сия ему глаголющу, мнози вероваша в него.

*Конец пятку, и субботе по воздвижении.*

*(зачало л~а)*
л~а Глаголаше же Иисусъ***
{*Суббота д~ недели:*
Рече Господь:***
} к веровавшым к нему иудеом: аще вы пребудете во словеси моем, воистинну ученицы мои будете: л~в И разумеете истину, и истина свободит вы. л~г Отвещаша и реша ему: семя авраамле есмы, и никомуже работахом николиже: како ты глаголеши, яко свободни будете; л~д Отвеща им Иисус: аминь аминь глаголю вам, яко всяк творяй грех, раб есть греха. л~е Раб же не пребывает в дому во век: сын пребывает во век. л~з Аще убо сын вы свободит, воистинну свободни будете. л~з Вем, яко семя авраамле есте, но ищете мене убити, яко слово мое не вмещается в вы. л~и Аз еже видех у отца моего, глаголю: и вы убо еже видесте у отца вашего, творите. л~ф Отвещаша и реша ему: отец наш авраам есть. глагола (л. ркс~з об.) им Иисус: аще чада авраамля бысте были, дела авраамля бысте творили. м~ Ныне же ищете мене убити, человека, иже истину вам глаголах, юже слышах от Бога: сего авраам несть сотворил. м~а Вы творите дела отца вашего. реша же ему: мы от любодеяния несмы рождени, единаго отца имамы Бога.

*(зачало л~в)*
м~в Рече же им Иисус:***
{*Понедельник е~ недели:*
Рече Господь ко пришедшым к нему иудеом:***
} аще Бог отец ваш бы был, любили бысте убо мене, аз бо от Бога изыдох, и приидох.

*Конец субботе.*

не о себе бо приидох, но той мя посла. м~г Почто беседы моея не разумеете, яко не можете слышати словесе моего; м~д Вы отца вашего диавола есте, и похоти отца вашего хощете творити. он человекоубийца бе искони, и во истине не стоит: яко несть истины к нем. егда глаголет лжу, от своих глаголет, яко лож есть, и отец лжи. м~е Аз же зане истину глаголю, не веруете мне. м~з Кто от вас обличает мя о гресе; аще ли истину глаголю, почто вы не веруете мне; м~з Иже есть от Бога, глаголы божия послушает: сего ради бы не послушаете, яко от Бога несте. м~и Отвещаша же иудее, и реша ему: не добре ли мы глаголем, яко самарянин еси ты, и беса имаши; м~ф Отвеща Иисус: аз беса не имам, но чту отца моего, и вы не чтете (л. ркс~з) мене. н~ Аз же не ищу славы моея: есть ищя и судя.

*(зачало л~г)*
н~а ***
{*Вторник е~ недели:*
Рече Господь ко пришедшым к нему иудеом:***
} Аминь аминь глаголю вам, аще кто слово мое соблюдет, смерти не имать видети во веки.

*Конец понедельнику.*

н~в Реша убо ему жидове: ныне разумехом, яко беса имаши. авраам умре, и пророцы, и ты глаголеши: аще кто слово мое соблюдет, смерти не имать вкусити во веки. н~г Еда ты болий еси отца нашего авраама, иже умре, и пророцы умроша, кого ся сам ты твориши; н~д Отвеща Иисус: аще аз славлюся сам, слава моя ничесоже есть: есть отец мой славяй мя, егоже вы глаголете, яко Бог наш есть. н~е И не познасте его, аз же вем его: и аще реку, яко не вем его, буду подобен вам, лож: но вем его, и слово его соблюдаю. н~з Авраам отец ваш рад бы был, да бы видел день мой: и виде, и возрадовася. н~з Реша же иудее к нему: пятидесять лет не у имаши, и авраама ли еси видел; н~и Рече же им Иисус: аминь аминь глаголю вам, прежде даже авраам не бысть, аз есмь. н~ф Взяша же камение, да вергут нань: Иисус же скрыся, и изыде из\ церкве, прошед посреде их, и мимохождаше тако.

*Конец вторнику.*
(л. ркс~з об.)

*Глава ф~.*

*(зачало л~д)*
[и~] а~ И мимоидый***
{*Неделя з~ о слепце:*
Во время оно, мимоидый Иисусъ***
} виде человека слепа от рождества. в~ И вопросиша его ученицы его, глаголюще: равви, кто согреши; сей ли, или родителя его, да слеп родися; г~ Отвеща Иисус: ни сей согреши, ни родителя его, но да явятся дела божия на нем. д~ Мне подобает делати дела пославшаго мя, дондеже день есть: приидет нощь, егда никтоже может делати. е~ Егда в мире есмь, свет есмь миру. з~ Сия рек, плюну на землю, и сотвори брение от плюновения, и помаза очи брением слепому. з~ И рече ему: иди, умыйся в купели силоамсте, еже сказается послан. иде же и умыся, и прииде видя. и~ Соседи же и иже бяху видели его прежде, яко слеп бе, глаголаху: не сей ли есть седяй и просяй; ф~ овии глаголаху, яко сей есть: инии же глаголаху, яко подобен ему есть: он же глаголаше, яко аз есмь. и~ Глаголаху же ему: како ти отверзостеся очи; а~и Отвеща он и рече: человек нарицаемый Иисус брение сотвори, и помаза очи мои, и рече ми: иди в купель силоамлю, и умыйся. шед же и умывся, прозрех. в~и Реша же ему: @кто той есть@{@где той есть@}; глагола, не вем. г~и Ведоша же его к фарисеом, иже бе иногда слеп. д~и Бе же суббота, егда сотвори брение Иисус, и отверзе ему очи. е~и Паки же вопрошаху его и фарисее: како (л. ркс~и) прозре; он же рече им: брение положи мне на очи, и умыхся, и вижу. з~и Глаголаху же от фарисей нецыи: несть сей от Бога человек, яко субботу не хранит. овии глаголаху: како может человек грешен сицева знамения творити; и распря бе в них. з~и Глаголаху убо слепцу паки: ты что глаголеши о нем, яко отверзе очи твои; он же рече, яко пророк есть. и~и Не яша убо веры иудее о нем, яко слеп бе, и прозре, дондеже возгласиша родителя того прозревшаго. ф~и И вопросиша я, глаголюще: сей ли есть сын ваю, егоже вы глаголете, яко слеп родися; како убо ныне видит; к~ Отвещаста же има родителя его и реста: вемы, яко сей есть сын наю, и яко слеп родися. к~а Како же ныне видит, не вемы, или кто отверзе ему очи, мы не вемы. сам возраст имать, самого вопросите: сам о себе да глаголет. к~в Сия рекоста родителя его, яко боястася жидов: уже бо бяху сложилися жидове, да аще кто его исповесть Христа, отлучен сонмища да будет. к~г Сего ради родителя его рекоста: яко возраст имать, самого вопросите. к~д Возгласиша же вторицею человека, иже бе слеп, и реша ему: даждь славу Богу, мы вемы, яко человек сей грешен есть. к~е Отвеща же он, и рече: аще грешен есть, не вем: едино вем, яко слеп бех, ныне же вижу. к~з Реша же ему паки: что сотвори тебе; како отверзе очи твои; к~з Отвеща им: рекох вам уже, и не слышасте: что паки хощете слышати; еда и вы (л. ркс~и об.) ученицы его хощете быти; к~и они же укориша его, и реша ему: ты ученик еси того, мы же моисеовы есмы ученицы. к~ф Мы вемы, яко моисеови глагола Бог: сего же не вемы, откуду есть. л~ Отвеща человек, и рече им: о сем бо дивно есть, яко вы не весте, откуду есть, и отверзе очи мои. л~а Вем же, яко грешники Бог не послушает: но аще кто богочтец есть, и волю его творит, того послушает. л~в От века несть слышано, яко кто отверзе очи слепу рождену. л~г Аще не бы был сей от Бога, не могл бы творити ничесоже. л~д Отвещаша и реша ему: во гресех ты родился еси весь, и ты ли ны учиши; и изгнаша его вон. л~е услыша Иисус, яко изгнаша его вон, и обрет его, рече ему: ты веруеши ли в сына божия; л~з Отвеща он, и рече: и кто есть Господи, да верую в него; л~з Рече же ему Иисус: и видел еси его, и глаголяй с тобою, той есть. л~и он же рече: верую Господи, и поклонися ему.

*Конец недели.*

*(зачало л~е)*
л~ф И рече Иисус:***
{*Четверток е~ недели:*
Рече Господь ко пришедшым к нему иудеом:***
} на суд аз в мир сей приидох, да невидящии видят, и видящии слепи будут. м~ И слышаша от фарисей сия сущии с ним, и реша ему: еда и мы слепи есмы; м~а Рече им Иисус: аще бысте слепи были, не бысте имели греха: ныне (л. ркс~ф) же глаголете, яко видим, и грех ваш пребывает.

*Глава и~.*

*(зачало)*
а~ ***
{*Святителем на утрени:*
Рече Господь ко пришедшым к нему иудеом:***
} Аминь аминь глаголю вам: не входяй дверьми во двор овчий, но прелазя инуде, той тать есть и разбойник. в~ А входяй дверьми, пастырь есть овцам. г~ Сему дверник отверзает, и овцы глас его слышат, и своя овцы глашает по имени, и изгонит их. д~ И егда своя овцы ижденет, пред\ ними ходит, и овцы по нем идут, яко ведят глас его. е~ По чуждем же не идут, но бежат от него, яко не знают чуждаго гласа. з~ Сию притчу рече им Иисус: они же не разумеша, что бяше яже глаголаше им. з~ Рече же паки им Иисус: аминь аминь глаголю вам, яко аз есмь дверь овцам. и~ Вси, елико их прииде прежде мене, татие суть и разбойницы: но не послушаша их овцы.

*(зачало л~з)*
ф~ ****
{*Святителем на литургии:*
Рече Господь ко пришедшым к нему иудеом:****
} Аз есмь дверь: мною аще кто внидет, спасется, и внидет, и изыдет, и пажить обрящет.

*Конец четвертку и святителем на утрени.*

и~ Тать не приходит, разве да украдет, и убиет, и погубит: аз приидох, да живот имут, (л. ркс~ф) и лишше имут. а~и Аз есмь пастырь добрый: пастырь добрый душу свою полагает за овцы. в~и А наемник, иже несть пастырь, емуже не суть овцы своя, видит волка грядуща, и оставляет овцы, и бегает, и волк расхитит их, и распудит овцы. г~и А наемник бежит, яко наемник есть, и не радит о овцах. д~и Аз есмь пастырь добрый, и знаю моя, и знают мя моя. е~и Якоже знает мя отец, и аз знаю отца: и душу мою полагаю за овцы. з~и И ины овцы имам, яже не суть от двора сего: и тыя ми подобает привести: и глас мой услышат, и будет едино стадо, и един пастырь.

*Конец святителем.*

*(зачало л~з)*
з~и ***
{*Пяток е~ недели:*
Рече Господь ко пришедшым к нему иудеом:***
} Сего ради мя отец любит, яко аз душу мою полагаю, да паки прииму ю. и~и Никтоже воз\ъмет ю от мене, но аз полагаю ю о себе: область имам положити ю, и область имам паки прияти ю: сию заповедь приях от отца моего. ф~и Распря же паки бысть во иудеех за словеса сия. к~ Глаголаху же мнози от них: беса имать, и неистов есть, что его послушаете; к~а Инии глаголаху: сии глаголи не суть беснующагося: еда может бес слепому очи отверсти;

*(зачало)*
к~в Быша же тогда****
{*На освящение церкве:*
Во время оно, быша****
} обновления во иеросолимех, и зима бе. к~г И хождаше Иисус в церкви, в (л. р~о) притворе соломони. к~д Обыдоша же его иудее, и глаголаху ему: доколе душы нашя вземлеши; аще ты еси Христос, рцы нам не обинуяся. к~е Отвеща им Иисус: рех вам, и не веруете: дела, яже аз творю о имени отца моего, та свидетельствуют о мне. к~з Но вы не веруете: несте бо от овец моих, якоже рех вам.

*(зачало л~и)*
к~з ***
{*Суббота е~ недели:*
Рече Господь ко пришедшым к нему иудеом:***
} овцы моя гласа моего слушают: и аз знаю их, и по мне грядут. к~и И аз живот вечный дам им,

*Конец пятку и освящению.*

и не погибнут во веки, и не восхитит их никтоже от руки моея. к~ф отец мой, иже даде мне, болий всех есть: и никтоже может восхитити их от руки отца моего. л~ Аз и отец едино есма. л~а Взяша же камение паки иудее, да побиют его. л~в Отвеща им Иисус: многа добра дела явих вам от отца моего, за кое их дело камение мещете на мя; л~г Отвещаша ему иудее, глаголюще: о добре деле камение не мещем на тя, но о хуле, яко ты человек сый, твориши себе Бога. л~д Отвеща им Иисус: несть ли писано в законе вашем: аз рех, бози есте; л~е Аще оны рече боги, к нимже слово божие бысть, и не может разоритися писание: л~з Егоже отец святи и посла в мир, вы глаголете, (л. р~о об.) яко хулу глаголеши, зане рех: сын божий есмь. л~з Аще не творю дела отца моего, не имите ми веры. л~и Аще ли творю, аще и мне не веруете, делом моим веруйте: да разумеете и веруете, яко во мне отец и аз в нем.

*Конец субботе.*

л~ф Искаху убо паки яти его: и изыде от рук их. м~ И иде паки на он пол иордана, на место, идеже бе иоанн прежде крестя: и пребысть ту. м~а И мнози приидоша к нему, и глаголаху, яко иоанн убо знамения не сотвори ни единаго: вся же елика рече иоанн о сем, истина бе. м~в И мнози вероваша в него ту.

*Глава а~и.*

*(зачало л~ф)*
[а~и] а~ ***
{*Суббота лазарева:*
Во время оно,***
} Бе некто боля лазарь от вифании, от веси мариины и марфы сестры ея. в~ Бе же мариа помазавшая Господа миром, и отерши нозе его власы своими: еяже брат лазарь боляше. г~ Посласте убо сестре к нему глаголюще: Господи, се егоже любиши, болит. д~ Слышав же Иисус, рече: сия болезнь несть к смерти, но о славе божии, да прославится сын божий ея ради. е~ Любляше же Иисус марфу, и сестру ея, и лазаря. з~ Егда же услыша, яко болит, тогда пребысть на немже бе месте два дни. з~ Потом же глагола учеником: идем во иудею паки. (л. ро~а) и~ Глаголаша ему ученицы: равви, ныне искаху тебе камением побити иудее, и паки ли идеши тамо; ф~ Отвеща Иисус: не два ли надесяте часа еста во дне; аще кто ходит во дне, не поткнется, яко свет мира сего видит. и~ Аще кто ходит в нощи, поткнется, яко несть света в нем. а~и Сия рече, и посем глагола им: лазарь друг наш успе, но иду да возбужу его. в~и Реша же ученицы его: Господи, аще успе, спасен будет. г~и Рече же Иисус о смерти его: они же мнеша, яко о успении сна глаголет. д~и Тогда рече им Иисус не обинуяся: лазарь умре. е~и И радуюся вас ради, да веруете, яко не бех тамо: но идем к нему. з~и Рече же фома, глаголемый близнец, учеником: идем и мы, да умрем с ним. з~и Пришед же Иисус, обрете его четыри дни уже имуща во гробе. и~и Бе же вифаниа близ иерусалима яко. стадий пятьнадесять. ф~и И мнози от иудей бяху пришли к марфе и марии, да утешат их о брате ею. к~ Марфа же егда услыша, яко Иисус грядет, срете его: мариа же дома седяше. к~а Рече же марфа ко Иисусу: Господи, аще бы зде был, не бы брат мой умерл. к~в Но и ныне вем, яко елика аще просиши от Бога, даст тебе Бог. к~г Глагола ей Иисус: воскреснет брат твой. к~д Глагола ему марфа: вем, яко воскреснет в воскрешение, в последний день. к~е Рече же ей Иисус: аз есмь воскрешение и живот: веруяй в мя, аще и умрет, оживет. к~з И всяк живый, и веруяй в мя, не умрет во веки: емлеши ли веру сему; к~з Глагола ему: ей Господи. аз (л. ро~а об.) веровах, яко ты еси Христос сын божий, иже в мир грядый. к~и И сия рекши, иде, и пригласи марию сестру свою тай, рекши: учитель пришел есть, и глашает тя. к~ф она же яко услыша, воста скоро, и иде к нему: л~ Не уже бо бе пришел Иисус в весь, но бе на месте, идеже срете его марфа. л~а Иудее же убо сущии с нею в дому, и утешающе ю, видевше марию, яко скоро воста, и изыде, по ней идоша, глаголюще: яко идет на гроб, да плачет тамо. л~в Мариа же яко прииде, идеже бе Иисус, видевши его, паде ему на ногу, глаголющи ему: Господи, аще бы был зде, не бы умерл мой брат. л~г Ии~с же яко виде ю плачущуся, и пришедшыя с нею иудеи плачущя, запрети духу, и возмутися сам, л~д И рече: где положисте его; глаголаша ему: Господи, прииди и виждь. л~е Прослезися Иисус. л~з Глаголаху убо жидове: виждь, како любляше его. л~з Нецыи же от них реша: не можаше ли сей отверзый очи слепому, сотворити, да и сей не умрет; л~и Ии~с же паки претя в себе, прииде ко гробу: бе же пещера, и камень лежаше на ней. л~ф Глагола Иисус: воз\ъмите камень. глагола ему сестра умершаго, марфа: Господи, уже смердит, четверодневен бо есть. м~ Глагола ей Иисус: не рех ли ти, яко аще веруеши, узриши славу божию; м~а Взяша же камень, идеже бе умерый лежя. Иисус же возвед очи горе, и рече: отче, хвалу тебе воздаю, яко услышал еси мя. м~в Аз же ведех, яко всегда мя послушаеши: но народа ради стоящаго окрест рех, да веру имут, яко (л. ро~в) ты мя послал еси. м~г И сия рек, гласом великим воззва: лазаре, гряди вон. м~д И изыде умерый, обязан рукама и ногама укроем, и лице его убрусом обязано. глагола им Иисус: разрешите его, и оставите ити. м~е Мнози бо от иудей пришедшии к марии, и видевше яже сотвори Иисус, вероваша в него.

*Конец субботе лазареве.*

м~з Нецыи же от них идоша к фарисеом, и рекоша им, яже сотвори Иисус.

*(зачало м~)*
м~з Собраша убо архиерее и фарисее сонм,***
{*Понедельник з~ недели:*
Во время оно, собрашася архиерее и фарисее на Иисуса***
} и глаголаху: что сотворим, яко человек сей многа знамения творит; м~и Аще оставим его тако, вси веруют в него: и приидут римляне, и воз\ъмут место, и язык наш. м~ф Един же некто от них каиафа, архиерей сый лету тому, рече им: вы не весте ничесоже, н~ Ни помышляете, яко уне есть нам, да един человек умрет за люди, а не весь язык погибнет. н~а Сего же о себе не рече: но архиерей сый лету тому, прорече, яко хотяше Иисус умрети за люди: н~в И не токмо за люди, но да и чада божия расточенная соберет во едино. н~г От тогоже дне совещаша, да убиют его. н~д Ии~с же ктому не яве хождаше во иудеех: но иде оттуду во страну близ пустыни, во ефрем нарицаемый (л. ро~в об.) град, и ту хождаше со ученики своими. н~е Бе же близ фаска иудейска: и взыдоша мнози во иеросолим от стран прежде пасхи да очистятся. н~з Искаху убо Иисуса, и глаголаху к себе в церкви стояще: что мнится вам, яко не имать ли приити в праздник; н~з Даша убо архиерее и фарисее заповедь, да аще кто ощутит его, где будет, повесть, яко да имут его.

*Конец понедельнику.*

*Глава в~и.*

*(зачало м~а)*
а~ Ии~с же прежде шести дний пасхи, прииде***
{*В неделю цветную, на литургии:*
Прежде шести дний пасхи, прииде Иисусъ***
} в вифанию, идеже бе лазарь умерый, егоже воскреси от мертвых. в~ Сотвориша же ему вечерю ту, и марфа служаше: лазарь же един бе от возлежащих с ним. [в~и] г~ Мариа же приемши литру мира нарда пистики многоценны, помаза нозе Иисусове, и отре власы своими нозе его. храмина же исполнися от вони масти благовонныя. [г~и] д~ Глагола же един от ученик его, иуда симонов искариотский, иже хотяше его предати: е~ Чесо ради миро сие не продано бысть на трех стех пенязь, и дано нищым; з~ Сие же рече, не яко о нищих печашеся, но яко тать бе, и ковчежец имеяше, и вметаемая ношаше. з~ Рече же Иисус: не дейте ея, да в день погребения моего соблюдет е. и~ Нищыя (л. ро~г) бо всегда имате с собою: мене же не всегда имате. ф~ Разуме же народ мног от иудей, яко ту есть: и приидоша не Иисуса ради токмо, но да и лазаря видят, егоже воскреси от мертвых. и~ Совещаша же архиерее, да и лазаря убиют: а~и Яко мнози его ради идяху от иудей, и вероваху во Иисуса. в~и Во утрий же день народ мног пришедый в праздник, слышавше яко Иисус грядет во иерусалим, г~и Прияша ваиа от финик, и изыдоша в сретение ему, и зваху глаголюще: осанна, благословен грядый во имя господне, царь Исраилев. [д~и] д~и Обрет же Иисус осля, вседе на не, якоже есть писано: е~и Не бойся дщи сионя, се царь твой грядет, седя на жребяти осли. з~и Сих же не разумеша ученицы его прежде: но егда прославися Иисус, тогда помянуша, яко сия быша о нем писана, и сия сотвориша ему.

*(зачало)*
з~и Свидетельствоваше же народ, иже бе прежде с ним,***
{*Во святую и великую среду, на утрени до зачала м~д без\ преступки:*
Во время оно, свидетельствоваше народ сый со Иисусом,***
} егда лазаря возгласи от гроба, и воскреси его от мертвых. *(человек)*
и~и Сего ради и срете его народ, яко слышаша его сие сотворша знамение.

*Конец недели цветной.*

*(зачало м~в)*
[е~и] ф~и Фарисее же реша****
{*Вторник з~ недели:*
Во время оно, совет сотвориша фарисее на Иисуса, и реша:****
} к себе: видите, яко никаяже польза есть, се мир по нем идет. к~ Бяху же (л. ро~г об.) нецыи еллини от вшедших, да поклонятся в праздник. к~а Сии убо приступиша к филиппу, иже бе от вифсаиды галилейския, и моляху его, глаголюще: Господи, хощем Иисуса видети. к~в Прииде филипп и глагола андреови: и паки андрей и филипп глаголаста Иисусови. к~г Ии~с же отвеща има, глаголя: прииде час, да прославится сын человеческий. к~д Аминь аминь глаголю вам, аще зерно пшенично пад на земли не умрет, то едино пребывает: аще ли умрет, мног плод сотворит. к~е Любяй душу свою погубит ю: и ненавидяй душу свою в мире сем, в животе вечнем сохранит ю. к~з Аще кто мне служит, мне да последствует: и идеже есмь аз, ту и слуга мой будет. и аще кто мне служит, почтит его отец мой. к~з Ныне душа моя возмутися, и что реку; отче, спаси мя от часа сего: но сего ради приидох на час сей.

*(зачало)*
к~и ***
{*На утрени на воздвижение креста:*
Рече Господь:***
} отче, прослави имя твое. прииде же глас с небесе: и прославих, и паки прославлю. к~ф Народ же стояй слышав, глаголаху: гром бысть. инии глаголаху: ангел глагола ему. л~ Отвеща Иисус, и рече: не мене ради глас сей бысть, но народа ради. л~а Ныне суд есть миру сему: ныне князь мира сего изгнан будет вон. л~в И аще аз вознесен буду от земли, вся привлеку к себе. л~г Сие же глаголаше, назнаменуя, коею смертию хотяше умрети. л~д Отвеща ему народ: мы слышахом от закона, яко Христос (л. ро~д) пребывает во веки: како ты глаголеши, вознестися подобает сыну человеческому; кто есть сей сын человеческий; л~е Рече же им Иисус: еще мало время свет в вас есть. ходите дондеже свет имате, да тма вас не имет: и ходяй во тме, не весть, камо идет.

*(зачало м~г)*
л~з ***
{*Среда з~ недели:*
Рече Господь ко пришедшым к нему иудеом:***
} Дондеже свет имате, веруйте во свет, да сынове света будете.

*Конец вторнику, и кресту.*

сия глагола Иисус, и отшед скрыся от них. л~з Толика знамения сотворшу ему пред\ ними, не вероваху в него. л~и Да сбудется слово исаии пророка, еже рече: Господи, кто верова слуху нашему; и мышца господня кому открыся; л~ф Сего ради не можаху веровати, яко паки рече исаиа: м~ Ослепи очи их, и окаменил есть сердца их, да не видят очима, ни разумеют сердцем, и обратятся, и исцелю их. м~а Сия рече исаиа, егда виде славу его, и глагола о нем. м~в обаче убо и от князь мнози вероваша в него, но фарисей ради не исповедоваху, да не из\ сонмищ изгнани будут. м~г Возлюбиша бо паче славу человеческую, неже славу божию. м~д Ии~с же воззва, и рече: веруяй в мя, не верует в мя, но в пославшаго мя. м~е И видяй мя, видит пославшаго мя. м~з Аз свет в мир приидох, да (л. ро~д об.) всяк веруяй в мя, во тме не пребудет. м~з И аще кто услышит глаголы моя и не верует, аз не сужду ему: не приидох бо, да сужду мирови, но да спасу мир.

*Конец среде.*

м~и Отметаяйся мене и не приемляй глагол моих, имать судящаго ему: слово, еже глаголах, то судит ему в последний день. м~ф Яко аз о себе не глаголах: но пославый мя отец, той мне заповедь даде, что реку, и что возглаголю. н~ И вем, яко заповедь его живот вечный есть: яже убо аз глаголю, якоже рече мне отец, тако глаголю.

*Конец великой среде на утрени.*

*Глава г~и.*

*(зачало м~д)*
[з~и] а~ Прежде же***
{*В четверток великий, евангелие а~ на умовение:*
Во время оно, прежде***
} праздника пасхи, ведый Иисус, яко прииде ему час, да прейдет от мира сего ко отцу, возлюбль своя сущыя в мире, до конца возлюби я. в~ И вечери бывши, диаволу уже вложившу в сердце иуде симонову искариотскому, да его предаст,

*Чти в четверток великий, на литургии:*

г~ Ведый Иисус, яко вся даде ему отец в руце, (л. ро~е) и яко от Бога изыде, и к Богу грядет: д~ Востав с вечери, и положи ризы, и прием лентион, препоясася. е~ Потом же влия воду во умывальницу, и начат умывати ноги учеником, и отирати лентием, имже бе препоясан. з~ Прииде же к симону петру, и глагола ему той: Господи, ты ли мои умыеши нозе; з~ Отвеща Иисус, и рече ему: еже аз творю, ты не веси ныне, разумееши же по сих. и~ Глагола ему петр: не умыеши ногу моею во веки. отвеща ему Иисус: аще не умыю тебе, не имаши части со мною. ф~ Глагола ему симон петр: Господи, не нозе мои токмо, но и руце и главу. и~ Глагола ему Иисус: измовенный не требует, токмо нозе умыти, есть бо весь чист: и вы чисти есте, но не вси. а~и Ведяше бо предающаго его сего ради рече: яко не вси чисти есте.

*Конец первому евангелию, на умовении.*

*(зачало м~е)*
в~и Егда же умы ноги их,***
{*Евангелие в~ по умовении:*
Во время оно, егда умы Иисус нозе учеником,***
} прият ризы своя, возлег паки, рече им: весте ли что сотворих вам; г~и Вы глашаете мя учителя и Господа: и добре глаголете, есмь бо. д~и Аще убо аз умых ваши нозе, Господь и учитель: и вы должни есте друг другу умывати нозе. е~и образ бо дах вам, да якоже аз сотворих вам, и вы творите. з~и Аминь аминь глаголю вам: несть раб болий Господа своего, (л. ро~е об.) ни посланник болий пославшаго его. з~и Аще сия весте, блажени есте, аще творите я.

*Конец в~-му, по умовении.*

*Прейди четвертку великому, в матфеи зачало р~и от полу:*
[И ядущым им:]

и~и Не о всех вас глаголю, аз бо вем, ихже избрах. но да писание сбудется: ядый со мною хлеб, воздвиже на мя пяту свою. ф~и Отселе глаголю вам, прежде даже не будет, да егда будет, веру имете, яко аз есмь. к~ Аминь аминь глаголю вам: приемляй аще кого послю, мене приемлет: а приемляй мене, приемлет пославшаго мя. к~а Сия рек Иисус, возмутися духом, и свидетельствова, и рече: аминь аминь глаголю вам, яко един от вас предаст мя. к~в Сзираху же ся между собою ученицы, недоумеющеся о ком глаголет. к~г Бе же един от ученик его возлежя на лоне Иисусове, егоже любляше Иисус. к~д Поману же сему симон петр вопросити: кто убо есть, о немже глаголет; к~е Напад же той на перси Иисусовы, глагола ему: Господи, кто есть; к~з Отвеща Иисус: той есть, емуже аз омочив хлеб подам. и омочь хлеб, даде иуде симонову искариотскому. к~з И по хлебе тогда вниде вонь сатана. глагола убо ему Иисус: еже твориши, сотвори скоро. к~и Сего же никтоже разуме от возлежащих, к чесому рече ему. к~ф Нецыи же мняху, понеже ковчежец имяше иуда, яко глаголет ему Иисус: купи еже требуем на праздник, или нищым да нечто даст. л~ Приим же (л. ро~з) он хлеб, абие изыде: бе же нощь. л~а Егда изыде, глагола Иисус:

*(зачало м~з) **
{*Евангелие а~ святых страстей:*
Рече Господь своим учеником;***
} Ныне прославися сын человеческий, и Бог прославися о нем. л~в Аще Бог прославися о нем, и Бог прославит его в себе, и абие прославит его. л~г ****
{***Конец в среду великую на часех, егда вся четыре евангелисты прочитаются.*
} Чадца, еще с вами мало есмь: взыщете мене, и якоже рех иудеом, яко аможе аз иду, вы не можете приити, и вам глаголю ныне. л~д Заповедь новую даю вам, да любите друг друга: якоже. возлюбих вы, да и вы любите себе. л~е О сем разумеют вси, яко мои ученицы есте, аще любовь имате между собою. л~з Глагола ему симон петр: Господи, камо идеши; отвеща ему Иисус: аможе аз иду, не можеши ныне по мне ити, последи же по мне идеши. л~з Глагола ему петр: Господи, почто не могу ныне по тебе ити; ныне душу мою за тя положу. л~и Отвеща ему Иисус: душу ли твою за мя положиши; аминь аминь глаголю тебе: не возгласит алектор, дондеже отвержешися мене трищи.

*Глава д~и.*

*(зачало м~з)*
а~ *****
{*Пяток з~ недели:*
Рече Господь своим учеником:*****
} Да не смущается сердце ваше: веруйте в Бога, и в мя веруйте. в~ В дому отца моего обители многи суть: аще ли же ни, рекл (л. ро~з об.) бых вам: иду уготовати место вам. г~ И аще @ @{@поиду и@} уготовлю место вам, паки прииду, и поиму вы к себе: да идеже есмь аз, и вы будете: д~ И аможе аз иду весте, и путь весте. е~ Глагола ему фома: Господи, не вемы, камо идеши; и како можем путь ведети; з~ Глагола ему Иисус: аз есмь путь, и истина, и живот: никтоже приидет ко отцу, токмо мною. з~ Аще мя бысте знали, и отца моего знали бысте убо: и отселе познасте его, и видесте его. и~ Глагола ему филипп: Господи, покажи нам отца, и довлеет нам. ф~ Глагола ему Иисус: толико время с вами есмь, и не познал еси мене филиппе! видевый мене, виде отца: и како ты глаголеши, покажи нам отца; и~ Не веруеши ли, яко аз во отце, и отец во мне есть;

*(зачало м~и) **
{*Суббота з~ недели:*
Рече Господь своим учеником:***
} Глаголы яже аз глаголю вам, о себе не глаголю: отец же во мне пребываяй, той творит дела. а~и Веруйте мне, яко аз во отце, и отец во мне.

*Конец пятку.*

аще ли же ни, за та дела веру имите ми. в~и Аминь аминь глаголю вам: веруяй в мя, дела яже аз творю, и той сотворит, и больша сих сотворит, яко аз ко отцу моему гряду. г~и И еже аще что просите от отца о имени моем, то сотворю: да прославится отец в сыне. д~и И аще чесо просите во имя мое, аз сотворю: е~и Аще любите мя, заповеди (л. ро~з) моя соблюдите. з~и И аз умолю отца, и иного утешителя даст вам, да будет с вами в век: з~и Дух истины, егоже мир не может прияти, яко не видит его, ниже знает его: вы же знаете его, яко в вас пребывает, и в вас будет. и~и Не оставлю вас сиры: прииду к вам. ф~и Еще мало, и мир ктому не видит мене: вы же видите мя, яко аз живу, и вы живи будете. к~ В той день разумеете вы, яко аз во отце моем, и вы во мне, и аз в вас.

*(зачало)*
к~а ***
{*Святому апостолу иуде:*
Рече Господь своим учеником:***
} Имеяй заповеди моя и соблюдаяй их, той есть любяй мя: а любяй мя, возлюблен будет отцем моим, и аз возлюблю его, и явлюся ему сам.

*Конец субботе.*

к~в Глагола ему иуда, не искариотский: Господи, и что бысть, яко нам хощеши явитися, а не мирови; к~г Отвеща Иисус, и рече ему: аще кто любит мя, слово мое соблюдет: и отец мой возлюбит его, и к нему приидема, и обитель у него сотворима. к~д Не любяй мя, словес моих не соблюдает: и слово, еже слышасте, несть мое, но пославшаго мя отца.

*Конец иуде апостолу.*

к~е Сия глаголах вам, в вас сый: к~з утешитель же дух святый, егоже послет отец во имя мое, той (л. ро~з об.) вы научит всему и воспомянет вам вся, яже рех вам. к~з Мир оставляю вам: мир мой даю вам, не якоже мир дает, аз даю вам.

*(зачало м~ф) **
{*Понедельник з~ недели:*
Рече Господь своим ученикомъ***
} Да не смущается сердце ваше, ни устрашает. к~и Слышасте, яко аз рех вам: иду и прииду к вам. аще бысте любили мя, возрадовалися бысте убо, яко рех, иду ко отцу: яко отец мой болий мене есть. к~ф И ныне рех вам, прежде даже не будет, да егда будет, веру имете. л~ Ктому не много глаголю с вами: грядет бо сего мира князь, и во мне не имать ничесоже. л~а Но да разумеет мир, яко люблю отца, и якоже заповеда мне отец, тако творю: востаните, идем отсюду.

*Глава е~и.*

*(зачало н~)*
а~ ****
{*Септемвриа в~, маманту:*
Рече Господь своим учеником:****
} Аз есмь лоза истинная, и отец мой делатель есть. в~ Всяку розгу, о мне не творящую плода, измет ю: и всяку творящую плод, отребит ю, да множайший плод принесет. г~ уже вы чисти есте за слово, еже глаголах вам. д~ Будите во мне, и аз в вас: якоже розга не может плода сотворити о себе, аще не будет на лозе, тако и вы, аще во мне не пребудете. е~ Аз есмь лоза, вы же рождие: и иже будет во мне, и аз в нем, той сотворит плод мног: яко без\ мене не можете творити ничесоже. з~ Аще кто (л. ро~и) во мне не пребудет, извержется вон, якоже розга, и изсышет: и собирают ю, и во огнь влагают, и сгарает. з~ Аще пребудете во мне, и глаголы мои в вас пребудут: емуже аще хощете, просите, и будет вам.

*Конец понедельнику, и святому.*

и~ О сем прославися отец мой да плод мног сотворите и будете мои ученицы.

*(зачало н~а)*
ф~ ***
{*Маиа а~и, мокию:*
Рече Господь своим учеником:*} Якоже возлюби мя отец, и аз возлюбих вас: будите в любви моей. и~ Аще заповеди моя соблюдете, пребудете в любви моей: якоже аз заповеди отца моего соблюдох, и пребываю в его любви. а~и Сия глаголах вам, да радость моя в вас будет, и радость ваша исполнится. в~и Сия есть заповедь моя, да любите друг друга, якоже возлюбих вы. г~и Больши сея любве никтоже имать, да кто душу свою положит за други своя. д~и Вы друзи мои есте, аще творите, елика аз заповедаю вам. е~и Не ктому вас глаголю рабы, яко раб не весть, что творит Господь его: вас же рекох други, яко вся, яже слышах от отца моего, сказах вам. з~и Не вы мене избрасте, но аз избрах вас, и положих, да вы идете, и плод принесете, и плод ваш пребудет: да егоже аще просите от отца во имя мое, даст вам.

*Конец святому.*
(л. ро~и об.)

*(зачало н~в)*
з~и ***
{*Суббота г~ по пасце:*
Рече Господь своим учеником:** Сие же и мучеником.*
} Си заповедаю вам, да любите друг друга. и~и Аще мир вас ненавидит, ведите, яко мене прежде вас возненавиде. ф~и Аще от мира бысте были, мир убо свое любил бы: якоже от мира несте, но аз избрах вы от мира, сего ради ненавидит вас мир. к~ Поминайте слово, еже аз рех вам: несть раб болий Господа своего. аще мене изгнаша, и вас изженут: аще слово мое соблюдоша, и ваше соблюдут. к~а Но сия вся творят вам за имя мое, яко не ведят пославшаго мя. к~в Аще не бых пришел, и глаголал им, греха не быша имели: ныне же @вины@{@извинения@} не имут о гресе своем. к~г Ненавидяй мене, и отца моего ненавидит. к~д Аще дел не бых сотворил в них, ихже ин никтоже сотвори, греха не быша имели: ныне же и видеша, и возненавидеша мене, и отца моего. к~е Но да сбудется слово писанное в законе их: яко возненавидеша мя туне. [з~и] к~з Егда же приидет утешитель, егоже аз послю вам от отца, дух истины, иже от отца исходит, той свидетельствует о мне. к~з И вы же свидетельствуете, яко искони со мною есте.

*Глава з~и.*

а~ Сия глаголах вам, да не соблазнитеся. в~ От сонмищ ижденут вы: (л. ро~ф)

*(зачало н~г)*
Но приидет час,***
{*Вторник з~ недели:*
Рече Господь своим учеником: приидет час,***
} да всяк иже убиет вы мнится службу приносити Богу.

*Конец субботе, и мучеником.*

г~ И сия сотворят, яко не познаша отца, ни мене. д~ Но сия глаголах вам: да егда приидет час, поминайте се, яко аз рех вам. сих же вам исперва не рех, яко с вами бех. е~ Ныне же иду к пославшему мя, и никтоже от вас вопрошает мене, камо идеши; з~ Но яко сия глаголах вам, скорби исполних сердца ваша. з~ Но аз истину вам глаголю, уне есть вам, да аз иду: аще бо не иду аз, утешитель не приидет к вам. аще ли же иду, послю его к вам. и~ И пришед он, обличит мир о гресе, и о правде, и о суде. ф~ О гресе убо, яко не веруют в мя. и~ О правде же, яко ко отцу моему иду, и ктому не видите мене. а~и О суде же, яко князь мира сего осужден бысть. в~и Еще много имам глаголати вам, но не можете носити ныне. г~и Егда же приидет он, дух истины, наставит вы на всяку истину:

*Конец вторнику.*

не о себе бо глаголати имать, но елика аще услышит, глаголати имать и грядущая возвестит (л. ро~ф об.) вам. д~и он мя прославит, яко от моего приимет, и возвестит вам.

*(зачало н~д)*
е~и ***
{*Среда з~ недели:*
Рече Господь своим учеником:***
} Вся елика имать отец, моя суть: сего ради рех, яко от моего приимет, и возвестит вам. з~и Вмале, и ктому не видите мене: и паки вмале, и узрите мя, яко иду ко отцу. з~и Реша же от ученик его к себе: что есть сие, еже глаголет нам, вмале, и не видите мене; и паки, вмале и узрите мя; и яко аз иду ко отцу, и~и Глаголаху убо, что сие есть, еже глаголет, вмале; не вемы, что глаголет. ф~и Разуме же Иисус, яко хотяху его вопрошати, и рече им: о сем ли стязаетеся между собою, яко рех: вмале, и не видите мене: и паки, вмале, и узрите мя; к~ Аминь аминь глаголю вам, яко восплачетеся и возрыдаете вы, а мир возрадуется: вы же печальни будете, но печаль ваша в радость будет. к~а Жена, егда раждает, скорбь имать, яко прииде год ея: егда же родит отроча, ктому не помнит скорби за радость, яко родися человек в мир. к~в И вы же печаль имате убо ныне: паки же узрю вы, и возрадуется сердце ваше, и радости вашея никтоже воз\ъмет от вас: к~г И в той день мене не вопросите ничесоже.

*(зачало н~е) ***
{*Четверток з~ недели:*
Рече Господь своим учеником:****
} Аминь аминь глаголю вам, яко елика аще чесо просите от отца во имя мое, даст вам.

*Конец среде.*
(л. р~п)

к~д Доселе не просисте ничесоже во имя мое: просите, и приимете, да радость ваша исполнена будет. к~е Сия в притчах глаголах вам: но приидет час, егда ктому в притчах не глаголю вам, но яве о отце возвещу вам. к~з В той день во имя мое вопросите, и не глаголю вам, яко аз умолю отца о вас. к~з Сам бо отец любит вы, яко вы мене возлюбисте, и веровасте, яко аз от Бога изыдох. к~и Изыдох от отца, и приидох в мир: и паки оставляю мир, и иду ко отцу. к~ф Глаголаша ему ученицы его: се ныне не обинуяся глаголеши, а притчи никоеяже не глаголеши. л~ Ныне вемы, яко веси вся, и не требуеши, да кто тя вопрошает: о сем веруем, яко от Бога изшел еси. л~а Отвеща им Иисус: ныне ли веруете; л~в Се грядет час, и ныне прииде, да разыдетеся кождо во своя, и мене единаго оставите: и несмь един, яко отец со мною есть. л~г Сия глаголах вам, да во мне мир имате.

*Конец четвертку.*

*(пяток)*
в мире скорбни будете: но дерзайте, яко аз победих мир.

*Глава з~и.*

*(зачало н~з)*
а~ Сия глагола Иисус, и возведе***
{*Неделя з~ святых отец, иже в никеи:*
Во время оно, возведе Иисусъ***
} очи свои на небо, и рече: отче, прииде час: прослави сына твоего, да и сын твой прославит тя: в~ Якоже дал (л. р~п об.) еси ему власть всякия плоти, да всяко еже дал еси ему, даст им живот вечный. г~ Се же есть живот вечный, да знают тебе единаго истиннаго Бога, и егоже послал еси Иисус Христа. д~ Аз прославих тя на земли: дело соверших, еже дал еси мне да сотворю. е~ И ныне прослави мя ты отче у тебе самаго славою, юже имех у тебе прежде мир не бысть. з~ Явих имя твое человеком, ихже дал еси мне от мира: твои беша, и мне их дал еси, и слово твое сохраниша. з~ Ныне разумеша, яко вся, елика дал еси мне, от тебе суть: и~ Яко глаголы, ихже дал еси мне, дах им: и тии прияша, и разумеша воистинну, яко от тебе изыдох, и вероваша, яко ты мя посла. ф~ Аз о сих молю: не о всем мире молю, но о тех, ихже дал еси мне, яко твои суть. и~ И моя вся, твоя суть: и твоя, моя: и прославихся в них. а~и И ктому несмь в мире, и сии в мире суть, и аз к тебе гряду. отче святый, соблюди их во имя твое, ихже дал еси мне, да будут едино, якоже и мы. в~и Егда бех с ними в мире, аз соблюдах их во имя твое: ихже дал еси мне, сохраних, и никтоже от них погибе, токмо сын погибельный, да сбудется писание. г~и Ныне же к тебе гряду, и сия глаголю в мире да имут радость мою исполнену в себе.

*Конец недели.*

д~и Аз дах им слово твое: и мир возненавиде их, яко не суть от мира, якоже и аз от мира (л. рп~а) несмь. е~и Не молю, да воз\ъмеши их от мира, но да соблюдеши их от неприязни. з~и От мира не суть, якоже и аз от мира несмь. з~и Святи их во истину твою: слово твое истина есть.

*(зачало н~з)*
и~и Якоже мене***
{*Пяток з~ недели:*
Во время оно, возвед Иисус очи свои на небо, и рече: якоже ты мя отче***
} послал еси в мир, и аз послах их в мир. ф~и И за них аз свящу себе, да и тии будут священи во истину. к~ Не о сих же молю токмо, но и о верующих словесе их ради в мя. к~а Да вси едино суть, якоже ты отче во мне, и аз в тебе, да и тии в нас едино будут: да и мир веру имет, яко ты мя послал еси. к~в И аз славу, юже дал еси мне, дах им: да будут едино, якоже мы едино есма. к~г Аз в них, и ты во мне, да будут свершени во едино, и да разумеет мир, яко ты мя посла, и возлюбил еси их, якоже мене возлюбил еси. к~д отче, ихже дал еси мне, хощу, да идеже есмь аз, и тии будут со мною: да видят славу мою, юже дал еси мне, яко возлюбил мя еси прежде сложения мира. к~е отче праведный, и мир тебе не позна, аз же тя познах, и сии познаша, яко ты мя посла. к~з И сказах им имя твое, и скажу, да любы, еюже мя еси возлюбил, в них будет, и аз в них.

*Конец пятку.*
(л. рп~а об.)

*Глава и~и.*

*(зачало н~и)*
а~ И сия рек Иисус, изыде***
{*Евангелие в~ святых страстей:*
Во время оно, изыде Иисусъ***
} со ученики своими на он пол потока кедрска, идеже бе вертоград, воньже вниде сам и ученицы его.

*Конец первому страстному.*

в~ Ведяше же иуда предаяй его место, яко множицею. собирашеся Иисус ту со ученики своими. г~ Иуда же прием спиру, и от архиерей и фарисей слуги, прииде тамо со светилы и свещами и оружии. д~ Ии~с же ведый вся грядущая нань, изшед рече им: кого ищете; е~ Отвещаша ему: Иисуса назореа. глагола им Иисус: аз есмь. стояше же и иуда, иже предаяше его, с ними: з~ Да якоже рече им, аз есмь, идоша вспять, и падоша на земли. з~ Паки же вопроси их Иисус: кого ищете; они же реша: Иисуса назореа. и~ Отвеща Иисус: рех вам, яко аз есмь. аще убо мене ищете, оставите сих ити. ф~ Да сбудется слово еже рече: яко ихже дал еси мне, не погубих от них никогоже. и~ Симон же петр имый нож, извлече его, и удари архиереова раба, и уреза ему ухо десное: бе же имя рабу малх. а~и Рече же Иисус петрови: вонзи нож в ножницу. чашу юже даст мне отец, не имам ли пити ея; в~и Спира же и тысящник, и слуги иудейския яша Иисуса и связаша его. г~и И ведоша его ко анне первее, бе бо тесть каиафе, иже бе архиерей лету тому. (л. рп~в) д~и Бе же каиафа давый совет иудеом, яко уне есть единому человеку умрети за люди. е~и По Иисусе же идяше симон петр, и другий ученик: ученик же той бе знаемь архиереови, и вниде со Иисусом во двор архиереов. з~и Петр же стояше при дверех вне: изыде убо ученик той, иже бе знаемь архиереови, и рече двернице, и введе петра. з~и Глагола же раба дверница петрови: еда и ты ученик еси человека сего; глагола он: несмь. и~и Стояху же раби и слуги огнь сотворше, яко зима бе, и греяхуся. бе же с ними петр стоя и греяся. ф~и Архиерей же вопроси Иисуса о ученицех его, и о учении его. к~ Отвеща ему Иисус: аз не обинуяся глаголах миру: аз всегда учах на сонмищих, и в церкви, идеже всегда иудее снемлются, и тай не глаголах ничесоже. к~а Что мя вопрошаеши; вопроси слышавших, что глаголах им: се сии ведят, яже рех аз. к~в Сия же рекшу ему, един от предстоящих слуг удари в ланиту Иисуса, рек: тако ли отвещаваеши архиереови; к~г Отвеща ему Иисус: аще зле глаголах, свидетельствуй о зле: аще ли добре, что мя биеши; к~д Посла же его анна связана к каиафе архиереови. к~е Бе же симон петр стоя и греяся. реша же ему: еда и ты от ученик его еси; он же отвержеся, и рече: несмь. к~з Глагола един от раб архиереов, южика сый, емуже петр уреза ухо: не аз ли тя видех в вертограде с ним; к~з Паки убо петр отвержеся: и абие петел возгласи. (л. рп~в об.)

*(зачало н~ф)*
к~и Ведоша же***
{*Евангелие д~ святых страстей:*
Во время оно ведоша** Сие же и в ф~ час, в великий пяток непреступно.*
} Иисуса от каиафы в претор: бе же утро: и тии не внидоша в претор, да не осквернятся, но да ядят фаску.

*Конец в~-му страстному.*

к~ф Изыде же пилат к ним вон, и рече: кую @речь@{@вину@} приносите на человека сего; л~ Отвещаша и реша ему: аще не бы был сей злодей, не быхом предали его тебе. л~а Рече же им пилат: поимите его вы, и по закону вашему судите ему. реша же ему иудее: нам не достоит убити никогоже. л~в Да слово Иисусово сбудется, еже рече, назнаменуя, коею смертию хотяше умрети. л~г Вниде же паки пилат в претор, и гласи Иисуса, и рече ему: ты ли еси царь иудейск; л~д Отвеща ему Иисус: о себе ли ты сие глаголеши, или инии тебе рекоша о мне; л~е Отвеща пилат: еда аз жидовин есмь; род твой и архиерее предаша тя мне, что еси сотворил; л~з Отвеща Иисус: царство мое несть от мира сего: аще от мира сего было бы царство мое, слуги мои убо подвизалися быша, да не предан бых был иудеом: ныне же царство мое несть отсюду. л~з Рече же ему пилат: убо царь ли еси ты; отвеща Иисус: ты глаголеши, яко царь есмь аз. аз на сие родихся, и на сие приидох в мир, да свидетельствую истину: и всяк, иже есть от истины, послушает гласа моего. л~и Глагола ему пилат: что есть (л. рп~г) истина; и сие рек, паки изыде ко иудеом, и глагола им: аз ни единыя вины обретаю в нем. л~ф Есть же обычай вам, да единаго вам отпущу на пасху: хощете ли убо, да отпущу вам царя иудейска; м~ Возопиша же паки вси, глаголюще: не сего, но варавву: бе же варавва разбойник.

*Глава ф~и.*

а~ Тогда убо пилат поят Иисуса, и би его. в~ И воини сплетше венец от терния, возложиша ему на главу, и в ризу багряну облекоша его. г~ И глаголаху: радуйся царю иудейский! и бияху его по ланитома. д~ Изыде же паки вон пилат, и глагола им: се извожу его вам вон, да разумеете, яко в нем ни единыя вины обретаю. е~ Изыде же вон Иисус, нося терновен венец, и багряну ризу. и глагола им: се человек. з~ Егда же видеша его архиерее и слуги, возопиша глаголюще:

*(зачало кс~)*
Распни, распни его.***
{*Месяца септемвриа в д~и день, на воздвижение креста на литургии:*
Во время оно, совет сотвориша архиерее и старцы на Иисуса, яко да убиют его, и приведоша его к пилату, глаголюще: воз\ъми воз\ъми, распни его.***
} глагола им пилат: поимите его вы, и распните: аз бо не обретаю в нем вины. з~ Отвещаша ему иудее: мы закон имамы, и по закону нашему должен есть умрети, яко себе сына божия сотвори. и~ Егда же слыша пилат сие (л. рп~г об.) слово, паче убояся. ф~ И вниде в претор паки, и глагола Иисусови: откуду еси ты; Иисус же ответа не даде ему. и~ Глагола же ему пилат: мне ли не глаголеши; не веси ли, яко власть имам распяти тя, и власть имам пустити тя; а~и Отвеща Иисус: не имаши власти ни единыя на мне, аще не бы ти дано свыше.

*Преступи кресту.*

сего ради предавый мя тебе, болий грех имать. в~и От сего искаше пилат пустити его. иудее же вопияху, глаголюще: аще сего пустиши, неси друг кесарев. всяк, иже царя себе творяй, противится кесарю.

*Чти кресту:*

г~и Пилат же слышав сие слово, изведе вон Иисуса, и седе на судищи, на месте глаголемем лифостротон, еврейски же гаввафа. д~и Бе же пяток пасце, час же яко шестый. и глагола иудеом: се царь ваш. е~и они же вопияху: воз\ъми, воз\ъми распни его. глагола им пилат: царя ли вашего распну; отвещаша архиерее: не имамы царя, токмо кесаря. з~и Тогда же предаде его им, да распнется.

*Конец д~-му страстному.*

поемше же Иисуса, и ведоша. з~и И нося крест свой, изыде в глаголемое лобное место, еже глаголется еврейски голгофа, и~и Идеже пропяша его: и с ним ина два сюду и сюду, посреде же Иисуса. ф~и Написа же и титла пилат, и положи на кресте. бе же написано: Иисус назорянин царь иудейский. к~ Сего же титла мнози чтоша от иудей, яко близ бе место града, (л. рп~д) идеже пропяша Иисуса: и бе написано, еврейски, гречески, римски.

*Преступи кресту.*

к~а Глаголаху же пилату архиерее иудейстии: не пиши, царь иудейский: но яко сам рече: царь есмь иудейский. к~в Отвеща пилат: еже писах, писах. к~г Воини же, егда пропяша Иисуса, прияша ризы его, и сотвориша четыри части, коемуждо воину часть, и хитон. бе же хитон не швен, свыше исткан весь. к~д Реша же к себе: не предерем его, но метнем жребия о нем, кому будет: да сбудется писание глаголющее: разделиша ризы моя себе, и о иматисме моей меташа жребия. воини же убо сия сотвориша.

*Чти кресту.*

*(зачало кс~а)*
к~е Стояху же***
{*Евангелие ф~ святых страстей:*
Во время оно, стояху** Сие же и септемвриа к~з, и маиа и~ иоанну богослову на литургии.*
} при кресте Иисусове Мати его, и сестра матере его, мариа клеопова, и мариа магдалина, к~з Ии~с же видев матерь, и ученика стояща, егоже любляше, глагола матери своей: жено, се сын твой. к~з Потом же глагола ученику: се Мати твоя. и от того часа поят ю ученик во свояси.

*Преступи богослову напред в зачало кс~з:*
[Сей есть ученик:]

к~и Посем ведый Иисус, яко вся уже совершишася, (л. рп~д об.)

*Преступи кресту.*

да сбудется писание, глагола: жажду. к~ф Сосуд же стояше полн оцта: они же исполнивше губу оцта, и на трость вонзше, придеша ко устом его. л~ Егда же прият оцет Иисус, рече: совершишася,

*Чти кресту:*

и преклонь главу, предаде дух.

*Зде чти пятку великому вечер:*

л~а Иудее же, понеже пяток бе, да не останут на кресте телеса в субботу: бе бо велик день тоя субботы, молиша пилата, да пребиют голени их, и воз\ъмут. л~в Приидоша же воини, и первому убо пребиша голени, и другому распятому с ним. л~г На Иисуса же пришедше, яко видеша его уже умерша, не пребиша ему голений: л~д Но един от воин копием ребра ему прободе, и абие изыде кровь и вода. л~е И видевый свидетельствова, и истинно есть свидетельство его.

*Конец кресту.*

и той весть, яко истину глаголет, да вы веру имете. л~з Быша бо сия, да сбудется писание: кость не сокрушится от него. л~з И паки другое писание глаголет: воззрят нань, егоже прободоша.

*Конец девятому страстному, и девятому часу.*

*А пятку великому возвратися к матфеа зачало рг~и:*
[Бяху же ту и жены:]

*Тамо и конец.*
(л. рп~е)

*(зачало кс~в)*
[и~и] л~и По сих же***
{*Евангелие а~и святых страстей:*
Во время оно,***
} моли пилата иосиф, иже от аримафеа, сый ученик Иисусов, потаен же страха ради иудейска, да воз\ъмет тело Иисусово: и повеле пилат. прииде же и взят тело Иисусово. л~ф Прииде же и никодим, пришедый ко Иисусови нощию прежде, нося смешение смирнено и алойно, яко литр сто. м~ Прияста же тело Иисусово, и обвиста е ризами со ароматы, якоже обычай есть иудеом погребати. м~а Бе же на месте идеже распятся, @вертъ@{@вертоградъ@}, и в верте гроб нов, в немже николиже никтоже положен бе. м~в Ту убо пятка ради иудейска, яко близ бяше гроб, положиста Иисуса.

*Конец а~и страстному.*

*Глава к~.*

*(зачало кс~г)*
а~ Во едину****
{*Евангелие воскресное з~:*
Во время оно, во едину****
} же от суббот, мариа магдалина прииде заутра, еще сущи тме, на гроб и виде камень взят от гроба. в~ Тече убо, и прииде к симону петру, и к другому ученику, егоже любляше Иисус, и глагола има: взяша Господа от гроба, и не вем, где положиша его. г~ Изыде же петр, и другий ученик, и идяста ко гробу. д~ Течаста же оба вкупе: и другий ученик тече скорее петра, и прииде прежде ко гробу. е~ И приник виде ризы лежащя, обаче не вниде. з~ Прииде же симон петр в след его, и вниде во гроб, и виде ризы едины (л. рп~е об.) лежащя, з~ И сударь, иже бе на главе его, не с ризами лежащь, но особь свит на едином месте. и~ Тогда убо вниде и другий ученик, пришедый прежде ко гробу: и виде, и верова. ф~ Не у бо ведяху писания, яко подобает ему из\ мертвых воскреснути. и~ Идоста же паки к себе ученика.

*Конец з~ воскресному.*

*(зачало кс~д)*
а~и Мариа же***
{*Евангелие воскресно и~:*
Во время оно, мариа***
} стояше у гроба вне плачущи. якоже плакашеся, приниче во гроб: в~и И виде два ангела в белых ризах седяща, единаго у главы, и единаго у ногу, идеже бе лежало тело Иисусово. г~и И глаголаста ей она: жено, что плачешися; глагола има, яко взяша Господа моего, и не вем где положиша его. д~и И сия рекши, обратися вспять, и виде Иисуса стояща, и не ведяше, яко Иисус есть. е~и Глагола ей Иисус: жено, что плачеши; кого ищеши; она же мнящи, яко вертоградарь есть, глагола ему: Господи, аще ты еси взял его, повеждь ми, где еси положил его, и аз воз\ъму его. з~и Глагола ей Иисус: марие. она же обращшися глагола ему: раввуни, еже глаголется, учителю. з~и Глагола ей Иисус: не прикасайся мне, не у бо взыдох ко отцу моему. иди же ко братии моей, и рцы им: восхожду ко отцу моему и отцу вашему, и Богу моему и Богу вашему. и~и Прииде же мариа магдалина поведающи учеником, яко виде Господа, и сия рече ей.

*Конец и~-му воскресному.*
(л. рп~з)

*(зачало кс~е)*
ф~и Сущу же позде***
{*Евангелие ф~ воскресно:*
Сущу позде** Сие же и святому апостолу фоме, и в неделю светлую вечер, и в неделю антипасхи, и на утрени в неделю и~-ю.*
} в день той во едину от суббот, и дверем затворенным, идеже бяху ученицы его собрани страха ради иудейска, прииде Иисус, и ста посреде, и глагола им: мир вам. к~ И сие рек, показа им руце и нозе и ребра своя. возрадовашася же ученицы видевше Господа. к~а Рече же им Иисус паки: мир вам. якоже посла мя отец, и аз посылаю вы. к~в И сие рек, дуну, и глагола им: приимите дух свят. к~г Имже отпустите грехи, отпустятся им: и имже держите, держатся.

*Конец на утрени, в неделю и~-ю.*

к~д Фома же, един от обоюнадесяте, глаголемый близнец, не бе ту с ними, егда прииде Иисус. к~е Глаголаху же ему друзии ученицы: видехом Господа. он же рече им: аще не вижу на руку его язвы гвоздинныя, и вложу перста моего в язвы гвоздинныя, и вложу руку мою в ребра его, не иму веры.

*Конец светлыя недели, вечер.*

к~з И по днех осмих паки бяху внутрь ученицы его, и фома с ними. прииде Иисус дверем затворенным, и ста посреде их, и рече: мир вам. к~з Потом глагола фоме: принеси перст твой семо, и виждь руце мои, и принеси руку твою, и вложи в ребра моя, и не буди неверен, но (л. рп~з об.) верен. к~и И отвеща фома, и рече ему: Господь мой, и Бог мой. к~ф Глагола ему Иисус: яко видев мя, верова, блажени не видевшии, и веровавше. л~ Многа же и ина знамения сотвори Иисус пред\ ученики своими, яже не суть писана в книгах сих. л~а Сия же писана быша, да веруете, яко Иисус есть Христос сын божий: и да верующе, живота имате во имя его.

*Конец антипасхи, и ф~-му воскресному, и апостолу.*

*Глава к~а.*

*(зачало кс~з)*
а~ Посем явися паки Иисусъ***
{*Евангелие и~ воскресно:*
Во время оно, явися Иисусъ***
} учеником своим, востав от мертвых, на мори тивериадстем, явися же сице. в~ Бяху вкупе симон петр, и фома нарицаемый близнец, и нафанаил, иже бе от каны галилейския, и сына зеведеова, и ина от ученик его два. г~ Глагола им симон петр: иду рыбы ловити. глаголаша ему: идем и мы с тобою. изыдоша же, и вседоша абие в корабль, и в ту нощь не яша ничесоже. д~ утру же бывшу ста Иисус при брезе: не познаша же ученицы, яко Иисус есть. е~ Глагола же им Иисус: дети, еда что снедно имате; отвещаша ему: ни. з~ он же рече им: вверзите мрежу о десную страну корабля, и обрящете. ввергоша же, и ктому не можаху привлещи ея от множества рыб. з~ Глагола же ученик той, егоже любляше Иисус, петрови: Господь есть. симон же петр слышав, яко Господь (л. рп~з) есть, епендитом препоясася, бе бо наг, и ввержеся в море. и~ А друзии ученицы кораблецем приидоша, [не беша бо далече от земли, но яко две сте лактей,] влекуще мрежу рыб: ф~ Якоже излезоша на землю, видеша огнь лежащ, и рыбу на нем лежащу, и хлеб. и~ И глагола им Иисус: принесите от рыб яже ясте ныне. а~и Влез же симон петр, извлече мрежу на землю, полну великих рыб, сто и пятьдесят и три: и толику сущу не проторжеся мрежа. в~и Глагола им Иисус: приидите, обедуйте. ни един же смеяше от ученик истязати его, ты кто еси; ведяще, яко Господь есть. г~и Прииде же Иисус, и прият хлеб, и даде им, и рыбу такожде. д~и Се уже третие явися Иисус учеником своим, востав от мертвых.

*Конец десятому воскресному.*

*(зачало кс~з)*
е~и Егда же обедоваше, глагола симону петру Иисус:***
{*Евангелие а~и воскресное, и в субботу з~-ю на литургии, и на праздник богослова, на утрени, и ианнуариа з~и:*
Во время оно, явися Иисус учеником своим востав от мертвых, и глагола симону петру:***
} симоне ионин, любиши ли мя паче сих; глагола ему: ей Господи, ты веси, яко люблю тя. глагола ему: паси агнцы моя. з~и Глагола ему паки второе: симоне ионин, любиши ли мя; глагола ему: ей Господи, ты веси, яко люблю тя. глагола ему: паси овцы моя. з~и Глагола ему третие: симоне ионин, любиши ли мя; оскорбе же петр, яко (л. рп~з об.) рече ему третие, любиши ли мя; и глагола ему: Господи, ты вся веси, ты веси, яко люблю тя. глагола ему Иисус: паси овцы моя. и~и Аминь, аминь глаголю тебе, егда бе юн, поясашеся сам, и хождаше аможе хотяше: егда же состареешися, и воздежеши руце твои, и ин тя пояшет, и ведет, аможе не хощеши. ф~и Сие же рече, назнаменуя, коею смертию прославит Бога. и сия рек, глагола ему: иди по мне. к~ Обращся же петр, виде ученика, егоже любляше Иисус, во след идуща, иже и возлеже на вечери на перси его, и рече: Господи, кто есть предаяй тя; к~а Сего видев петр, глагола Иисусови: Господи, сей же что; к~в Глагола ему Иисус: аще хощу, да той пребывает, дондеже прииду, что к тебе; ты по мне гряди. к~г Изыде же слово се в братию, яко ученик той не умрет: и не рече ему Иисус, яко не умрет: но аще хощу тому пребывати дондеже прииду, что к тебе;

*Чти богослову на литургии:*

к~д Сей есть ученик свидетельствуяй о сих, иже и написа сия: и вем, яко истинно есть свидетельство его. к~е Суть же и ина многа, яже сотвори Иисус: яже аще по единому писана бывают, ни самому мню всему миру вместити пишемых книг. аминь.

*Конец а~и воскресному, и субботе, и богослову.*

*Еже от иоанна святое благовествование, издадеся по летех л~в Христова вознесения: стихов две тысящи триста.*
