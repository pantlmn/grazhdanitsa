<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 41)

*Месяца тогоже в д~-й день.*

*Преподобных отец наших, иосифа песнописца и георгиа, иже в малеи.*

*Стихиры, глас в~. Подобен:*
Егда от древа:

Взял еси на рамена крест и распялся еси миру, и последовал еси стопам создавшаго от небытия вся, божию слову, якоже рече, любовь же житейскую и всяко пристрастие оттряс: отонудуже и добродетельми просияв, детельми же божественными наследие вечное, отче, восприял еси.

Труба явился еси таинственная, к духовному пению вся воздвижущи: цевница же богодвижима, божественныя полки восхваляющи, славящи вся святыя, и сих победы проповедающи. ты бо от источник спасительных бездну почерпл еси словес, божий дом напояющу.

Явился еси сокровище добродетелей, вся, яже в житии Богу благоугодившыя, любовию распалаемь, взыскал еси, поя священными песньми, и сих верою божественным исправлением подобяся: имже причастник (с. 42) быв божественным образом, показался еси и наслаждения сопричастник.

*Ины стихиры, святаго георгиа, глас а~. Подобен:*
Небесных чинов:

Воздержанием страсти, отче георгие, * помыслу поработил еси, * безстрастия быв красен, преблаженне, сосуд, * вместителен животным сиянием, * и потребитель демонов, * и страстей врачь, досточудне.

Чистая мироположница божественнаго духа, * чудес источник, * монашествующих столп, * кроткий и кроткаго Христа подобник, * земный ангел и небесный человек быв, * да восхвалится ныне георгий.

В безмолвное пристанище * устремив душевный корабль, * житейских мятежей, * яко от волн морских отбег, * иже к Богу мановеньми от земли возлетел еси, * и явился еси с плотию ангелом подобен.

*Слава, и ныне, Богородичен:*

Яко помощь ты еси безпомощных человеков, * яко надежда еси всех ненадежных, * и решило, Богородице, лютых, * помощница ми буди, * от грех и бед, яко милостива, * избавляющи мя, пречистая.

*Крестобогородичен:*

у креста предстоящи сына и Бога твоего, * и долготерпение того смотряющи, * глаголаше плачущи, Мати чистая: * увы мне, чадо сладчайшее, * что сия страждеши неправедно, слове божий, * да спасеши человечество;

*Канон святаго иосифа.*

*Глас в~. Песнь а~. Ирмос:*

Грядите, людие, поим песнь Христу Богу, раздельшему море, и наставльшему люди, яже изведе из работы египетския, (с. 43) яко прославися.

Песненно песнописца почтим, иже того медоточныя песни поюще, иосифа, яко от пений в песни вечныя преставльшася.

Якоже пророк и апостол проповедание всю землю освети, тако и пение твоих устен мир к славе всех Бога возставляет.

*От*
младенства возложився, иосифе, Христу, постнически пожил еси: отонудуже и дарованьми тя обогати божественными, надеждею и любовию, и верою чистою.

*Богородичен:*

Тя пророческое древле божественное слово дверь божию провозвести и гору святую, Богородице Дево, божественных страдальцев удобрение.

*Канон, святаго георгиа, егоже краегранесие:*

Твоя усердно, о отче, пою болезни.

*Песнь а~. Глас и ирмос тойже.*

Трисиянною богоначальною светлостию просвещен, преподобне, мир оставил еси и страстей мглу, и житием светлейшим, отче, украсился еси.

Наставлен быв божественным промышлением, георгие, к небеси ведущую стезю шествовал еси, помощника стяжав единаго благодетеля и всещедраго.

Богом, блаженне, яве управляемь, сынотворения благодатию освящаемь, совершил еси, отче, преподобно и праведно жительство.

*Богородичен:*

Твоим утверждением и заступлением обогащшеся, Богородицу, пречистая, исповедающе тя, от треволнения житейскаго, всенепорочная Дево, спасаемся.

*Песнь г~. Ирмос:*

утверди нас в тебе, Господи, древом умерщвей грех, и страх твои всади в сердца нас, поющих тя. (с. 44)

Чистоты люблением Бога умолил еси подати помощники: и прием неоскудныя отцы твоя, и получил еси, отче, надежду твою.

Любве истинныя показуя познание, и дом, и деяние, и мудрость, от Бога дарованная тебе, якоже дверь иов, всем отверзл еси.

Варварскими руками ят быв, пребогате, якоже древле во египет доблий иосиф, с верою и чистотою дар соблюл еси.

*Богородичен:*

Рай красный посреде имеяй древо, Дево, нетления, Иисуса Христа Господа, позналася еси: темже тя ублажаем.

*Ин. Ирмос тойже.*

Ты стезю жизненную, в безконечный век, всеблаженне, пребывающую, неуклонно радуяся шествовал еси, и во обители вечныя вселился еси.

Житие твое светло и слово солию божественною в дусе растворено, показася, георгие, земледелания божественнаго божественный сад.

Сын божий ты крещением быти, всеблаженне, сподоблен, отеческое наследил еси сокровище жития чистотою.

*Богородичен:*

утверждение буди и прибежище, и покров, Дево богородительнице, верою к тебе прибегающым, и божию тя матерь проповедающым.

*Седален, глас д~. Подобен:*
Явился еси днесь:

Явился еси кроток и молчалив, смиреномудр, трепещя божественных словес, твоего Владыки исполняя, иже на тя, отче, призре, и в вышнюю обитель всели.

*Слава, ин седален георгиа, глас г~. Подобен:*
Красоте девства:

Краснейшаго Христа возжелел еси и телесныя страсти возненавидел еси, ангельски на земли, георгие, (с. 45) пожив. темже святое твое празднуем успение, и облобызаем раку мощей твоих, из неяже нам точиши исцеления, отче, любовию чтущым тя.

*И ныне, Богородичен:*

Яко невозделанная, Дево, лоза, краснейший грозд прозябла еси, источающь нам вино спасения, всех веселящее душы же и телеса. темже яко вину тя добрых блажаще присно, со ангелом вопием ти: радуйся, благодатная.

*Крестобогородичен:*

Неискусобрачная чистая и Мати твоя, Христе, видящи тя мертва висяща на кресте, матерски плачущи, глаголаше: что тебе воздаде еврейский беззаконный собор и неблагодарный, иже многих и великих твоих, сыне мой, даров насладивыйся; пою твое божественное снизхождение.

*Песнь д~. Ирмос:*

услышах, Господи, слух твоего смотрения, и прославих тя, едине человеколюбче.

Разсуждение разумно и монахов умеренное правило, Христос показа тя, отче преподобне.

Смирения мост, твое показал еси, богомудре, житие, преводящь ко истинней жизни.

Предварив, ублажи тя Владыка, отче, яко дающа во время слова пшеничное мерение.

*Богородичен:*

Свет возсиял еси, Господи, сущым в нощи и тме прегрешений, от чистыя Девы во чреве носимь.

*Ин. Ирмос тойже.*

Испещрен добротами добродетели и нравы светоносными, к Богу возлетел еси, отче георгие.

Текущих, отче георгие, смущения убежал еси, к тишине боголюбезным житием претворяяся. (с. 46)

Беззакония потоцы твою душу не возмогоша смутити, сладости бо потоцы тебе напоиша.

Божественным поучением, премудре, всегда внимая, непостоянная помышления отринул еси, отче георгие.

*Богородичен:*

Песнословяще, чистая, во утробе твоей воплощеннаго, и тя славословим, яко Богоматерь.

*Песнь е~. Ирмос:*

Света подателю и веков творче, Господи, во свете твоих повелений настави нас: разве бо тебе, иного бога не знаем.

Ихже на земли сый, святых воспел еси верно, преподобне: с ними сый ныне слышя пения радуешися, славя непрестанно Господа.

К покаянию и исповеданию, мудре, вся привлачя, себе написал еси всяку вину, молитвы Богу принося, улучити прощение.

Все житие твое святыми упражняяся деяньми, яко истинен купец был еси, яко камение честно, и словеса, и деяния себе собирая.

*Богородичен:*

Избави ны от искушений и бури помышлений, чистая, всякаго гнева, всякаго греха, глада же и пагубы, и вечнаго, Дево, мучения.

*Ин. Ирмос тойже.*

Блаженство и безсмертную жизнь получил еси, отче мудре, божественными восходы сходя, всеблаженне, надеждею, любовию и верою укрепляемь.

украшаяся смирением благостынным, преподобне, к высоте яве вознеслся еси добродетелей, богомудре, земледелания божественнаго быв гумно.

Тела истощание воздержанием опасно показал еси, и чисто сердце стяжал еси: имже сподобился еси видети, отче, всеми невидимаго. (с. 47)

*Богородичен:*

Яко непостижное и неудобозримое всем, владычце, еже паче ума таинство, отроковице, божественнаго рождества твоего: сущаго бо воистинну Бога нам родила еси.

*Песнь з~. Ирмос:*

В бездне греховней валяяся, неизследную милосердия твоего призываю бездну, от тли, Боже, мя возведи.

Пестротным множеством песней твоих, яко на тверди церковь Христова звездоявленно просиявши, дремание отгоняет душегубное.

Словесе твоего мольба, преподобне, душею скорбящым и телом, якоже некая губа, всякую очищая печаль явися.

Алчущым слова спасительнаго, и телесными упитавшымся озлоблении, сугубо, преподобне, исцеление независтно подал еси.

*Богородичен:*

На пути мя жития блудяща, и в безпутия часто впадающа грехми, владычце, на покаяния стезю настави.

*Ин. Ирмос тойже.*

Лукавых духов отгонитель тепл явился еси, преславне отче георгие, святаго духа содейством яве укрепляемь.

Безстрастия украшен дарованием, целомудрия ризою, георгие, пресветло одеялся еси, страстей отгнав смущение.

Пламенное оружие прешел еси, мудре, и райския сладости сподобился еси, крестным, георгие, обложен оружием непобедимым.

*Богородичен:*

На тя упование возложих, Мати приснодево, спасения моего: и тя предстательницу полагаю жизни моея, тверду и непоколебиму.

*Кондак, глас д~ Подобен:*
Вознесыйся:

Покаяния источник неисчерпаемый, утешения (с. 48) податель нескончаемаго и умиления пучина еси, иосифе, слезы нам подаждь покаяния божественнаго: имиже утешение зде плачущеся обрящем от Бога, твоея помощи просяще, святе.

*Песнь з~. Ирмос:*

Ветии явишася отроцы любомудрейшии древле, от богоприятныя бо души богословяще, устнами пояху: пребожественный отцев и наш Боже, благословен еси.

Потщался еси и по сне смертнем затворены душевныя очи твоя не имети. поеши бо песни с поющими: пребожественный отец наших Боже, благословен еси.

Венец мучения приял еси, яко ублажив прилежно лики мученик неисчетных. и немолчно, отче, поеши с ними: пребожественный отец наших Боже, благословен еси.

Исцеление грехов великих яко сый, еже премудре, исповедание положи, поющым, отче, песни твоя: пребожественный отец наших Боже, благословен еси.

*Богородичен:*

Света твоего, Богородице Дево, чистыми облистании, омрачившуюся душу мою лукавыми люте преступленьми, светом настави, дверь сущи света, яко да песнословлю тя.

*Ин. Ирмос:*

образу златому, на поле деире служиму, трие твои отроцы небрегоша безбожнаго веления, посреде же огня ввержени, орошаеми пояху: благословен еси, Боже отец наших.

укрепив душу силою Христовою, отче георгие, того державою отгнал еси тебе ненавидящих полки, сия крестом устрашив, имже соблюдаемь пел еси: благословен еси, Господи Боже отец наших.

Блажен еси и добро тебе будет ныне, преблаженнейше, восприемлющу болезней твоих и подвигов (с. 49) воздаяние, и со ангелы вопиющу Господеви, георгие: благословен еси, Господи Боже отец наших.

Был еси светло жилище Христово, престол чувствия, отче, быв и мудрости, святыни исполнен, верою же и благодатию сияя, и зовый, георгие: благословен еси, Боже отец наших.

*Богородичен:*

Свещник света и облак светел, и священия место показалася еси, неискусобрачная, святых бо святое слово прияла еси несказанно, егоже поюще вопием ти: благословенна, Бога плотию рождшая.

*Песнь и~. Ирмос:*

В пещь огненную ко отроком еврейским снизшедшаго, и пламень в росу преложшаго Бога, пойте, дела, яко Господа, и превозносите во вся веки.

Якоже мимотекущую сень, нынешнюю поистинне жизнь ведый, нетленную прияти подвизался еси, мудре: сего ради честныя монастыри множества наздал еси, душам на спасение.

Кротким правоту и духом нищаго имеяй, мужество показал еси всяко, якоже не единаго себе утверждати, работати зиждителю, отче, но всех тебе зрящих.

Незлобие твое и излияние любве твоея, треблаженне, образ постави человеколюбца Христа, к немуже непрестанно пел еси: превозносим во вся веки.

*Богородичен:*

О таинства страшна! о слышания ужаснаго! како Дева несказанным соединением уподобльшагося нам слова раждает, пребывающи, якоже прежде рождества, чиста во веки.

*Ин. Ирмос тойже.*

К неразоримей жизни, к неувядающей сладости, отче, преставился еси, к присносущней славе и к (с. 50) невечернему свету: божие бо показался еси делание, егоже превозносим во веки.

Яко раб Христов, яко слуга верен и строитель того таин, яко непрелестен путевождь был еси, георгие премудре, страсти врачуя душ же и телес.

Полн пощения плод, к гумну Христову, отче, принеслся еси, якоже зрел грозд, небесными точилы, преблаженне, изгнелся еси, умиления вино источаеши нам в твоей памяти.

*Богородичен:*

Чрева твоего плод нетленныя мне жизни виновен явися, и сладости присносущныя, богородительнице чистая. темже ти зову, веселяся, архангелов глас: радуйся, Дево.

*Песнь ф~. Ирмос:*

*От*
Бога, Бога слова, неизреченною мудростию пришедшаго обновити адама, ядию в тление падшаго люте, от святыя Девы неизреченно воплотившагося нас ради, вернии, единомудренно песньми величаем.

Добродетелей образы, яко на скрижали написав, чистей души твоей, детельне всем святым принесл еси, сугубо коейждо от добродетелей пения внес, достоприятно принося от дел и похваление.

Ангельстии лицы, апостольский собор, Богородица со крестителем, пророческое сословие, священник чинове, с постники мученическая воинства, иосифе, противомерными похвалами тя ныне венчают.

Словесное твое стадо поминати не престай, но якоже жив предстательствовал еси, мудре, сице жизнь нетленную подая буди, телесных страстей и душевных изимая, отче, ко Христу молитвами твоими.

*Богородичен:*

О нас молящи сына твоего не престай, Дево, человеколюбца Бога: тя бо надежду стяжахом и твоим (с. 51) заступлением избавляемся бед и страстей, и прегрешений, и болезней, верою тя славящии.

*Ин. Ирмос тойже.*

укрепляемь верою и Христовою силою, всеблаженне, огражден твердо, сети демонския разорил еси, и сих ловлений и коварств всех отбег, владыце всех предстоиши радуяся.

Все желание твое, блаженне, к Богу пренося и божественныя наслаждаяся доброты, еяже всяко естество желает, видением и деянием, и жития светлостию себе украсил еси, отче: темже тя ублажаем.

О нас верою твою память совершающих, Христа моля прилежно, отче, не престай, спастися нам напастей и треволнения, и бури, и бед, и страстей, и мир миру даровати, преблаженне.

*Богородичен:*

Воплощшееся слово, еже прежде без плоти суще, яко Бог есть от Бога, родила еси, едина всепетая, на обновление и спасение всех земнородных: темже вернии тя вси песньми величаем.
