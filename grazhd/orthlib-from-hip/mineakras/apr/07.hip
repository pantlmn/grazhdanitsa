<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 64)

*Месяца тогоже в з~-й день.*

*Преподобнаго отца нашего георгиа, епископа мелитинскаго.*

*Стихиры, глас а~. Подобен:*
Всехвальнии мученицы:

отче георгие, * Христове честней и пречистей * честно поклонился еси иконе, всемудре, * богоборцев наглости * никакоже ужасаяся, * силою того укрепляемь. * егоже ныне моли, * даровати душам нашым * мир и велию милость.

отче георгие, * ярость нечестивых претерпел еси, * гневающихся безсловесне, * яже и видел еси превозносящыяся * злочестивым шатанием, * и паки сокрушаемы люте * явственно промышлением, * ко отмщению несмысленных * движимо, славне. (с. 65)

отче георгие, * Богу содейственник быв, * яко иерей и земледелатель, * сторичествующ плод владыце, * душы привел еси * ныне спасенных словом твоим. * и ныне молися, * даровати душам нашым * мир и велию милость.

*Слава, и ныне, Богородичен:*

Радуйся, купино неопалимая, * совета великаго ангела, * радуйся, едина рождшая. * радуйся, изволение честныя Троицы. * радуйся, земным утверждение. * радуйся, рая клас * прозябши невозделанный, * царя и Господа, * прозябения изсушающа злобы.

*Крестобогородичен:*

Своего агнца * агница и непорочная владычца * на кресте яко видевши зрака не имуща, ниже доброты, * увы мне, рыдающи глаголаше, * где доброта твоя зайде, сладчайший; * где благолепие; * где благодать блистающая * образа твоего, * сыне мой любезнейший;

*Канон.*

*Глас и~. Песнь а~. Ирмос:*

Песнь возслем, людие, чудному Богу нашему, свободившему Исраиля от работы, песнь победную поюще и вопиюще: поим тебе, единому владыце.

Зарю благоутробия мне, Христе, исполншемуся прегрешений и грехи лютыми, возсияй, щедре, и мрак отжени моего ослепления, мольбами твоего иерарха.

Всю возделал еси, мудре, болезньми и поты твоими, воздержания землю, и сея в сердцы пшеницу духа, клас безстрастия принесл еси, георгие блаженне.

На рамена крест твой взем, и земныя красоты миродержцу тмы отвергл еси, Христу последовав, и сокровище стяжал еси невещественнаго царствия его. (с. 66)

*Богородичен:*

оружие и пристанище твердое, и стену, и крепость, и божественное основание, и мост, и покров, твое, богоневесто, имуще предстательство, от бед избавляемся всех.

*Песнь г~. Ирмос:*

Несть свят, яко Господь, и несть праведен, яко Бог наш, егоже поет вся тварь: несть праведен, паче тебе, Господи.

На высоту вшед, блаженне, добродетелей, и во глубины духа достойно воззрев, и видения приятелище быв, преподобне, водворяешися со ангельскими лики.

Обнищав духом, обогатился еси, мудре, царством невещественным, в немже стаду твоему сокровища вечная верно пред\ъуготовал еси: темже тя ублажаем.

Простотою, преподобне, и кротостию душевною уподобился еси нравы твоими и исправленьми иакову: и показался еси чистотою духа Исраиль, ум зряй Бога.

*Богородичен:*

Без\ъоч~а родила еси, без матерня прежде тебе, и яко младенца доила еси, питающаго вся, егоже моли спастися верно поющым тя господственно Богородицу чистую.

*Седален, глас и~. Подобен:*
Премудрости:

Смирения высотою светел быв, возношения вражия до конца потребил еси, храбрствовав светло: милостив же быв, отче преподобне, обильным подаянием алчущыя удовлил еси. темже нестареющуюся по смерти наследовал еси пищу, радуяся во веки, георгие иерарше блаженне, моли Христа Бога, прегрешений оставление даровати празднующым любовию святую память твою.

*Слава, и ныне, Богородичен:*

Яко Деву и едину в женах, тя без семене рождшую Бога плотию, вси ублажаем роди человечестии: огнь (с. 67) бо вселися в тя божества, и яко младенца доиши зиждителя и Господа. тем ангельский и человеческий род достойно славим пресвятое рождество твое, и согласно вопием ти: моли Христа Бога, согрешений оставление даровати покланяющымся верою пресвятому рождеству твоему.

*Крестобогородичен:*

Агнца и пастыря, и избавителя, агница зрящи на кресте, восклицаше плачущи и горько рыдающи, вопияше: мир убо радуется, приемля тобою избавление, утроба же моя горит, зрящи твое распятие, еже терпиши за милосердие милости. долготерпеливе Господи, милости бездно, и источниче неисчерпаемый, умилосердися и даруй прегрешений оставление, верою поющым божественныя страсти твоя.

*Песнь д~. Ирмос:*

Из горы приосененныя, слове, пророк, единыя Богородицы, хотяща воплотитися, боговидно усмотри, и со страхом славословяше силу твою.

Ты душевный корабль спасл еси от страстей вещнаго треволнения, во пристанище устремился еси, и тишину воздержания, отче преподобне.

Ангеловиден разум стяжав, троическое от ангел песнопение послушал еси, быв во изступлении смысла твоего, прехвальне.

Ты мысленною пращею вооружився, якоже иного голиафа, князя тмы гордящася низложил еси, иерарше, Давидски, и божественною верою твоею.

*Богородичен:*

Надежда и предстательство мира, Богородице, моли из тебе воплощеннаго о рабех твоих: тя бо святое очистилище стяжавше, от греха избавляемся.

*Песнь е~. Ирмос:*

*От*
нощи неведения, боговедением просветивый концы, просвети мя утром человеколюбия твоего, Господи. (с. 68)

Тя, яко чистоты столп и целомудрия ключь, приснопамятне, ведуще вси, да улучим убо милость молитвами твоими.

Боговидным прозрением во священный одеялся еси чин, непорочней Деве яко непорочна тя в сие призвавшей.

Милости щедротство всаждено имея, и всегда соживущо, был еси нищым богатныя пищи делателище.

*Богородичен:*

Небеснаго Владыку во утробе заченши, всенепорочная, была еси вышши небес и всея твари.

*Песнь з~. Ирмос:*

Ризу мне подаждь светлу, одеяйся светом, яко ризою, многомилостиве Христе Боже наш.

Дух всесвятый в тебе обрет селение, духов лукавых отгнав легеоны, молитвами твоими.

Тишины явился еси река, и струя кротости, от нихже напаяемся потока сладости, преподобне отче.

умертвив плотския сласти, духом ожил еси: и мене же страстьми падшаго возстави, славне.

*Богородичен:*

Слово во утробе, иже от отца безлетно возсиявша, в лето зачала еси Бога слова паче слова, приснодево.

*Песнь з~. Ирмос:*

отроки оросивый в пещи, и Деву сохранивый рождшую тя по рождестве, благословен еси, Боже отец наших.

Осиянием духа божественнаго, еже отсюду проразумел еси к лучшым преставление твое: и ныне ликуеши, преподобне, во онех обителех.

Яко звезде явльшуся тебе, житием и зарею божественною, чувствы просвещенну, преставление, преподобне, твое звезда провозвести.

В чертог вышняго царствия одеян вшел еси (с. 69) достойно, и восклонився с женихом, преподобне, на трапезе невещественныя сладости.

*Богородичен:*

Небесныя тя силы, яко матерь жизни всех по долгу дориносят и воспевают, владычце, яко предстательство душ наших.

*Песнь и~. Ирмос:*

Богоглаголивии отроцы в пещи, со огнем пламень попирающе, пояху: благословите, дела господня, Господа.

Богоуправляемое имея сердце, страстей моих мрачную, отче, отжени бурю, и ко пристанищу тишины твоея настави.

Насажден при божественных исходищах любве вод, древо жизни возрасти, и плоды благочестия во время отдал еси.

Яко врачь неисцельных недугов, и отгонитель нечистых духов, блаженне георгие, и моего греха недуг уврачи.

*Богородичен:*

Кто изречет божественное рождество твое, богородительнице Марие; всяко бо естество дивится земнородных и ангел, и тя ублажают.

*Песнь ф~. Ирмос:*

Проявленное на горе законоположнику во огни и купине, рождество приснодевы, в наше верных спасение, песньми немолчными величаем.

Твоих слез источники, безстрастия возделал еси, преподобне, рай непорочно, и многообилен плод износиши, питая добродетельми божественное стадо.

Ты чисто Богу принесл еси служение, и веры, преподобне, течение совершив, ныне приял еси венец правды из руки Христа подвигоположника.

Днесь играет и ликует верных множество, монахов стада, священников собори: тя бо вси образ спасения обретоша и правилу из\ъображение. (с. 70)

*Богородичен:*

Богомужно твое рождество, всенепорочная отроковице, яко Бога суща и зиждителя веков молящи не оскудевай непрестанно, спасти душы воспевающих тя.

