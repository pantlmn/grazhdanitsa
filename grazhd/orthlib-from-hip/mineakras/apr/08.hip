<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 70)

*Месяца тогоже в и~-й день.*

*Святых апостол: иродиона, агава, асигкрита, руфа, флегонта и ерма, и иже с ними.*

*Стихиры, глас д~. Подобен:*
Яко добля:

орли яко крилати, * всю землю претекосте, * честная учения разсевающе, * и плевелы истерзающе лести благодатию, * и многокласен плод * делающе, всехвальнии, * егоже держат мысленныя житницы во веки, * делателю безсмертному * богатно соблюдаемь.

Иродиона, агава и асигкрита, * руфа же и божественнаго флегонта ублажим, * лозы суще плодовитыя розги, * искапающе нам сладость спасительную *, веселящу жаждущая сердца * верою истинною * божественное сих совершающих торжество.

Небса бывше высока мыслию, * славу возвещающе Бога нашего, * воплощшагося волею, боговидцы апостоли, * наставницы благочестивых, * церквей основания, * столпи непоколебимии, * благочестия пристанища, * неизглаголанных таин служителе, * световодителе душ наших.

*Слава, и ныне, Богородичен:*

Яже Бога невместимаго * во чреве твоем (с. 71) вместившая, * человеколюбно человека бывша, * и наше смешение из тебе приимша, * и обоживша яве, * не презри мене, всечистая, ныне скорбяща: * но ущедри скоро, * и различныя вражды же * и вреда лукаваго свободи.

*Крестобогородичен:*

На кресте тя яко узре * пригвожденна, Господи, * агница и Мати твоя дивляшеся, * и что видение сие, взываше, * сыне вожделенне; * сия тебе неверный собор воздаде беззаконный, * иже многих твоих чудес насладивыйся; * но слава неизглаголанному * сошествию твоему, Владыко.

*Канон, егоже краегранесие:*

Апостолом исплетем божественную песнь. *Творение иосифово.*

*Глас г~. Песнь а~. Ирмос:*

Воды древле, манием божественным во едино сонмище совокупивый, и разделивый море Исраильтеским людем, сей Бог наш, препрославлен есть: тому единому поим, яко прославися.

Апостолов святых всесвятую согласно торжествуим память, и тыя воспоим веселием души: пресвятое бо молят слово, очищение даровати нам и милость.

Многобожнаго неистовства согнитие отгнавше, слова солию божественнаго душы, славнии, обуявшыя древле вся уздрависте, и спасены зиждителю всех представисте: тем и прославляетеся.

Славный иродион, руф и флегонт, и агав, и асигкрит, вкупе и ерм, песньми да ублажатся, ближнии бывше избавителя нашего друзи и мудрии апостоли, и божественнии проповедницы.

*Богородичен:*

Милостивая Богородице, апостолов похвало и страстотерпцев слава, и верных утверждение, утверди, молюся, претворяемый наветы лестца ум мой, помраченный преступленьми. (с. 72)

*Песнь г~. Ирмос:*

Иже от не сущих вся приведый, словом созидаемая, совершаемая духом, вседержителю вышний, в любви твоей утверди мене.

Церковная бывша очеса, многим отверзосте очи, видети доброту недомысленную, боговиднии ученицы божественнаго слова.

Дом Троицы показался еси световиден, руфе преславне, и словом благодати требища низвергл еси, и создал еси Господу церкви.

Словом твоим божественным обновив, руфе мудре, сердца, насеяв спасительная учения, и многоплоден клас спасшихся пожал еси спасение.

*Богородичен:*

По существу сый божественному неприступен, пречистая, приступен мне ныне бысть, и плоти приятием весь соединися крайняго ради благоутробия.

*Седален, глас д~. Подобен:*
Вознесыйся:

Научившеся от источника премудрости, умудристе прежде неразумием служащыя умовредно истуканным, мудрии. темже блажими есте в век века, престолу предстояше святыя Троицы: но прилежно молитеся, обрести разрешение прегрешений наших, преславнии.

*Слава, и ныне, Богородичен:*

По Бозе во твой, Богородице, прибегаю смиренный покров божественный, припадая молюся: помилуй, пречистая, яко превзыдоша главу мою греси, и боюся, владычце, муки, и трепещу. моление сотвори, чистая, к сыну твоему, от сих избавити мя.

*Крестобогородичен:*

Иже от безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше: како славимый (с. 73) яко Бог от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

Положил еси к нам твердую любовь, Господи, единороднаго бо твоего сына за ны на смерть дал еси. темже ти зовем благодаряще: слава силе твоей, Господи.

Врачевание верным языком божественное приносяще, землю нечестия лукавную, разорению, мудрии, предасте, и создасте душы в вере: сего ради ублажаетеся.

В силу тобою, иродионе блаженне, облечеся град патрский преявленно: первый бо ты престол украсил еси, божественными просвещаемь светолитии святаго духа.

Град патрский гражданином тобою великим обогатися, блаженне иродионе, воистинну, к сиону вышнему приводяща сий в правду: темже почитает тя божественными песнопеньми.

*Богородичен:*

Словом священным отчее слово зачала еси, всякаго безсловесия человеки, богородительнице Дево, избавляюща. темже словесы всегда велегласно божественными тя славим.

*Песнь е~. Ирмос:*

На земли невидимый явился еси, и человеком волею сожил еси, непостижимый, и к тебе утренююще, воспеваем тя, человеколюбче.

На землю пришедша, еже спасти заблуждшаго, проповедасте слово, божественнии апостоли, и от лести вся человеки избависте.

Страннолепно пророчествия тебе благодать от Бога излияся богатно, богомудре агаве: провозглашаеши бо сказание хотящих быти явленно.

Явился еси иногда, прознаменуя павлу наветы и (с. 74) узы, и озлобления, пророче агаве, егда руки твоя онаго поясом связал еси.

*Богородичен:*

Едина на земли рождество имела еси странно, единех нас примиряющи единому пребезначальному отцу. сего ради едину тя, яко матерь Бога, чтим.

*Песнь з~. Ирмос:*

Бездна последняя грехов обыде мя, и исчезает дух мой: но прострый, Владыко, высокую твою мышцу, яко петра мя, управителю, спаси.

Положи свещы яко светозарны вас слово, вселенную просвещающыя, и тму решащыя, боговидцы апостоли, и показующыя путь спасительный.

Мертвость проповедуя безсмертнаго, умерщвленных к животу преставляше, мудрый асигкрит, апостолов похвала, вркании же твердое ограждение.

Обрете тя, асигкрите, реку вод исполнену врканиа духа, и честными напоении твоими напоившися, принесе краснейшая владыце прозябения.

*Богородичен:*

Закона тя образоваше кивот приемшую закона божественнаго исполнение, и плотию рождшую, и по рождестве пребывшую, приснодево, яко прежде рождества, богоневесто.

*Кондак, глас в~. Подобен:*
Вышних ищя:

Явистеся Христовы ученицы и апостоли всечестнии, иродионе славне, агаве и руфе, асигкрите, флегонте со ермом, присно молитеся Господеви подати нам согрешений прощение поющым вас.

*Песнь з~. Ирмос:*

Прежде образу златому, персидскому чтилищу отроки не поклонишася, трие поюще посреде пещи: отцев Боже, благословен еси.

Основавше добре на камени веры, языков исполнения, камение древле чтущыя всуе, просветисте яве, богоглаголивии. (с. 75)

Попалил еси, флегонте священне, огнем божественных словес твоих всяко лестное терние, и сердца окаянно угасшая теплотою духа вжегл еси явленно.

Марафонстии жители предстателя тя величайша и учителя изрядна, и светильника, и наставника имуще, флегонте славне, почитают тя непрестанно.

*Богородичен:*

Нов рай нам, жизни древо, чистая, стяжавши была еси, егоже снедь снедию умерщвленныя оживи, чистая богородительнице.

*Песнь и~. Ирмос:*

Вавилонская пещь отроки не опали, ниже божества огнь Деву растли. тем со отроки, вернии, возопием: благословите, дела господня, Господа.

Да ублажится агав, флегонт и асигкрит, руф и ермий славный, и иродион днесь, слова бывше божественнии апостоли и светила мира, и языков учителие.

Ермий преславный далматии бысть всея наставник, и просвещение: на сию бо яко солнце многосветло найде, творя дивная и просвещая сердца невидящая первее.

Слово яко светильник сияющ, ермие, нося, славне, сущыя в нощи лютых седящыя просветил еси, исцеления и знамения творя велика, привлекл еси к вере неверных исполнение.

*Богородичен:*

Тя предстательство имамы, пречистая, раби твои, и к сыну твоему и Богу, ходатаицу непостыдну, от бед ны спаси и лютых напастей, да верою и любовию присно тя славим.

*Песнь ф~. Ирмос:*

Купиною и огнем прописанную в синаи, законоположнику моисею, и божий во чреве неопально заченшую огнь, всесветлую и негасимую свещу, сущую Богородицу песньми чтуще величаем.

Священнейший лик составим верно, (с. 76) единомышлением души блажаще тепле ерма и иродиона, руфа, агава, асигкрита же великаго и флегонта божественнаго, яко слова самовидцы бывшыя.

Яко маслины тайныя явлени воистинну богоглаголивии, нашя умастиша душы и лица благодатию, и избавиша от безбожнаго насилия, и тмы неразумия: темже и достойно ублажаются.

Стенаний ны многих и работы вражия, и ветхаго запинателя, избависте мудрии, избавителевы апостоли: и показасте стези, ведущыя божественною надеждею к царству небесному.

Шестосветная свеще святых ученик, моли прилежно трисолнечную зарю, просветити душы нашя, всесветлую совершающих вашу память, и избавити от тмы и вечнаго осуждения.

*Богородичен:*

Якоже пламеноносная клеща, прияла еси во утробе угль разумный, попаляющ нашя страсти и просвещающ душы нашя, и решащ тму идолонеистовства, чистая Дево многопетая.

