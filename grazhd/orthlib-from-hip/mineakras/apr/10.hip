<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 82)

*Месяца тогоже в и~-й день.*

*Святых мученик терентиа, помпииа и иже с ними.*

*Стихиры, глас д~. Подобен:*
Яко добля:

Многоименитно сочетание * многоразличныя муки * страдалец претерпе твердо, * и ко единому Богу нашему * прейде радуяся, * со тмами священных безплотных сил веселится: * яко змиевы многия тысящы победиша * противлением твердым * и духа благодатию.

Преславный максим, * и великий терентий, * помпиий премудрый, * макарий и африкан божественный, * да почтутся песньми, * с ними и прочее мученик сословие, * иже кровию своею * вышнее царство купивше, * и славы непреемныя исполняеми.

Ни глад, ниже беда, * ни живот, ниже смерть, * (с. 83) любве, славнии, сотворшаго * вас разлучити возмогоша. * темже наследовасте царство небесное, * и сладость неизживущую, * и не имущее конца веселие: * но испросите и нам * благоподатно очищение и милость.

*Слава, и ныне, Богородичен:*

Яже Бога невместимаго * во чреве твоем вместившая, * человеколюбно человека бывша, * и наше смешение из тебе приимша, * и обоживша яве, * не презри мене, всечистая, ныне скорбяща: * но ущедри скоро, * и различныя вражды же * и вреда лукаваго свободи.

*Крестобогородичен:*

Агнца и пастыря тя * на древе яко виде * агница рождшая рыдаше, * и матерски тебе вещаше: * сыне возжеленне, * како на древе крестнем повешен еси, долготерпеливе; * како руце и нозе твои, слове, * пригвоздишася от беззаконных, * и кровь твою излиял еси, Владыко;

*Канон, егоже краегранесие:*

Множество мя спаси добропобедных мучеников.

*Творение иосифово.*

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Множество страдалец славных, Христа умолите, множество имущаго щедрот, множества умалити зол моих, яко да восхваляю ваше торжество.

Служаще живому и истинному Богу, страстоносцы, бездушным чести богом никакоже принесосте, и живая жизнодавцу жертва принесостеся.

Проповедаша безбожнии повеление богомерзское, и (с. 84) посреди судища четыредесять страдалец проповедаша слово воплощенное, безсловесия мир избавльшее.

*Богородичен:*

Пою тя, Дево, яко Бога, всепетая, воплотила еси едина от твоих честных кровей, пресвятая, и паче слова страшно породила еси.

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

усты проповедаша священными своими Господа страдальцы пред мучители, страждуще терпеливно.

На уды ссещися за Христа яве предашася страдальцы, страстию разжжением того возлюбивше.

Разрешиша соуз суеты связаннии за Христа, иже с божественным бывше терентием.

*Богородичен:*

Спаси мя, рождшая преблагаго Господа, Мати чистая, утиши души моея многомятежную бурю.

*Седален, глас д~. Подобен:*
Вознесыйся:

Четыредесять Христовы страстотерпцы силою Христовою вооружени, бесовския полки низложивше верою, умерше же к безсмертному концу радующеся преидоша, и нам испрошают прегрешений оставление, присно творящым тех торжество.

*Слава, и ныне, Богородичен:*

Грехолюбив сый, молю тя, безгрешнаго Бога рождшую, вземлющаго грехи мира, пречистая, многогрешную душу мою ущедрити, и грехи моя многия очистити: грешным бо ты еси очищение и спасение верных, и заступление.

*Крестобогородичен:*

Иже от безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше: како славимый (с. 85) яко Бог от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

услышах, Господи, смотрения твоего таинство, разумех дела твоя и прославих твое божество.

украсистеся мученицы вдаянием болезней, сияюще паче сапфира и злата, твердых подвигов показаньми.

Живоносное действо от живоначальныя Троицы приемше, всяку болезнь, всяку мертвость душ и телес отгоните.

Не отвержемся Господа, и демоном безумным не пожрем, богомудрии вопияху, истязуемии болезньми и муками.

*Богородичен:*

Тя, всенепорочная владычце, напастьми обстоимь, на помощь призываю: ускори и спаси мя, яже Cпаса слова рождшая.

*Песнь е~. Ирмос:*

утренююще, вопием ти, Господи, спаси ны: ты бо еси Бог наш, разве бо тебе иного не вемы.

Низложисте прелести твердость, страстотерпцы, растерзаньми терпения, всехвальнии.

Кровей теченьми изсушивше прелести глубину, блаженнии, всяку душу напоисте.

Пажить многоцветна показастеся, благовоние святаго духа божественнии испущающе, мученицы.

*Богородичен:*

Избавляя явися, пречистая, сын твой, род человеческий, из тебе рождся человеколюбец.

*Песнь з~. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

Крепостию твоею, Иисусе, утверждени, низложиша вражию силу, и сильни явишася воистинну, немощию плотскою бравшеся, и повергше крепкаго, честнии и добропобеднии мученицы. (с. 86)

Победив многообразнаго змиа, и сего ногами твоими сокрушил еси яко воистинну главу: победоносен на верх твой венец приял еси, терентие мучениче Христов, святых ангел сопричастниче.

Целбы рака мученик источает, и страсти очищает, и душ омывает скверну, и демонов погружает полки: всех же благочестивых сердца напаяет благодатию.

*Богородичен:*

Присенну прозряше тя гору пророк аввакум, Богородице, из неяже Бог паче слова пройде воплощаемь, и мир спасе, бурею лютаго греха тяжко одержимый.

*Кондак, глас в~: Подобен:*
В молитвах:

Мученическая честная память прииде днесь, веселящи всяческая, терентиа премудраго и дружины его. тепле убо стецемся, да приимем исцеления: сии бо благодать от Бога прияша духа святаго, исцеляти недуги душ наших.

*Песнь з~. Ирмос:*

отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

уши благопослушливы к божественному исполнению, божественная повеления стяжавше, мудрии, поясте преусердно: благословен еси, Господи Боже, во веки.

Законы божественныя страстотерпцы, противоположисте повелением беззаконных, велящих Христа отврещися. емуже вопием: благословен еси, Господи Боже, во веки.

удеса казнем отдавше, отвергостеся тела, любве ради явльшагося на земли и плоть вземша. емуже песнопоете, мученицы: Боже, благословен еси.

*Богородичен:*

Истлевшыя древле родоначальники преступлением безместнаго согрешения, во утробе Христа неизреченно заченши, исправляеши, пренепорочная, плодом чрева твоего. (с. 87)

*Песнь и~. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

На судищи мучительстем, богомудрый терентий, и африкан, максим же и помпиий, александр и зифон, и славный феодор, вкупе трегубицею спострадавшая десятица, и трегубица единицы, Cпаса всех Христа исповедавше, доблественно пострадаша.

За Христа мучими, и волуями жилами биеми, и немилостивно страдальцы стружеми, трезубцы сречеми, и зверем повергаеми, и разжженными рожны в ребра опаляеми вопияху: священницы, благословите, людие, превозносите его во веки.

Глагол жизни носяще добропобеднии мученицы, умерщвленныя в прелести спасоша, враги умориша, и Христову смерть, и светозарныя из\ъображающе страсти, муками многообразными блаженную кончину прияша, поюще его во вся веки.

*Богородичен:*

умерщвленную оживи, падшую возстави, уязвенную душу мою исцели, копием, всенепорочная, прободшим божественная ребра из утробы твоея воплощшагося Cпаса. егоже отроцы благословят, священницы поют, людие превозносят во вся веки.

*Песнь ф~. Ирмос:*

устрашися всяк слух неизреченна божия снизхождения, яко вышний волею сниде даже и до плоти, от девическаго чрева быв человек. Темже пречистую Богородицу, вернии, величаем.

Целение точит рака мученик, от источника божественнаго духа напаяема присно: преусердно приидите, (с. 88) почерпем, тело, сердце и душу освящающе, и Cпаса Христа величающе верно, мучениколюбцы.

Яко цвети божественнаго села, якоже шипцы тайнии процветосте, и благовония честнаго церковь наполнисте, прелесть злосмрадную вражию далече отгнавше, божественною благодатию мученицы Христовы четыредесяте.

Днесь максима, вернии, и александра вкупе, и феодора, зифона и помпииа, африкана же и терентиа, с прочими страдальцы, верно восхвалим и ублажим, воспевающе тех подвиги.

Земля убо кровь вашу, и телеса пострадавшая в себе прият, небо же божественныя духи: ангельская воинства честно собравшеся в победе мудрии, и Христос яко победители венча.

*Богородичен:*

Просвети, двере света, душу мою лютыми помраченную преступленьми, омраченную и бедствующую, и дне причастника божественнаго покажи, яко да славлю тя предстательницу верных непостыдную.

