<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 88)

*Месяца тогоже в а~и-й день.*

*Святаго священномученика антипы, епископа пергама асийскаго.*

*На Господи, воззвах, стихиры, глас д~. Подобен:*
Дал еси знамение:

Мученик священен, * и святитель благоприятен, * и пастырь истинен, * столп непревратен, * благочестия степень, * забрало церкве, святителей доброта, * источник чудес, антипо, был еси. * темже тя ублажаем (с. 89) благочестно песньми, * и божественное твое днесь совершаем торжество.

Правилом словес твоих * церковный, славне, * яко кормчий изряден, * корабль управил еси, * выше волн плавая прелестных, * и всескверными козньми чуждаго не погружен: * пострадав же крепко, * и врага победив, * ко Христу прешел еси, * егоже страсти поревновал еси.

Миро твоя мощи источают всегда, * святителю богодухновенне: * Христово же благоухание воистинну был еси, * прелести злосмрадие низложив, * терпеливно яко страдалец, * мучениче, сопротивлением. * темже тя молим: * помяни вся верою тя поминающыя, * ко Господу дерзновение стяжав.

*Слава, и ныне, Богородичен:*

Одожди ми, владычце, * твоея милости бездну, * и опальшееся зноем страстей сердце мое, * яко милостива напой, отроковице: * и умиления капли точити * непрестанно сотвори, молюся, * имиже утешения сподоблюся, чистая, * еже получити имут, иже искренно плакавшиися.

*Крестобогородичен:*

Распинаема Христа человеколюбца видящи пречистая, * и ребра ископоваема копием, * плачущи вопияше: * что сие, сыне мой; * что ти безблагодатнии людие воздаша, * за яже сотворил еси добрая им, * и тщишися безчадствовати мя, вселюбезнейший; * удивляюся, благоутробне, * твоему вольному распятию.

*Тропарь, глас д~: И*
нравом причастник:

*Или сей, глас тойже:*

Идольския лести упразднил еси, антипо, и диавольскую поправ силу, пред богоборцы дерзновенно Христа исповедал еси. темже со ангельскими чины в вышних водворяяся, владыце всех славословие принося, и о нас (с. 90) молебное благодарение предлагаеши, благодать цельбы даруя. сего ради тя чтим, священномучениче антипо, моли Христа Бога, да спасет душы нашя.

*Канон, егоже краегранесие:*

Светлаго в мученицех антипу чествую. *Творение иосифово.*

*Глас д~. Песнь а~. Ирмос:*

Моря чермную пучину невлажными стопами древний пешешествовав Исраиль, крестообразными моисеовыма рукама амаликову силу в пустыни победил есть.

Зарею трисолнечныя благодати осияемь, светлый твой сей праздник совершающыя озари, страстнаго избавляя, мучениче антипо, омрачения.

Слово божие тя, всемудре, свидетеля истинна своих показа страстей, злочестие потребляющаго, и демонов всякое лукавство побеждающаго.

умертвив плотская мудрования многими пощении, священства божественнаго священною украсился еси одеждею: и безкровно пожерл еси тебе ради мертва бывшаго.

*Богородичен:*

Света твоего блистаньми озари, отроковице всенепорочная, в нощи страстей и искушений одержимое сердце мое, правды солнце всем неизреченно возсиявшая.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Источил еси реки учения верных напояющыя, и мутныя воды многобожия изсушил еси.

Крепостию, блаженне, Христовою гонящих крепость ссекл еси, и терпеливно пострадал еси, и мученически венчался еси. (с. 91)

Демоном служащыя, чествовати Бога истиннаго уверил еси, плоть мертвенную, преподобне, богатством благоутробия понесшаго.

*Богородичен:*

Избавляющаго человеки пленения вражия, чистая, избавителя родила еси. темже благочестно тя славим.

*Седален, глас г~. Подобен:*
Божественныя веры:

Божественными угльми божественныя любве разжжен, мучениче антипо, безбожия пламень угасил еси, и в разжжен вложен быв коноб, к невечернему свету отшел еси, отче преподобне, Христа Бога моли, грехов оставление даровати нам.

*Слава, и ныне, Богородичен:*

Божественнаго естества не отлучся, плоть быв во чреве твоем: но Бог вочеловечся и пребысть, иже по рождестве матерь тя Деву, яко прежде рождества сохранив всенепорочную, един Господь: того прилежно моли, даровати нам велию милость.

*Крестобогородичен:*

Нескверная агница слова, нетленная Дева Мати, на кресте зрящи повешена из нея без болезни прозябшаго, матерски подобно рыдающи, вопияше: увы мне, чадо мое! како страждеши волею, хотя избавити от страстей безчестия человека;

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Не поколеба столпа твоего сердца пребеззаконнующих противление, мучениче страстотерпче: темже распаляемь ревностию веры, явился еси огня сильнейши.

Дреманием нечестия одержимыя возбуждая, прехвальне, учении святаго духа, к разуму воздвигл еси истиннаго познания.

Смирил еси высость демонскую, к Богу (с. 92) возвышеньми, антипо, прилежя, и восхожденьми божественными обожаемь, и боговиден познаваемь.

*Богородичен:*

По рождестве яко прежде рождества сохранилася еси, Дево Мати нетленная: зиждителя бо всех родила еси, из тебе человеческое тело волею понесшаго.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из\ мрачна неведения верою воспевающыя тя.

Возшел еси на гору добродетелей, блаженне, и в разум вшел еси крайнейшаго мрака, и Богу беседовал еси.

Глагол твоих пленицами из глубины безбожия уловил еси, святителю, заблуждшыя человеки, и благодатию спасл еси.

Тело огню на снедь предал еси, свыше, святителю, от Бога божественную росу богатно приемля.

*Богородичен:*

Сый в зраце божии пребожественный, вселися во чрево твое, зрак мой понесый Господи, всенепорочная.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Распен воздержанием удеса, блаженне, в пощении подвизався, мученическими венчался еси подвиги, яже под\ъял еси, ума, антипо, твердостию.

Стоял еси пред судищем, проповедуя воплощение тебе ради истощившагося, и пилатову судищу представшаго, страстотерпче, и крестом врага уморившаго.

Болящым врачество есть церковь, в нейже, блаженне мучениче, терпеливое твое лежит тело, божественную зарю дарований испущает духа. (с. 93)

*Богородичен:*

Святый Иисус вселивыйся во утробу твою, иже во святых, Дево, почиваяй, и прославляяй верою истинною сего, отроковице, славящыя.

*Кондак, глас д~. Подобен:*
Вознесыйся:

Апостолов сопрестольник, и святителей украшение был еси, блаженне, мученически прославився, возсиял еси якоже солнце, всех просвещая, антипо священне, разрушил еси безбожия нощь глубокую: сего ради тя почитаем, яко божественнаго суща священномученика, и целеб подателя.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Юныя три отроки из\ъобразуя, антипо мудре, якоже посреди пещи стал еси, люто разжженнаго меднаго сосуда, взывая: благословен еси в храме славы твоея, Господи.

Да света неприступнаго явишися причастник, тму лукавых духов, богом просвещен, мимотекл еси, благословен еси, Боже мой, зовый, Господи.

Страсти различны рукодейством, антипо, духа утоляеши человеков, мучениче, Христовым подобяся страстем, благословен еси, Боже мой, зовый, Господи.

*Богородичен:*

*От*
кровей, отроковице, девических твоих воистинну воплощся слово отцу собезначальное, наше сокрушение исправляя: благословена ты в женах еси, пренепорочная владычце.

*Песнь и~. Ирмос:*

Руце распростер даниил, львов зияния в рове затче, огненную же силу угасиша, добродетелию препоясавшеся, (с. 94) благочестия рачители отроцы, взывающе: благословите, вся дела господня, Господа.

Ныне не в зерцалех зриши, ни в гаданиих, добрых последнее, лицем же паче к лицу, прешедшым сенем, вопия радостно тя прославльшему: благословите, вся дела господня, Господа.

Тя началопастыря Христа, божественное овча добре упасшаго, того стада, премудре, яко агнца беззаконнии всесожигают огнем, антипо, поюща: благословите, вся дела господня, Господа.

На камени божественных заповедей сердца твоего утвердил еси стопы. лютых мук ветры, ласкательными же бурями непоколебался еси, песнопоя, антипо премудре: благословите, вся дела господня, Господа.

*Богородичен:*

Яко Мати всех творца, яко божественный храм вседержителя, яко земля неоранная, неделанный клас прозябшая, Дево Мати, верны вопиющыя сохрани: благословите, вся дела господня, Господа.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Иераршески, святителю, священное скончал еси течение, священнейшую жизнь твою священнейше совершив, радуяся потекл еси, к тебе любимому, антипо мучениче священнейше.

Яко добродетельными виды удобрен быв, славою мучения, всеблаженне, освятися, и прешел еси к красному Господу, причастием обожаемь, богоприятне. (с. 95)

Ты господнею любовию разжжегся, мучениче антипо, в разжжен усердно вшел еси сосуд, всесожигаемь, и Богу приятна, отче, жертва принеслся еси.Священных твоих мощей священная, блаженне, рака миро исцелений точит, злосмрадныя страсти отгонящи, и твою славящыя память яве благоухающи.

*Богородичен:*

Носящая Христа на руку, мановением носящаго вся, сего яко Бога и Владыку, чистая, моли, ущедрити ны, Богородицу чистую исповедающыя тя всегда, непорочная.

