<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 95)

*Месяца тогоже в в~и-й день.*

*Преподобнаго отца нашего и исповедника василиа, епископа парийскаго.*

*На Господи, воззвах, стихиры глас и~. Подобен: О*
преславнаго чудесе!

С похвалами память твоя * сотворяется светло, * святителю василие, * и радости наполняет * православныя соборы, * яко правду возлюбльшаго, * и целомудрия чистоту, и кротость, * и тихость всегда изрядно * почетша и совершенно.

Павлу божественному подобяся * во изгнаниих терпеливно, * святителю василие, * жизнь скончал еси * в нуждах и скорбех, * неоскудно утесняемь, * и прехождения присно творя, ныне же безпечальное и неизменное * от Бога обрел еси селение и наслаждение.

Яко святитель богоприятен * мысленнаго селения * назираеши незаходимая, * и премирная зрети сподобился еси, * одеян в преподобие, * правдою обложен, * и благолепия красоту разумных * лицем к лицу * зриши, пребогате. (с. 96)

*Слава, и ныне, Богородичен:*

Спаси мя, владычце пречистая, яже Cпаса Христа неизреченно рождшая: * тя бо едину стяжах предстательницу, * и необоримую стену, * и покров, и радование, * и души моея божественное утешение, * ты убо мя избави неусыпающаго червия, * и огня вечнующаго, * Мати Христа Бога.

*Крестобогородичен:*

Что зримое видение, * еже моима очима * видится, о Владыко; * содержай всю тварь * на древо воздвижен быв, * и умираеши всем даяй жизнь; * Богородица плачущися глаголаше, * егда узре на кресте возносима, * из нея неизреченно возсиявшаго * Бога и человека.

*Канон.*

*Глас и~. Песнь а~. Ирмос:*

Воду прошед, яко сушу, и египетскаго зла избежав, Исраильтянин вопияше: избавителю и Богу нашему поим.

Несказанный свет тебе и трисиянен, в неподвижимем царствии небеснем возсия, отче, и праведных веселие достойно тя прият.

Отверзошася врата тебе едемская, и к святителем приложился еси святитель, и первородных церкви сочетался, достославне.

Законно пострадав, и чисто священство до конца соблюд, с небесными ликовати священники сподобился еси.

*Богородичен:*

Плоти по впостаси соединився, иже от тебе приятием, всех зиждитель пройде несказанно, Богомати, и человеком приближитися благоизволи.

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой. (с. 97)

Досточудная и преславная память твоя радостно православных увеселяет соборы.

облак телесе совлек, преподобне, и союзов разрешився, к Богу приближился еси.

Кончину блаженную и наслаждение, преподобне, избранных, яко избранен, достойно приял еси.

*Богородичен:*

Имея тя помощницу, не постыждуся, пречистая Мати божия: имея тя предстательницу, враг моих избавлюся.

*Седален, глас г~. Подобен:*
Божественныя веры:

Великое солнце вселенней возсиял еси добродетельми твоими, сияньми и чудес светлостьми просветил еси верных составления, и потребил еси страстей омрачение: отче василие, Христа Бога моли, даровати нам велию милость.

*Слава, и ныне, Богородичен:*

Божественная скиния была еси слова, едина пречистая Мати Дево, чистотою ангелы превозшедшая, паче всех мене персть бывша, осквернена плотскими прегрешеньми, очисти молитв твоих божественными водами, подающи, чистая, велию милость.

*Крестобогородичен:*

Нескверная агница слова, нетленная Дево Мати, на кресте зрящи повешена из нея без болезни прозябшаго, матерски подобно рыдающи, вопияше: увы мне, чадо мое. како страждеши волею, хотя избавити от страстей безчестия человека;

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Молитвы творя к Богу, вознесенную мысль низложил еси зломудренныя ереси, и церковь, отче, возвеселил еси.

В скиниях небесных тя подвигоположник, отче, всели, и неослабное твое противление к противоборцем приемь. (с. 98)

Преданий ради хранимых церкве божия, отгнания претерпел еси, победы приемля скончался еси.

*Богородичен:*

Бога, егоже родила еси, чистая Дево, сего моли, рабом твоим даровати согрешений прощение.

*Песнь е~. Ирмос:*

утренююще вопием ти, Господи, спаси ны: ты бо еси Бог наш, разве тебе иного не вемы.

Божественная всельшися благодать в тя, богоносе, пастыря вернейша церкве тя показа.

умертвив плоти твоея мудрование и страсти, жизни духу последовал еси, славне.

Целомудренно и праведно житие твое совершив, богомудре, приял еси добродетелей воздаяние.

*Богородичен:*

Сущи пресвятый храм, безстрастия источника родила еси, Дево Мати всенепорочная.

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Просвещаемь красотою небесных сияний, престол, иже на земли, оставил еси, преподобне: и наследие нетленно в земли кротких, яко кротчайший, восприял еси.

Прелести смеяся хульных еретик, божественному и благочестному православных разуму, преусердно научил еси икону чествовати спасову, досточудне.

Желание твое к Богу исполнися, преславне, преставися бо к нему божественно радуяся: и ныне светлости святых, отче, зриши и красоты.

*Богородичен:*

Мертвости и тли избавися человечество: естеством бо жизнотворца безсеменно родила еси, Дево всенепорочная, на благодеяние восхваляющих тя верно. (с. 99)

*Кондак, глас в~. Подобен:*
В вышних ищя:

Вышняго светом озарився, блаженне, просвещаеши вся, иже любовию чествующыя твое, отче, честное страдание, василие священнострадальне: моли Христа Бога непрестанно о всех нас.

*Песнь з~. Ирмос:*

отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

О несказаннаго веселия, егоже сподобился еси, всеблаженне, прияти, в невещественнем свете живый, и поя: благословен еси, Господи Боже, во веки.

Венцем божественнаго благолепия, всеблаженне, красно удобряемь, ликуеши, вопия с вышними воинствы: благословен еси, Господи Боже, во веки.

Таинник сый Троицы, тайнам служитель небесным, Владыку нам милостива сотвори, вопиющым: благословен Бог отец наших.

*Богородичен:*

Евы древнюю клятву преложила еси, чистая, на благословение, сына божия рождши: емуже вси, благословен еси, зовем, во веки вся.

*Песнь и~. Ирмос:*

Победители мучителя и пламене, благодатию твоею бывше, заповедем твоим зело прилежаще, отроцы вопияху: благословите, вся дела господня, Господа.

Скорбных жития, и лютаго слияния избавлен, радость, всеблаженне, и веселие, еже паче слова, приял еси, поя: благословите, вся дела, Господа, и превозносите его во веки.

Духовными учении тепле противляяся, языковредия хульников, отче, удобне разрешил еси, священнотаинниче: благословите, поя, вся дела, Господа, и превозносите его во веки.

Яко красно место, в неже вселился еси, (с. 100) священноявленне: яко красно, отче, селение, идеже пребываеши, поя: благословите, вся дела, Господа, и превозносите его во веки.

*Богородичен:*

Предстательницу вси вернии стяжахом тя, пречистая, и твоими молитвами лютых избавльшеся, Христу вопием: благословите, вся дела, Господа, и превозносите его во веки.

*Песнь ф~. Ирмос:*

Воистину Богородицу тя исповедуем, спасеннии тобою, Дево чистая, с безплотными лики тя величающе.

Свято твое житие, отче, препроводил еси, и Богу угодив делы твоими, небесное царство приял еси, мудре.

Течение скончав, веру же соблюд, и подвиг совершив, василие, правды приял еси радуяся венец.

Звание, преблаженне, получил еси божественное, и совершенное желаний исполнение: ныне убо моля не престай о стаде твоем.

*Богородичен:*

Тока слез моих не отвратися, яже от всякаго лица всяку слезу отемшаго, Дево, Христа рождшая.

