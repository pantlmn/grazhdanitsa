<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 100)

*Месяца тогоже в г~и-й день.*

*Святаго священномученика артемона.*

*На Господи, воззвах, стихиры, глас а~. Подобен:*
Небесных чинов:

Со безплотными совокупился еси, * на земли живый, * и с ними непрестанно служиши Троице, артемоне богоблаженне. * отонудуже присно яко небесный человек ходя, * вышним учиши земныя божественным чудесем.

Божественным сиянием озаряемь, * многими муками (с. 101) изнурил еси твое тело, * к невещественней преставився зари: * еюже разрешил еси мольбами твоими * страстей омраченную нощь, мудре, * озаряя душы нашя.

О творящих твою память, * священномучениче, верно, * и многия подвиги честнаго твоего мучения поющих, * не престай моля присно, сохранити от бед и скорбей, * и будущия избавитися сим тли, * артемоне мучениче богопроповедниче.

*Слава, и ныне, Богородичен:*

Правом гнилым поползся, ниц лежу, * и к твоей, Дево, притекаю тишине, * от бури сопротивныя, * и искушений многообразных мя избави: * да пою твою благодать непрестанно, * Богородице Мати приснодево.

*Крестобогородичен:*

у креста предстоящи сына и Бога твоего, * и долготерпение того смотряющи, * глаголаше плачущи, Мати чистая: * увы мне, чадо сладчайшее, * что сия страждеши неправедно, слове божий, * да спасеши человечество;

*Канон, егоже краегранесие, по алфавиту.*

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Отверзая разума сокровища податель, и сих благодать подавает обильно словес, верою восхваляющым страдальца его артемона.

Стрелою пресладкия любве Христовы уязвена, от юности тя, мудре, телесное пристрастие, артемоне, сего любве не отсече.

В писания приник прилежно, божественнаго во глубину, артемоне, извлекл еси, мудре, разума лучшаго богатство, имже вся верныя обогатил еси. (с. 102)

*Богородичен:*

Земнороднии рождеством твоим от земли к высоте небесней вознесохомся воистинну, чистая Богородице, и ангельским ликостоянием причтохомся.

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Силою духа одеян, победил еси ополчения, яже на зиждителя, артемоне вседоблий.

угасил еси пещь безбожия, преподобне, страдальческих кровей твоих одождении, артемоне преславне.

Кипя божественным рачением, и разжигаемь божественною любовию, преподобне, за сию пострадал еси.

*Богородичен:*

Разреши рождество твое грехов наших, чистая, вины, и правдою вся верныя связа.

Седален, глас д~. Подобен: Скоро предвари:

Исповедании священными подобствовав, и мученически жизнь совершив, к небеси востекл еси, артемоне мудре, венец неувядаемый от Бога приемь. тем святую твою празднуем память, вопиюще: помяни ны, священномучениче, Христу предстоя.

*Слава, и ныне, Богородичен:*

Обновила еси, чистая, божественным рождеством твоим, истлевшее во страстех земнородных мертвенное существо и воздвигла еси вся от смерти к животу нетления. темже тя по долгу блажим вси, Дево препрославленная, якоже прорекла еси.

*Крестобогородичен:*

На кресте тя возвышена яко узре пречистая Мати твоя, слове божий, матерски рыдающе вещаше: что новое (с. 103) и странное сие чудо, сыне мой; како, жизнь всех, вкушаеши смерти, оживити мертвыя хотя, яко милосерд.

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Жертва твоя, славне, на жертвенник небесный вознесеся, и благоприятна владыце всех ныне бысть.

В видение лучшее вознес ум, артемоне преподобне, научился еси таин Христовых, за нихже и пострадал еси.

Водрузився на недвижимем камени зиждителевы, преподобне, любве, прилоги и треволнении врагов не поколебался еси весьма мыслию.

*Богородичен:*

Яко неистощаемое, владычце, тя дарований сокровище имуще, независтныя дары чудес от тебе вси приемлем.

*Песнь е~. Ирмос:*

Просвети нас повелении твоими, Господи, и мышцею твоею высокою, твой мир подаждь нам, человеколюбче.

Волнам, мудре, безбожия запретив, спасл еси люди благопокорливыя, наставль во пристанище веры.

Светильник светел, в нощи лести, преподобне, возсияв добродетелей светом богоразумия, на свет человеки направил еси.

Таинник Христов быв, артемоне преподобне, неизреченных таин, себе принесл еси тому приятну жертву страданием.

*Богородичен:*

*От*
скверны мя страстей и окаляния очищши, душу мою, богоневесто, твоими молитвами, чисту Богу представи. (с. 104)

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Законно за Христа страдав, артемоне, обличил еси беззаконнующих враг злочестивое веление: темже законен мученик показался еси, божественными победами венчаемь.

Изсушив мутныя потоки безбожия словес твоих огнем, светлыя источил еси реки веры богоразумия верным, артемоне преподобне.

Вооружив, славне, помысл на борителя змия, доблим соплетением, артемоне, низложив его, мертва показал еси, и от Господа победы венец приял еси.

*Богородичен:*

Быхом мертвии безсмертнии, божественною благодатию рождества твоего, и тления перваго избавихомся, Богородице чистая, и нетления одеждею украсихомся.

*Песнь з~. Ирмос:*

*От*
иудеи дошедше, отроцы в вавилоне иногда верою троическою пламень пещный попраша, поюще: отцев Боже, благословен еси.

огнем распалаемь божественною Владыки любовию, мучениче славне, в подвиг трудов усердно волею втекл еси, зовый: отец наших Боже, благословен еси.

Силою параклитовою облечен, мучениче, яко апостоли, прелести ополчения доблим терпением победив, пел еси: отец наших Боже, благословен еси.

Целомудрием житие украсив, и тело чистотою, чисто Христу, артемоне, священнодействовал еси, поя и воспевая благодарственная: отец наших Боже, благословен еси. (с. 105)

*Богородичен:*

Да вся привлечет к небесней славе творец всего, из тебе, богородительнице, благоизволи родитися, и с нами, яко человеколюбец и благодетель Бог, плотию пожити.

*Песнь и~. Ирмос:*

Царя небеснаго, егоже поют вои ангельстии, хвалите и превозносите во вся веки.

Царя небеснаго, якоже предпочел еси по достоянию от всех земных, с сим во веки, артемоне, срадуешися.

Превознесена тя душею к зиждителю, прилози мучителей, страстоносче, никакоже сего отвлекоша любве.

Света божественнаго блистаньми, страстотерпче, просвещся, вшед в незаходимый жертвенник таин, яко таинник неизреченных.

*Богородичен:*

Иже человеческое естество приемый, Богородице, из тебе паче ума и слова, сыны человеческия содела свойственны.

*Песнь ф~. Ирмос:*

Воистинну Богородицу тя исповедуем, спасеннии тобою, Дево чистая, с безплотными лики тя величающе.

Зиму безбожия, мучениче, претек, во благочестия весну достигл еси, и солнца славы света сподобился еси.

Душевными и разумными очесы провидев одесную тебе стояща Господа, не поколебался еси мук, артемоне, волнами.

Яко божественныя неизреченныя славы, страстотерпче, сподоблься со страстотерпцы и ученики Христовы, о нас умоли сего, яко благоутробнаго.

*Богородичен:*

Свыше, Богородице, твоим благоутробием нашу нищету посети, и от тли и бед нас избави.

