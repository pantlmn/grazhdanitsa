<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 106)

*Месяца тогоже в д~и-й день.*

*Иже во святых, отца нашего и исповедника мартина, папы римскаго.*

*Стихиры. глас и~. Подобен:*
Что вас наречем:

Что тя ныне, мартине, провещаем; * православных учений наставника всеславна, * верховника священных повелений божественных неложна, * лжи истиннейшаго обличителя, * словесе доблественнейша споспешника, * священнодейственна священнейша, * чудоделателя честнейшаго: * моли спастися душам нашым.

Что тя ныне, мартине, наречем; * реку духовных вод исполнену, * присно напаящу душы ко благоплодию разумному, * свещник, благочестия свет сияющ, * гору, точащу божественное радование, * божественных словес из\ъявителя, * всякия ереси обличителя: * моли спастися душам нашым.

Что тя ныне, мартине, проречем; * скинии истинныя священнодетеля всехвальна, * ходатая к Богу и твари боголепна, * чашу, пиво божественное точащу, * светильника, яко жизни слово имуща, * от запада убо исходяща, * на востоце же являющася: * моли спастися душам нашым.

*Слава, и ныне, Богородичен:*

Кому уподобилася еси, окаянная душе, * к покаянию никакоже возничущи, * и огня не ужасающися злых ожидающаго; * востани, и едину к заступлению (с. 107) скорую * призови, и возопий: * Дево Мати, * моли твоего сына и Бога нашего, * избавити мя от сети льстиваго.

*Крестобогородичен:*

Агница агнца яко виде * на древе простерта волею крестнем, * вопияше матерски болезнующи с плачем: * сыне мой, * что странное сие видение; * всем жизнь даяй яко Господь, * како умерщвляешися, долготерпеливе, * земным подая воскресние; * славлю твое многое, Боже мой, снизхождение.

*Канон, творение иосифово.*

*Глас и~. Песнь а~. Ирмос:*

Посеченый несекомаго пресече, и виде солнце землю, юже не виде: лютаго врага вода потопи, и непроходимое пройде Исраиль: песнь же воспевашеся: Господеви поим, славно бо прославися.

Болезни многи, мартине, претерпел еси за Христа Бога, и ныне изшел еси к неболезненней жизни, добре подвизався: тем моея души лютыя болезни облегчи, яко да воспою тя, молитвами твоими просвещаемь.

Существа два, и две воли, и действа сугуба носяща, блаженне, единаго от честныя Троицы научил еси, Христа пресущнаго Бога, и иже не тако чествующыя, вся отвергл еси, мартине священнейше.

Недуговавшыя безсловесно безумне, в едином Христе едину мудрствующе волю, разумом истинным и верою украшаемь, обличил еси, мартине, явственно, и радуяся взывал еси: поим Господеви, славно бо прославися.

*Богородичен:*

Иже по естеству божественному невидимый, виден бысть из тебе младенец, человек быв, сугуба яко воистинну хотения и действа нося, во единой впостаси: егоже моли, пренепорочная, вся ны спасти любовию поющыя тя. (с. 108)

*Песнь г~. Ирмос:*

Страх твой, Господи, всади в сердца раб твоих, и буди нам утверждение, тя во истине призывающих.

Сый исполнен, всеблаженне, божественныя ревности, собрал еси священен, мартине, собор, и церковное утвердил еси учение.

Посреди собора отвергл еси пирра, сергиа и феодора, кира же, и подобныя тем буесловящыя злославныя, отче.

Из рима нуждею изгнан, обшел еси яко солнце лучи испущая, преподобне, православныя просвещая вся.

*Богородичен:*

отцу равночестна и сопрестольна, паче слова родила еси, действа два носяща, и две воли, всесвятая отроковице.

*Седален, глас д~. Подобен:*
Вознесыйся:

Исповедании священными украшся, мученически же жизнь совершив, к небесем востекл еси, мартине мудре, венцем неувядаемым от Бога венчался еси. темже святую твою празднуем память, вопиюще: помяни нас, священноблаженне, Христу предстоя.

*Слава, и ныне, Богородичен:*

По Бозе во твой, Богородице, прибегаю смиренный покров божественный, припадая молюся: помилуй, пречистая, яко превзыдоша главу мою греси, и боюся, владычце, муки, и трепещу. моление сотвори, чистая, к сыну твоему, от сих избавити мя.

*Крестобогородичен:*

Иже от безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше: како славимый яко Бог от ангел, от беззаконных ныне человек, сыне, хотя распинаешися; пою тя, долготерпеливе. (с. 109)

*Песнь д~. Ирмос:*

Всел еси на кони, апостолы твоя, Господи, и приял еси рукама твоима узды их, и спасение бысть еждение твое верно поющым: слава силе твоей, Господи.

Неправедно от престола твоего, мудре, изгоняемь, от человек неправедных праведный пострадати благоволил еси, яко да праведное учение церковное, отче, спасеши невредимо.

Стоя среди пребеззаконнующих, яко законен страдалец, святителю богоприятне, и от них оскорбляемь и наругаемь, и влачимь всуе, пребыл еси умом непревращен.

Младенцев вменил еси, отче, стреляния, мартине, всуе оскорбляющих тя, и терпеливно пострадав, гонимь и вяжемь всуе, и в темницах заключаемь.

*Богородичен:*

Во двою существу богомужно познаваемаго, от Троицы единаго родила еси, яко Бога и человека, воли носяща прилично обема естествома, Дево пренепорочная.

*Песнь е~. Ирмос:*

*От*
нощи неведения, по душеловительному пути присно блудящаго, светом разума твоего, Господи, преднаставляя мя на стезю заповедей твоих, направи.

Священнейшим твоим словом, отче, всесвященное учение яве утвердил еси, и еретическия полки низвергл еси, претерпевая изгнания и темницы, и скорби многи.

Дремания твоим веждом, преподобне, не дал еси, дондеже вселение Богу был еси: и всю развеял еси ереси прелесть, мученически подвизався.

Враждебно тя, якоже зверие влекоша веригами, мудре, врази, связавше посреде града ругательно, укоряюще и хуляще, и без студа на тя нападающе. (с. 110)

*Богородичен:*

Неискусобрачно, Дево, неописанное слово плотию рождши, плоти моея страсти умертви, оживи же душу мою умерщвленную прегрешеньми.

*Песнь з~. Ирмос:*

Бездна грехов и прегрешений буря мя смущает, и во глубину нужднаго реет мя отчаяния: но твою крепкую руку мне простри, яко петрови, о управителю! и спаси.

Разседеся лукавый при ногу твоею священною, богоносе, и лукавых человек бездверная уста заграждаются твоим словом, и является сияющи учение божественное паче солнца.

Простирают тя нещадно, и ужи связуют прелестницы, вяжуща всяку лесть, и еретический союз растерзающа, союзом божественных учений твоих, святителю отче мартине священнейше.

Стоял еси пред судищем судящих, осуждая прелесть проповедающих едину во Христе, отче, волю, и мученическими яве украшаяся венцы, богоблаженне мартине мудре.

*Богородичен:*

Закони естества в тебе разоряются, неизреченно бо раждаеши содетеля всех, Богородице всепетая, яко Бога же и человека, две воли же имуща и действа, Мати Дево.

*Песнь з~. Ирмос:*

*От*
иудеи дошедше, отроцы в вавилоне иногда верою троическою пламень пещный попраша поюще: отцев Боже, благословен еси.

Сугубых действ и хотений, отче, Христа лишившиися, лишиша тя престола, отдавше изгнанием дальним, зовущаго: отец наших Боже, благословен еси.

Прошед многовременныя темницы, яко хранитель непорочныя веры, еретическую тму умалил еси, и (с. 111) пети верныя просветил еси: отец наших Боже, благословен еси.

Якоже лев, отче, уповав, на беззаконныя дерзостно наскочил еси, феодора и кира, и сергиа, и пирра, и сих единомысленныя отлучая Христовы святыя церкве.

*Богородичен:*

Во дву волях и действах двух, из тебе, пренепорочная, рождейся несказанно, иже сице мудрствующыя спасает, зовущыя: отец наших Боже, благословен еси.

*Песнь и~. Ирмос:*

Богоглаголивии отроцы в пещи, со огнем пламень попирающе, пояху: благословите, дела господня, Господа.

Стесняемь, отче, немощьми и лютыми изгнании, и многообразными муками, мучения венцы яко мученик приял еси.

Блаженства богоизбраннаго сподобился еси, изгоняемь, мартине, и правды близ был еси, изгнав от среды неправедную ересь.

украсив петров божественный престол, и на того камени церковь неколеблему соблюд, мартине, с сим прославился еси.

*Богородичен:*

Святейши вышних воинств, и херувим превышши, Мати божия сущи, страстей плотских мя превышша сотвори.

*Песнь ф~. Ирмос:*

уставы прешла еси естества, содетеля заченши и Господа, и дверь спасения мирови была еси: тем тя, Богородице, непрестанно величаем.

Священнодетель священнейший, исповедник же и мученик быв, с патриаршескими лики, мартине, всегда достойно радуешися: темже тя верою ублажаем.

Яко светозарное, блаженне, солнце, возсиял еси к (с. 112) востоком от запада, всю зарями благочестия землю просветил еси, и отгнал еси тму еретичествующих глубочайшую.

Станем в дому Бога нашего, проповедающе страсти и борения и исповедания небомудреннаго отца нашего мартина, и сего любовию ублажим.

Твое святое преставление днесь светло совершаем, исполни радости помышления восхваляющих тя, богомудре святителю, в нейже вся ны помяни.

*Богородичен:*

Гласовом отцев повинующеся, во дву естествах и волях, чистая, единаго от Троицы, из тебе раждаемаго верно исповедуем, и тя непрестанно величаем.

