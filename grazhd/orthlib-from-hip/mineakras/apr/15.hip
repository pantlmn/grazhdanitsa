<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 112)

*Месяца тогоже в е~и-й день.*

*Святых апостол, аристарха, пуда и трофима.*

*На Господи, воззвах, стихиры, глас а~. Подобен:*
Всехвальнии мученицы:

Словом божественнаго разума * люди неразумия, премудрии, * всеконечне избависте, * и приведосте спасаемы сия * слову, возсиявшему * из нерожденна отца, апостоли. * того молите, * даровати душам нашым * мир и велию милость.

Пуда и аристарха яве * и божественнаго трофима, * истинныя Христопроповедники, восхвалим: * прелести бо зиму * теплотою божественныя благодати разориша, * и ныне к незаходимому сиянию вселишася, * воздаяния трудов приемше, * и причастием неизреченным обожаеми. (с. 113)

Павлу последующе * славному учителю, славнии, * многи беды под\ъясте, * в юзилищах заключаеми, * приобщающеся болезнем, * мечем же на конец во главы усекаеми пострадасте. * Христу молитеся, * даровати душам нашым * мир и велию милость.

*Слава, и ныне, Богородичен:*

увы мне! что буду; * ум и душу, и тело * оскверних прегрешеньми. * что сотворю; * како же избежу пламене нестерпимаго, * нерешимых уз и вечных; * но, о всенепорочная! * прежде конца моли сына твоего, * подати ми оставление.

*Крестобогородичен:*

Дева нескверная, * иногда на древе видевши, * егоже роди из безсеменныя утробы, * не терпящи утробнаго уязвления, * власы терзающи, глаголаше, * манием содержай тварь всю, * како, яко осужденный, * на крест вознесен еси, * всяко хотяй спасти человечество;

*Канон, егоже краегранесие:*

Божиим учеником божественную воспеваю песнь. *Творение иосифово.*

*Глас з~. Песнь а~. Ирмос:*

Яко по суху пешешествовав Исраиль по бездне стопами, гонителя фараона видя потопляема, Богу победную песнь, поим, вопияше.

Престолу божию предстояще, яко слуги, яко Христовы служители, яко светильницы мысленнии, просвещение просите нам, чтущым вашу память, апостоли.

На земли за милосердие явлься, ученики избра, и служители вас, со иными множайшими его возвещающыя всюду божественное хотение.

Священнейший лик священных Христовых (с. 114) седмьдесят сочтавшеся ученик, с павлом всю землю ученьми божественнаго света просветисте.

Священнейший пуд и славный, мудрый аристарх с трофимом, яко звезды светозарныя возсияша на земли, прелести омрачение отгоняше.

*Богородичен:*

Да нижния с вышними премножеством милосердия, пречистая, совокупит, Бог плоть прият от тебе, и пребысть еже бе и по воплощении.

*Песнь г~. Ирмос:*

Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

Суще с павлом славным, с ним весь мир яко звезды с солнцем проидосте, светом проповедания священнаго, неведения тму отгоняще.

Великими болезньми плотскими болезненный отяша грех от среды, слова ученицы, безболезненный верным в вышних покой обручивше.

Подвиги божественными воистинну вражию злобу разористе всю: и храмы идольския низлагающе, Богу человеки храмы сотвористе.

*Богородичен:*

Питаеши млеком всех питателя, Дево, рожденнаго без тли из пречистаго твоего чрева, и сокрушенныя тлею человеки паки назидающа.

*Седален, глас а~. Подобен:*
Гроб твой, Cпасе:

Яко утро боголепно возсиявше миру, тму глубокую отгнасте верою прелести, апостоли, и душы просветисте. темже вся светозарная церковь поет днесь светоносную вашу память, Христа величающи.

*Слава, и ныне, Богородичен:*

упование Христиан, пресвятая Дево, егоже родила еси Бога, паче ума же и слова, непрестанно моли с (с. 115) вышними силами, подати оставление грехов наших всех, и исправления жития, верою и любовию присно тя славящым.

*Крестобогородичен:*

Нескверная агница, агнца и пастыря повешена на древе мертва зрящи, плачущи вещаше, матерски восклицающи: како претерплю твое, еже паче слова, сыне мой, снитие, и вольныя страсти, Боже преблагий;

*Песнь д~. Ирмос:*

Христос моя сила, Бог и Господь, честная церковь боголепно поет, взывающи, от смысла чиста, о Господе празднующи.

Пресущная Троица, яко трисветлую возжже свещу, священныя пуда же и трофима, и аристарха, землю божественным словом озаряющыя.

Павлу явистеся мудрии спутницы, гонения с ним многовидна, и беды, славнии, будущия ради жизни, веселящеся претерпесте.

Кровными течении освятисте всю тварь страждуще, скверныя крови, демоном приносимыя, Христовою силою упразднисте, апостоли.

*Богородичен:*

Крепость моя, пречистая, и прибежище, и необоримая стена, и к Богу молитвенница сущи, вечнаго мя пламене и геенны свободи.

*Песнь е~. Ирмос:*

Божиим светом твоим, блаже, утренюющих ти душы любовию озари, молюся, тя ведети, слове божий, истиннаго Бога, от мрака греховнаго взывающа.

Истуканныя низложиша, и храмы идольския, славнии, созидающе благодатию, якоже скинию падшую преступленьми, сердца человеков, яко богопроповедницы.

Море, кони преславнии воистинну суще божии, безбожия возмутивше, потопляемыя в нем первее проповеданием божественным оживисте. (с. 116)

Посещаеми от Бога божественными посещении вашими, в болезни сущыя идолонеистовства, и потопляющыяся спасосте, спасители нам бывше.

*Богородичен:*

Священно священный древле исаиа, просвещся духом божественным, возопи: се Дева приимет воплощаема Бога, за милосердие необ\ъятаго.

*Песнь з~. Ирмос:*

Житейское море, воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Премудрый трофим и аристарх вкупе, и пуд чудный, яко ученицы слова, и священнии павлу спутницы, священными песньми да восхвалятся.

Вод исполнены духа, премудрии, яко воистинну суще, всяку душу напоисте учения, от среды из\ъемше пламене прелестнаго, божественною благодатию.

Соединени духом, разлучения никоегоже иместе телесем: вкупе бо во главы с павлом проповедником усечени бысте, с ним и прославляеми.

*Богородичен:*

Странно твое зачатие, странно, отроковице, и страшно, еже паче ума, твое рождество, устраншыяся древле от Бога тому примиряющи, и доброту первую воздающи:

*Кондак, глас д~. Подобен:*
Явился еси днесь:

Явися апостольский честный сей праздник просвещая нас, и греховную мглу прогоняя, зовущым: явися свет, и прииде избавление.

*Песнь з~. Ирмос:*

Росодательну убо пещь содела ангел преподобным отроком, халдеи же опаляющее веление божие, мучителя увеща вопити: благословен еси, Боже отец наших.

Нечестия угасисте пещь тучами честнаго проповедания, яко апостоли и яко божественнии сущи страдальцы, (с. 117) кровей токами идольскую вещь попалисте, мудрии: темже славими есте

Двунадесяти учеников явистеся втории ученицы Христовы, славнии: с павлом бо прошедше всю землю, беды под\ъясте многи, и с ним священную кончину приясте.

украсистеся красными вашими ранами, аристархе и трофиме, просветистеся паче всякаго, славнии, злата с пудом священным воистинну, о нас всегда моляще Христа.

*Богородичен:*

Блаженна от святаго явилася еси духа, совета великаго ангела воплощши, сего божественныя ученики в мир, яко божественныя молния, пославша, чистая, просветити верныя.

*Песнь и~. Ирмос:*

Из пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети. тя превозносим во вся веки.

Посекающе корения безбожия серпом божественным, насадисте веру истинную, и совершен разум во благочестивых сердцах, богогласнии.

Словом божественным сердца обновисте, и разума семя сеявше, клас, мудрии, многоплоден пожасте, спасенных, апостоли, множество.

Непреклоннии столпи церкве Христовы, винограда божественнаго божественное гроздие, сладость жизни искапающе, аристарх и пуд, и трофим да почтутся.

*Богородичен:*

Сокрушшееся, Дево, человечество обновила еси все новым рождеством твоим, естества соузы паче естества обновльши, обрадованная, Бога живаго Мати.

*Песнь ф~. Ирмос:*

Бога человеком невозможно видети, на негоже не смеют чини ангельстии взирати: тобою бо, всечистая, явися человеком (с. 118) слово воплощенно, егоже величающе, с небесными вои, тя ублажаем.

Крепость отята бысть гордаго, паде же возносимое его шатание, немощию бо плотскою святии сему сплетшеся, победиша и погубиша, и мучительства его верныя избавиша.

Якоже персть прелести истнивше, и нелестни человеком наставницы явистеся, и ангелом сограждане бысте, воспевающе с ними: свят, свят, свят, отец и сын, и дух святый.

Плотския исцеляюще недуги, и душевныя, апостоли господни, болезни, и творяще дивная чудеса, вся иже в неразумии привлекосте к разуму света истиннаго: темже блажими есте.

ума невещественнаго ныне наслаждаетеся на небесех празднующаго, апостоли, блаженное упование приемше, трофиме богопроповедниче, пуде всеизрядне, славный аристархе, о нас воспоминание творите.

*Богородичен:*

Пламене геенскаго мя свободи, яже паче ума огнь рождши нестерпимый, и душу мою к любви возжзи, пречистая, пришедшаго огнь разума, отроковице, на землю воврещи, богорадованная.

