<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 118)

*Месяца тогоже в з~и-й день.*

*Святых мучениц, агапии, ирины и хионии.*

*На Господи, воззвах, стихиры, глас д~. Подобен:*
Яко добля:

Девство нетленно, * мучение всечудно, * Христу принесосте честныя девы, * низложивше шатание прелести (с. 119) безбожное * силою крестною, * мужественным разумом. * темже вся Христова церковь празднует * святую вашу память * светоносную и нарочитую.

Хионии страданию, * и агапии сопротивлению, * ирины мученицы неодолению, * лицы ангельстии блаженнии * яве удивишася: * како мужественными сплетении * врага невидимаго разразивше, * победы венец от руки живоносца * богатно прияша.

огнем скончаваеми, * разжженным смыслом * пламень погасисте суетства, * и свещу неугасшу душевную соблюдше, * внидосте со Христом в чертог небесный: * чудесными же искрами * страсти пожгосте, страстоносицы, * демонов же полки * страдальчески победисте.

*Слава, и ныне, Богородичен:*

Тучами духа пресвятаго, пречистая, * мою мысль ороси, * яже каплю рождшая Христа, * неизчетно безмерная беззакония человеков * щедротами измывшую: * изсуши источник страстей моих, * и потока мя сподоби * пищи живыя присно, * молитвами твоими.

*Крестобогородичен:*

Агнца и пастыря тя * на древе яко виде, * агница рождшая рыдаше, * и матерски ти вещаше: * сыне возжеленне, * како на древе крестнем повешен еси, долготерпеливе; * како руце и нозе твои, слове, * пригвоздишася от беззаконных, * и кровь твою излиял еси, Владыко;

*Канон, творение иосифово.*

*Глас и~. Песнь а~. Ирмос:*

Поим Господеви, проведшему люди своя сквозе чермное море, яко един славно прославися.

Благодать мне с небесе, мученицы господни, исходатаите, ваше восхваляющему на земли светоносное торжество. (с. 120)

Расторгше пристрастие плотских соуз божественным духом, Христу девы связашася любовию богоразумною.

Направил еси ко пристанищем, Cпасе, небесным девы твоя, прошедшыя немокренно мук непостоянную пучину.

Делесы чистыми, от Девы отроковицы возсиявшему слову угодивше девы, сим веселятся.

*Богородичен:*

Раждаеши несказанно, егоже отец неизреченно роди, и сосцы питаеши, всяческая питающаго, владычце.

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Тучами божественнаго духа напаяеми, класы мученическия, божественным деланием девы процветоша.

Паче видимых невидимая возлюбльше, видимыя и невидимыя враги побористе.

огня не ужасостеся, разгараеми духа божественным огнем: темже исцелений божественную росу источаете.

*Богородичен:*

Расторгни прегрешений моих лютое рукописание, владычце, яже узы разрешшая адовы безсеменным рождеством твоим.

*Седален, глас и~. Подобен:*
Премудрости:

уневестившеся Господеви боголепно, якоже дар кровь и заколение тому принесосте, страстоносицы отроковицы, и чертог божественный достойно улучисте, просвещения неизреченнаго непрестанно исполняемы. темже святую и честную вашу память творяще духовно, Cпаса прославляем и верно взываем: молите Христа Бога, грехов оставление подати чтущым любовию святую память вашу. (с. 121)

*Слава, и ныне, Богородичен:*

Премудрость и слово в твоем чреве заченши, неопально, Мати божия, мирови родила еси мир содержащаго, и во об\ъятиих понесла еси вся носящаго, питателя всех и творца твари. темже молю тя, всесвятая девице, и верно славлю тя, избавитися ми от прегрешений, и в день суда, егда предстати имам пред лицем создателя моего, владычце Дево чистая, твою помощь тогда подаждь ми: вся бо можеши, елика хощеши, всепетая.

*Крестобогородичен:*

Агнца и пастыря, и избавителя агница зрящи на кресте, восклицаше плачущи и горько рыдающи, вопияше: мир убо радуется, приемля тобою избавление, утроба же моя горит, зрящи твое распятие, еже терпиши за милосердие милости. долготерпеливе Господи, милости бездно и источниче неисчерпаемый, умилосердися и даруй прегрешений оставление верою поющым божественныя страсти твоя.

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Телесных желаний желанием божественным отлучившеся, обителища духа Христовы девы соделашася.

Согласием богомудрым на противнаго ополчившеся, победу божественную приясте, и венцев божественных сподобистеся.

Священно якоже незлобиви водистеся агницы пожретися, всечестныя, не вопиюще, ни зовуще, но произволением умерщвляеми.

*Богородичен:*

Воплощаема Господа родила еси, госпоже, всея твари, егоже моли избавити мя, всесвятая, от области вражия коварства. (с. 122)

*Песнь е~. Ирмос:*

Просвети нас повелении твоими, Господи, и мышцею твоею высокою, твой мир подаждь нам, человеколюбче.

утреневаша вкупе ко Христу, свету незаходимому, девы богомудрыя, и паче сияния солнечнаго озаришася.

уды мужески отдасте к мукам, мучивше томителя терпением, страстотерпицы досточудныя.

Цвет священен мучеником показастеся, благовоние божественнаго разума церкви подающе, всехвальнии.

Глаголы вашими велехвальный онеме, терпением же победися, и потреблению отпущен бысть, прехвальнии.

*Богородичен:*

Конец ми благ прибыти, отроковице, моли, яко да избегну ждущих мя безконечных мук и спасуся.

*Песнь з~. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

Претерпевше плотския болезни и огненное томление мужески, Христовы страстотерпицы и невесты, агапиа и хиониа, и ирина, прияша венец благолепен и неиждиваемую славу с мученики.

Влачими по земли, якоже камение, испровергосте, девы, прелести здание все силою слова, к церкви возведостеся святей, предстояти радостно владущему всею тварию.

Исцеления рака хионии и ирины, и агапии точит, от источника напаяема богатно утешителя, и уставляет болезни, напаяет же благочестно приступающих сердца благодатию.

*Богородичен:*

Мертвость кожных риз адам отложь воплощением твоего сына, Богородице Дево, во одежду божественныя славы (с. 123) облечеся, славя тя радостно, яко матерь божию всенепорочную.

*Кондак, глас д~:*

Крепко душу, ирино, ополчила еси верою, яве лукаваго посрамивши, и ко Христу привела еси тмы людей множества, блаженная: и порфиру от кровей носящи, со ангелы ныне веселишися.

*Песнь з~. Ирмос:*

отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

Ни зверей дивиих наития, ни клокочущаго стремления огня непостояннаго, ни удов отсечения, ни болезней многообразных, Христовы отроковицы устрашишася, доблемудрыя.

Имуще око сердечное ко спасающему Богу и царю агницы Христовы, отлучишася ко всему вражию ополчению, и победиша мужески.

Милостив буди твоим рабом, преблагий, мольбами хионии и ирины чистыя, и честныя агапии, грехов прощение их ради нам подавая.

Все желание девы стяжавше ко единому владыце, житейскую красоту вменисте яко сон, вопиюще: благословен еси, Господи Боже, во веки.

*Богородичен:*

умертви, чистая, живущий, молю тя, во мне грех и жизнь мя улучити сподоби нестареемую, яже живот рождшая, и уморившаго змия.

*Песнь и~. Ирмос:*

Богоглаголивии отроцы, в пещи со огнем пламень попирающе, пояху: благословите, дела господня, Господа.

Научшеся божественным преславно, во время (с. 124) подвигов нрав мужески восприяша Христовы агницы, твердо пострадавше.

Помрачен пиянством гонитель мрачнаго греха, смеху должен являшеся: Христовы же девы, яко свет показашася.

Цевница гласящи яве божию песнь исповедания божественнаго, и сведения и веры показастеся воистинну девы отроковицы.

утверждшеся любовию Владыки, утверждения вся диаволя низложисте, страстоносицы Христовы, и ныне ублажаетеся.

*Богородичен:*

образы носящи древле твоего рождества, юношы не опаляет, Дево Мати, пещь, якоже ни утробу твою огнь божественный.

*Песнь ф~. Ирмос:*

Воистинну Богородицу тя исповедуем, спасеннии тобою, Дево чистая, с безплотными лики тя величающе.

Направистеся, девы, к божественным пристанищем окормлением Христа Бога нашего, напасти прешедше свирепых волн.

Яко звезды, яко свещы сияюще, ирина и агапиа, и хиониа, просвещают вселенныя богатно вся концы.

Совокупистеся с лики безплотных, безплотныя враги с плотию доблественне, страстоносицы, победивше.

Память ваша божественными просвещена световидными, страстоносицы, даровании, мысли просвещает восхваляющих вас.

*Богородичен:*

Благолюбивая Дево, озлобленную грехом душу мою уврачуй, яже преблагаго слова порождшая.

