<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 125)

*Месяца тогоже в з~и-й день.*

*Преподобнаго отца нашего симеона персидскаго:*

*И преподобнаго акакиа, епископа мелитинскаго:*

*И преподобнаго отца нашего зосимы, игумена честныя обители соловецкия.*

*Служба его писана по сей службе.*

*На*
Господи, воззвах, *стихиры симеона, глас д~.*

*Подобен:*
Дал еси знамение:

Солнца светлее * просвещена память твоя верным возсия, * тварь просвещающи божественными блистании, * симеоне всеблаженне, * и страстей мглу, и бесов тму отгонящи. * темже тя ублажаем, * и молебно воспеваем, * яко светильника всемирна, * и яко молитвенника тепла.

Мудре мучениче, * стяжав земными небесная, * и текущими немимоидущая, * и тленными славу нетленную восприял еси радуяся: * муками же и ранами, * терпеливно за словеса божия, венцы и царство: * в немже радуяся, * со страдавшими с тобою, славне, * о всех молися верою восхваляющих тя.

Стрелы словес твоих * беззаконнующих собрания, * симеоне мучениче, уязвиша. * темже глас даша небеснии облацы: * лицы безплотных совокупишася радостно, * твоих подвигов дивящеся терпению. * темже радующеся и мы почитаем верою * святое твое успение, * Cпаса прославляюще. (с. 126)

*Ины стихиры преподобнаго акакиа, глас и~. Подобен: О*
преславнаго чудесе!

Яко святитель богоприятен, * разумныя сени * зриши незаходимая, * и премирная видети сподобился еси, * одеян в преподобие, * правдою обложен и благолепием, * и красоту мысленных * лицем к лицу * зриши, блаженне.

Преподобне отче акакие, * вперив ум к Богу верою, * мирскаго смешения * возгнушался еси неуставнаго, * и крест твой взем, * всевидцу последовал еси, * тела невоздержанное, * детельми пощения помыслу, * силою поработив божественнаго духа.

Божественнаго собора согласник, * и верховен явлься * с кириллом, акакие, * лютаго несториа погибели предал еси, * обличив сего, блаженне, безумие, * и посрамив суетство словесы духовными. * темже ублажает тя всяка душа, * верою празднующи * божественную память твою.

*Слава, и ныне, Богородичен: глас и подобен тойже.*

Спаси мя, владычце пречистая, * яже Cпаса Христа неизреченно рождшая: * тя бо едину стяжах предстательницу, * и необоримую стену, * и покров, и радование, * и души моея божественное утешение. * ты убо мя избави неусыпающаго червия * и огня вечнующаго, * Мати Христа Бога.

*Крестобогородичен, подобен тойже:*

Тя видящи пригвождаема на кресте, Иисусе, * и страсти приемлюща волею, * Дева и Мати твоя, * Владыко, увы мне, вопияше, * чадо сладкое: * раны неправедно како терпиши, * врачу, исцеливый человеческое неможение, * и от тли всех избавивый * милосердием твоим; (с. 127)

*Канон преподобнаго симеона, егоже краегранесие:*

Венчаю блаженнаго тя симеона песпопении. *Творение иосифово.*

*Глас е~. Песнь а~. Ирмос:*

Коня и всадника в море чермное, сокрушаяй брани мышцею высокою, Христос истрясе, Исраиля же спасе, победную песнь поюща.

Венцем нетления одеявся, и престолу господню, всеблаженне, предстоя, верою чтущыя твое святое страдание, молитвами твоими присно спасай.

Честен сосуд явился еси божественнаго духа, симеоне богоносе: имже помазався, упасл еси люди богатны палицею божественных учений, мучениче, на воде разумней.

уставил еси прелести, мудре, течения, сладких твоих словес божественными течении, и кровными каплями, святителю славне: сего ради верно поем тя.

*Богородичен:*

Носиши руками, Дево, вся носящаго, и питаеши, яко младенца, подателя млека. того убо моли, люди твоя вся ущедрити, верно поющыя тя.

*Ин канон святаго акакиа, творение иосифово.*

*Глас и~. Песнь а~. Ирмос:*

Посеченый несекомаго пресече, и виде солнце землю, юже не виде: лютаго врага вода потопи, и непроходимое пройде Исраиль: песнь же воспевашеся: Господеви поим, славно во прославися.

Всяку злобу побеждь змиину, в незлобии души, яко пожив, акакие мудре, злобы мя исхити, и страстей смертоносных, и добрыми образы удобри, яко да восхвалю тя, добре подвигшася.

Пресветлая прозябе тя леторасль красну мелитина, великий акакие, износяща плоды сладки, и наслаждающа (с. 128) сердца паче меда верных, страстей отгоняща душетленную, преподобне, горесть, божественною благодатию.

Рождение сый родителей, акакие, якоже самуил священный Богу принеслся еси, предан от младых ногтей, воспитатися в дому священнем, и служити Богу вседержителю, твою просвещшему душу божественными деянии.

*Богородичен:*

Иже недоуменно Бога воплощшая, и отступльшыя нас к нему примирившая, препетая чистая, страсти сердца моего страстию сына твоего, молю, исцели, и спаси мя всегда поюща: славно бо прославися.

*Песнь г~. Ирмос:*

Водрузивый на ничесомже землю повелением твоим, и повесивый неодержимо тяготеющую, на недвижимем, Христе, камени заповедей твоих, церковь твою утверди, едине блаже и человеколюбче.

Красно души движения творя, и ходя стезею к Богу ведущею, всякаго безпутия лукаваго уклонился еси, и взялся еси к жизненней двери, славне, вечнаго покоя.

удалив помысл от страстей плотских, безкровны, отче, принесл еси жертвы, слову пожершемуся нас ради, и сего возвещая паче слова божественное воплощение, пожрен был еси яко агнец незлобив.

Свято твое проводив житие, пребогате, со святыми ныне вселился еси, страданьми просветив твою душу, и возсияв солнца, блаженне, светлее, и сын света быв.

*Богородичен:*

Клятвы прародительныя нас свободила еси, благословеньми всех венчавшаго слова воплощши, чистая, присно благословенная, страстотерпцев удобрение, и согрешающих очищение. (с. 129)

*Ин. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Закону преклонился еси живоначальному, преподобне, и от души всякое беззаконие умерщвляющее возненавидел еси.

Тебе дух святый, духовными, мудре, деянии, световидна всего бывша, священника поставляет.

Источи язык твой, якоже реку, мудре, учения, мутный поток прелести божественною силою изсушающа.

*Богородичен:*

Двере непроходимая, покаяния ми отверзи двери, чистая, и к путем мя правым направи.

*Седален, глас а~. Подобен:*
Гроб твой, Cпасе:

Яко солнце нам святая твоя возсия память, мудре симеоне святителю, страдавших с тобою, верных озаряющи, юже днесь сотворяюще вопием: молите о нас, страстотерпцы, единаго человеколюбца.

*Слава, ин, глас г~. Подобен:*
Божественныя веры:

Победы венец от Господа за воздержание радуяся приял еси, исповеданием, богоносе, украшаемь, и ересей всю обличил еси суету, божественными твоими повелении, отче преподобне, Христа Бога моли, даровати нам велию милость.

*Слава, и ныне, Богородичен:*

Божественнаго естества не отлучся, плоть быв во чреве твоем: но Бог вочеловечся и пребысть, иже по рождестве матерь тя Деву, яко прежде рождества сохранив всенепорочную, един Господь: того прилежно моли, даровати нам велию милость.

*Крестобогородичен:*

Нескверная агница слова, нетленная Дева Мати, на кресте зрящи повешена из нея без болезни (с. 130) прозябшаго, матерски подобно рыдающи, вопияше: увы мне, чадо мое, како страждеши волею, хотя избавити от страстей безчестия человека;

*Песнь д~. Ирмос:*

Божественное твое разумев истощание, прозорливо аввакум, Христе, со трепетом вопияше тебе: во спасение людей твоих, спасти помазанныя твоя пришел еси.

Ведомь связан, разрешил еси хитрости лукаваго, священнотаинниче пребогате, пострадав доблественне, венцы нетления восприял еси.

Глагол твоих стрелами уязвил еси, священномучениче симеоне, беззаконнующих соборы: и огнем кровей многобожную лесть попалил еси.

Составим лики, блажаще богоноснаго симеона и ананию славнаго, и с ними подобныя, мужески пострадавшыя мученики.

*Богородичен:*

Из тебе правды солнце возсияв паче ума, вселенную просвети, богорадованная отроковице, и прелести зиму разруши.

*Ин. Ирмос:*

услышах, Господи, смотрения твоего таинство, разумех дела твоя, и прославих твое божество.

Подобник был еси божественным апостолом, отче акакие, онех бо властию, еже вязати и решити, обогатился еси.

Цевница явился еси духа учения возглашающи, отче, спасительная, несториа безумнаго неистовную прелесть потребляющи.

Пресветлою молитвою твоею, отче, дождь земли подал еси, и сея упоил еси изсохшыя летом, блаженне, бразды.

украсистеся, преподобне, твои ланите, яже божественная повеления верным благоухающа, и смрадную прелесть отгоняща. (с. 131)

*Богородичен:*

умерщвлена мя оживи, и заблужденнаго скоро обрати, незаблудный путь сущи и наставница всех, владычце.

*Песнь е~. Ирмос:*

Одеяйся светом, яко ризою, к тебе утренюю, и тебе зову: душу мою просвети омраченную, Христе, яко един благоутробен.

Столп и утверждение церкви божии явлься, преблаженне, твоим страданием, непреклонну и непоколебиму сию во веки соблюди ходатайствы твоими.

Песньми ублажаем житие твое, гонения же и сопротивления, симеоне пребогате: ихже ради сподобился еси блаженныя кончины.

Миром божественнаго помазания пастырь быв, за стадо пожрен был еси, блаженне, якоже овен нарочит, и первородных церкви возвеселил еси.

*Богородичен:*

Да обрящу тя, владычце, из\ъимающую мя в час суда осуждения, верно славяй тя, и мук избавлюся ждущих мя.

*Ин. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих пути моя направи, молюся.

Чудно твое житие явися, даровании бо божественнаго духа обложився, реки безчинная стремления молитвою уставил еси, ключь ей и предел камень положив, святителю акакие.

Посреде собора божествен был еси отцев поборник священных велений, с кириллом божественным, блаженне, чистую Деву исповедая божию матерь, и льстиваго побеждая несториа. (с. 132)

Паче меда услаждающее мелитиняном познася слово твое, наслаждающи сих душы священными исповедании, и греховную показующи горесть, досточудне отче акакие.

*Богородичен:*

Не истощив недра весьма родителя пресущный, в твоих недрех младенец виден бысть, Дево, держимь, в мою нищету премногую облекся, богатством милосердия, един человеколюбец.

*Песнь з~. Ирмос:*

Неистовствующееся бурею душетленною, Владыко Христе, страстей море укроти, и от тли возведи мя, яко благоутробен.

Явился еси божественнаго исполнен утешения, блаженне симеоне, мечем кончину блаженную прием, со святыми светло пострадавшими мученики.

Юнии и старцы, монаси и священницы, добрым подвигом подвигшеся за Христа, якоже агницы пожрени быша.

Блаженно житие поживше страдальцы, кончину от Христа приясте блаженную, мечем скончастеся радующеся.

*Богородичен:*

Из тебе возсия, пресвятая, содетель, и зарею божественнаго разума сущыя в нощи неразумия просвети.

*Ин. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Чистыя матере божия, честен воздвигл еси храм: храм прежде сего сам сотворился еси духа, священне акакие, егоже освятив, реку чудес показал еси.

Твоя святыя гласы, яже к стаду творил еси, пресецаше ластовица гласящи, акакие: но приемши твоего языка закон, непреложно сохрани.

Яко виде тя царь рабски пришедша, твоя прошения (с. 133) исполни: небеснаго бо царя позна, богоносе отче, досточудна угодника.

*Богородичен:*

ума моего побеждения, и сердца возношения, твоею милостию, чистая, исцели, молюся, и одержащаго мя греха избави, верою тя ублажающаго.

*Песнь з~. Ирмос:*

Превозносимый отцев Господь, пламень угаси, отроки ороси, согласно поющыя: Боже, благословен еси.

Свещник являя разум, свет познался еси, преподобне, во тме спящым неведения, и разорил еси огнеслужителей тму, пострадав преславно.

Явился еси посреди мученик водя сонм, с нимиже скончався мечем, взывал еси, симеоне богоносне: Боже, благословен еси.

Собор многочисленных мученик почтим, честно совокупляемь от различных градов, священнодейственник божественных, и монахов богоносных.

*Богородичен:*

Исцели, пренепорочная, страсти сердца моего, устави смущение ума моего обуреваемое, и спаси мя поюща: Боже, благословен еси.

*Ин. Ирмос:*

*От*
иудеи дошедше, отроцы в вавилоне иногда верою троическою пламень пещный попраша, поюще: отцев Боже, благословен еси.

Милованием совершенным украшаемь, отче, нищым доволен был еси, и всем болящым здравие познался еси, воспевающым ходатай: отец наших Боже, благословен еси.

Стужающыя болящих зря мухи, отче, отгнал еси, никакоже приступити к ним повелел еси, поя, акакие: отец наших Боже, благословен еси. (с. 134)

Грозд якоже изгнет, смысла нам вино растворил еси, веселящее сердца разумы великими, и вопити повелевая: отец наших Боже, благословен еси.

*Богородичен:*

Яко вину тя вси нашего спасения, богоблагодатная, поем всегда раби твои, и верою ублажаем глаголюще: отец наших Боже, благословен еси.

*Песнь и~. Ирмос:*

Тебе вседетелю, в пещи отроцы всемирный лик сплетше, пояху: дела всякая, Господа, пойте, и превозносите во вся веки.

угль мысленный, симеоне, показуемь, огню не послужил еси, преблаженне: вещь же горьку многобожия попалив, к незаходимому сиянию, преподобне, преставился еси.

Исцели нашя немощи, мучениче, мрак отжени сердец наших, и вечныя жизни покажи причастники твоими ко владыце всех ходатайствы.

Воинство честно собор божий мученик воспоем, сточисленное, имже начальник бяше симеон доблий, яко пастырь и велик церкве столп.

*Богородичен:*

Да честное твое проявит рождество купина, неопалима видена бысть, пречистая: огнь бо божественный во утробе приемши, никакоже опалилася еси. темже тя поем.

*Ин. Ирмос:*

Богоглаголивии отроцы в пещи, со огнем пламень попирающе, пояху: благословите, дела господня, Господа.

С вышними ликостоянии, со святыми всеми пресвятаго Господа, освятити и спасти нас, отче, моли.

Восклицание жабам молву творящым, тихим твоим словом запретил еси не вещати: но пребыти немым, акакие, показал еси.

На буесловнаго написав несториа словеса, якоже (с. 135) камение честное, церковь утвердил еси на камени, блаженне, непорочныя веры.

*Троичен:*

Возопием верою Троице с вышними чинми: свят, свят, свят, отец и сын, и дух святый.

*Богородичен:*

Источник сущи, отроковице, нетления, истлевша мя многими греха потопленьми твоего исцеления сподоби.

*Песнь ф~. Ирмос:*

Исаие, ликуй, Дева име во чреве, и роди сына еммануила, Бога же и человека, восток имя ему: егоже величающе, Деву ублажаем.

Яко приятно кадило принеслся еси всех царю, яко заколение священно, яко предобра жертва приятная, яко миро, яко приношения, яко шипок благовонен, святителю досточудне.

утвержение быв, святителю, всем верным, пожерлся еси якоже овен, и к мысленным преставился еси царством, и царю всех и Богу, блаженне, предстоиши, божественною славою облистаемь.

Святая память твоя, якоже великое солнце нам возсия, симеоне, днесь, мудре, и иже с тобою мученик: с нимиже нам проси от Христа благодати и милости, и согрешений избавления.

*Богородичен:*

Светлыми сияньми, пречистая Мати божия, озари мой ум, тмою лютаго неразумия одержимый: яко да улучив божественное просвещение, величия твоя возвещу, приснодево.

*Ин. Ирмос:*

уставы прешла еси естества, содетеля заченши и Господа, и дверь спасения мирови была еси: тем тя, Богородице, непрестанно величаем.

Крепкою твоею молитвою, отче, небеса затворена отверзл еси, и камень преславно истекати принудил еси, в славу Cпаса, тя прославльшаго, акакие.

Яко велико облистал еси солнце от мелитины зарею (с. 136) словес твоих, и чудес сияние пущая, акакие, и вся озаряя благочестно тя ублажающыя.

Премудростию словес украшаемь, и сиянии многих исцелений, акакие, и святительства сияя добротами, прешел еси от мирских к премирному наслаждению.

Божественная память твоя днесь поднебесныя созывает воспети твоя болезни и подвиги, и исправления, акакие преблаженне, просветителю сердец наших.

*Богородичен:*

Света краснаго жилище явилася еси воистинну, всяческая просвещшаго, всепетая Дево: темже мя просвети, злобою помрачившагося, яко да верою величаю тя.

*Служба преподобнаго отца нашего зосимы соловецкаго, новаго чудотворца.*

*Вечер, на малей вечерни, на*
Господи, воззвах, *стихиры, глас д~.*

*Подобен:*
Яко добля:

Долу влекущаго мудрования * совлеклся еси, мудре, * на высоту простираяся, * тамо приобщатися сущым желая, * отче зосимо, * еже и получил еси ныне, * плотския тяжести изрешився: * и о нас молися, * верою чтущих честную память твою.

*Дважды.*

Правостию смысла * помышляя и разсмотряя * многомятежную, отче, * жития бурю, * тихое же и невлаемое пристанище безмолвия, * еже и предпочет паче, * оно же достойно отвергл еси, * и изрешився сетей многоплетеннаго сладострастия, * моли спастися нам. (с. 137)

Целомудр и кроток * от юности был еси, * отче зосимо блаженне, * правостию сердца и ума чистотою * добродетели удержав, * имиже Богу приближился еси. * егоже ныне моли, * от тли и бед избавити * верою творящих честную память твою.

*Слава, глас д~:*

Стецемся, монашеское множество, сошедшеся, праздник составим: честная бо память отца нашего зосимы сердца наша озаряет невидимо добрыми возсияющи делы. сего ради согласно воспевающе рцем: радуйся, верный рабе Христа Бога: радуйся, постников светлая похвало: радуйся, монашествующих наставниче: радуйся, исцелений источниче. о нас, преподобне, моли всех царя Христа Бога нашего, избавитися от соблазн льстиваго, и спастися душам нашым.

*И ныне, праздника.*

*На стиховне, в триоди. Слава, глас д~:*

Приидите, празднолюбцы, псаломскую песнь воскресшему из мертвых Христу принесем: днесь бо разумная весна возсия нам, подающи цветы словесныя, вселюбезная память отца нашего зосимы, юже достойно почитающе, приемлем источники исцеления, изливающыяся нам от всечестныя раки независтно: подвизабося терпеливно на земли, и небесныя дары прият. темже того ныне молим, молитися непрестанно Христу Богу, мир вселенней даровати, и душам нашым велию милость.

*И ныне, праздника.*

*На велицей вечерни, на*
Господи, воззвах *поставим стихиры на и~. В триоди г~, и преподобнаго е~, глас и~. Подобен: О*
преславнаго чудесе!

отче преподобне зосимо, * вперив ум твой к Богу верою, * мирскаго смешения * возгнушался еси (с. 138) непостояннаго, * и крест твой взем, * всевидцу последовал еси, * тело непокоривое подвиги воздержания, * помыслы поработив * силою божественнаго духа.

отче богомудре зосимо, * ты от утробы матерни * Христу приближился еси, * и всем смыслом тому прилежал еси, * и от твоих подвиг Богу вседержителю * плоды достойныя принося, преподобне, * добродетельными цветы украшаемь: * тем благих наслаждение обрел * и восприял еси, досточудне.

Преподобне отче премудре зосимо, * болящым ты явился еси исцеление, * и хромым хождение * милостивно сотворяеши, * и всем притекающым с верою * к цельбоносному гробу твоему, * и просящым помощи и заступления, * ты же молитвами твоими * исцеление недугующым неоскудно подаваеши.

*Ины стихиры, глас в~. Подобен:*
Киими похвальными:

Киими похвальными венцы * увязем отца нашего зосиму, * добродетелей сокровище, * сосуд чистоты, * приятелище благодати, источник исцелений, * егоже ради * врагов шатание Христос низложи, * имеяй велию милость;

Киими песненными добротами * похвалим нашего наставника, * пустыннаго гражданина, * целомудрия хранителя, * болящих врача безмездна, * егоже ради * врагов шатание Христос низложи, * имеяй велию милость;

Киими смиренными устнами * ублажим добрых рачителя, * постника истинна, * бедным помощника, * в мори обуреваемых предстателя, * прибегающым пристанище, * егоже ради * врагов шатание Христос низложи, * имеяй велию милость;

*Слава, глас з~. Самогласенъ*
:

Приидите, постническое сословие, духовный лик составим, пения трубою возглашающе, благодарственными (с. 139) гласы отцу нашему возопием, глаголюще: радуйся, Христов подвижниче зосимо, любовию бо сего оставил еси мир, преподобне. радуйся, иже тело твое постом и труды изнуряя, вечныя ради и блаженныя воистинну жизни. радуйся, чистый телом и душею, озаряяся непрестанно сиянием Христа Бога: нам же творящым честную память твою, моли избавитися всякаго гнева и тли, и мучения, блаженне.

*И ныне, праздника. Вход. Прокимен дне, и паремии.*

*Премудрости соломони чтение.*

[Глава г~] Праведных душы в руце божией, и не прикоснется их мука. Непщевани быша во очесех безумных умрети, и вменися озлобление исход их, И еже от нас шествие, сокрушение: они же суть в мире. Ибо пред лицем человеческим аще и муку приимут, упование их безсмертия исполнено, и вмале наказани бывше, великими благодетельствовани будут, яко Бог искуси я, и обрете их достойны себе. Яко злато в горниле искуси их, и яко всеплодие жертвенное прият я. И во время посещения их возсияют, и яко искры по стеблию потекут. Судят языком, и обладают людьми, и воцарится Господь в них во веки. Надеющиися нань разумеют истину, и вернии в любви пребудут ему: яко благодать и милость в преподобных его, и посещение во избранных его.

*Премудрости соломони чтение.*

[Глава д~] Праведник, аще постигнет скончатися, в покои будет. Старость бо честна не многолетна, ниже в числе лет исчитается: седина же есть мудрость человеком, и возраст старости житие нескверное. Благоугоден Богови быв, возлюблен бысть, и живый посреде (с. 140) грешник преставлен бысть: восхищен бысть, да не злоба изменит разума его, или лесть прельстит душу его. Рачение бо злобы помрачает добрая, и парение похоти пременяет ум незлобив. Скончався вмале, исполни лета долга: угодна бо бе Господеви душа его: сего ради потщася от среды лукавствия. Людие же видевше и не разумевше, ниже положше в помышлении таковое: яко благодать и милость в преподобных его, и посещение во избранных его.

*Премудрости соломони чтение.*

[Глава е~] Праведницы во веки живут, и в Господе мзда их, попечение их у вышняго. Сего ради приимут царствие благолепия, и венец доброты от руки господни: зане десницею покрыет я, и мышцею защитит их. Приимет всеоружие рвение свое, и вооружит тварь в месть врагом. Облечется в броня правды, и возложит шлем, суд нелицемерен: приимет щит непобедимый, преподобие: поострит же напрасный гнев во оружие: споборет же с ним мир на безумныя: пойдут праволучныя стрелы молниины, и яко от благокругла лука облаков на намерение полетят. И от каменометныя ярости, исполнь падут грады: вознегодует на них вода морская: реки же потопят я нагло. Сопротив станет им дух силы, и яко вихор развеет их, и опустошит всю землю беззаконие, и злодейство превратит престолы сильных. Слышите убо, царие, и разумейте: навыкните, судии концев земли. Внушите, держащии множества, и гордящиися о народех язык: яко дана есть от Господа держава вам, и сила от вышняго.

*На литии стихиры самогласны, глас а~:*

Светлая память успения твоего, преподобне отче зосимо, нам сердца просвещает: зряще бо честную твою раку, (с. 141) врачевство страстей неудобь целимых, прославляем прославльшаго тя Господа, и твоя труды и подвиги венчавша благодатию, усердно и мы подвигов и трудов емшеся, твоею стезею ходити ко Христу Богу, егоже моли, спасти и просветити душы нашя.

*Глас в~:*

Во успении твоем, блаженне, учительница нам бывает твоя рака, присно бо изливающимися чудесы вопиет, возводя к трудом и подвигом, глаголя: возлюбите Господа, да обрящете благодать вечную, и ничтоже паче его почтите, да егда приидет, обрящете покой со избранными его: егоже да и мы улучим, твоими молитвами.

В незаходимыя зашел еси моря отоки, пристрастия мира бегая, доблим германом наставляемь, в чуднаго савватиа селение: идеже и монашеское множество собрал еси, наставляя сих постом и труды на стези добродетелей, возвышая сих к божественному рачению. идеже ныне в незаходимая вшел еси пресветлаго света пресвятыя Троицы, отче, руководя нас молитвами твоими.

*Глас и~:*

Преподобне отче всечестне зосимо, добрыми детельми возшед, яко на колесницу востекл еси, победныя почести от него приемля: тело твое трудолюбное, яко масти нам во гробе оставил еси, отче, источати исцеления и прогонити духи лукавыя: темже тя ублажаем, всечестне.

*Слава, глас е~:*

Возсия весна, приидите, насладимся: просия воскресние Христово, приидите, возвеселимся: отца нашего память черноризцы озаряющи показася. темже, празднолюбцы, приидите, духовне торжествуем: сей бо добре ратова диавола, и сего посрами, крест Христов на раму нося, со (с. 142) страстьми и похотьми тело свое пропиная, бодростию священство свое украшая, и ныне священно в незаходимая зашед, во свете богоначальнаго священства предста, сенем ему разрешшымся. темже тому возопием: преподобне, моли спастися душам нашым.

*И ныне, праздника. На стиховне стихиры, глас з~:*

На гору добродетелей восходя, долу влекущая помышления оттрясая, крест спасителев на рамо взем, усердно тому последовал еси. и ныне доброты его наслаждаяся, поминай нас чтущих тя.

*Стих:*
Честна пред Господем смерть преподобных его.

Небесных благ желая, мирская сладкая отвергл еси, ненасытимыя сладости рачитель, алчбою и жаждею томя себе, еже ныне воистинну обрел еси, отче зосимо.

*Стих:*
Блажен муж бояйся Господа, в заповедех его восхощет зело.

Воздержанием сласти восхлащая, и слезными источники пламень погашая страстей, темже ныне землю кротких наследовал еси, свеселяся преподобным и праведным, отче наш зосимо.

*Слава, глас и~:*

Преподобне отче, мира красоты и славы временныя отнюд возненавидел еси, монашеское же житие паче возлюбил еси: и ангелом собеседник быти сподобился еси, и светильник многосветлый российския земли, чудесы якоже второе солнце сияя, всех нас поминай, совершающих священную память твою: мы бо, чада твоя и овцы словесных твоих учений, тя на помощь призываем, просяще тобою прияти мир и велию милость.

*И ныне, праздника. Тропарь, глас д~:*

Изволением божественнаго разума вселился еси в пустыню, и тамо вперив ум твой в небесныя обители, (с. 143) равно ангелом житие на земли пожив, в молитвах и трудех и пощениих, образ был еси твоим учеником: отонудуже Бог, видя твое благое изволение, умножи тебе чада в пустыни, слез твоих теченьми напаяемей: но яко имея дерзновение к Богу, поминай стадо, еже собрал еси мудре, и не забуди, якоже обещался еси, посещая чад твоих, зосимо преподобне отче наш.

*На утрени, по а~-й стихологии седален, глас д~:*

Во отоце пусте, якоже во вселенней пожил еси, отнюдуже и в мори пустыню град показал еси: зосимо отче, моли спастися нам.

*Дважды.*

*Слава, и ныне, праздника. По в~-й стихологии седален, глас д~:*

Превозшел еси вражия прилоги, благодатию вжиляемь, постом и бдением ум чистя, и молитвою Богу приближаяся, отнюдуже и бесом прогонитель явился еси, зосимо: моли спастися нам.

*Дважды.*

*Слава, и ныне, праздника. По полиелеи седален, глас и~:*

Посту прилежя и бдению, отче, безгневием и кротостию украшаяся, монахов чини собрал еси, добродетелей образы тем предлагая, и законы воображая, имиже к разуму божественному возводя, преподобне зосимо, моли Христа Бога, грехов оставление подати, чтущым любовию святую память твою.

*Дважды.*

*Слава, и ныне, Богородичен:*

Яко Деву и едину в женах, тя без семене рождшую Бога плотию, вси ублажаем роди человечестии: огнь бо вселися в тя божества, и яко младенца млеком питаеши зиждителя и Господа. тем ангельский и человеческий (с. 144) род достойно славим пресвятое рождество твое, и согласно вопием ти: моли Христа Бога, согрешений оставление даровати покланяющымся верою пресвятому рождеству твоему.

*Степенна, а~-й антифон д~-го гласа. Прокимен:*
Честна пред Господем смерть преподобных его. *Стих:*
Что воздам Господеви о всех, яже воздаде ми; *Евангелие матфеа, зачало м~г.*

*По н~ псалме стихира, глас з~:*

Преподобне отче, слухи твоя прилежно евангелию вдав услышал еси божественнаго гласа, зовуща в небесное царство, и добре последовал еси ему: мира красная уметы вменил еси, единаго доброты желая Христа. емуже прилежно молися, миру послати мир, церквам единомыслие, стране победное одоление, и душам нашым велию милость.

*Канон праздника в триоди, на з~: и преподобнаго, на и~:*

*Канон.*

*Глас и~. Песнь а~. Ирмос:*

Поим Господеви, проведшему люди своя сквозе чермное море, яко един славно прославися.

Божественною, отче, любовию прилепился еси от юности Христу, плотския страсти увядил еси воздержанием, зосимо премудре, богом помогаемь. и ныне нам света мысленнаго исполнитися помолися Господеви, поющым: славно бо прославися.

Претрудил еси тело, пребогате, и страсти плотския, отче, поработил еси, зосимо, ясно приял еси светлость благодати, и сею просвещся божественне, взывал еси: Господеви поим, славно бо прославися.

Крепостию духа возмог, державу низложил еси, и силу вражию, и похвалу победную, и почести приемь, (с. 145) преподобне, чудесными сиянии просветился еси, Господеви поя: славно бо прославися.

*Богородичен:*

Закон кроме естественных родила еси законодавца Бога, человека бывша: того яко блага моли, всенепорочная, наша беззакония презрети, вопиющих всегда: Господеви поим, славно бо прославися.

*Другий канон преподобнаго.*

*Глас з~. Песнь а~. Ирмос:*

Яко по суху, пешешествовав Исраиль по бездне стопами, гонителя фараона видя потопляема, Богу победную песнь, поим, вопияше.

Пребожественный свете трисолнечне, страстей темностию омрачена всего мя просветив, очисти молитвами твоего раба, человеколюбче, и сего чтущу слово ми вдохни.

Поющу светоносную память твою, свет ми низпосли, яко богоначальному свету предстоя, преподобне зосимо, страстей моих тму молитвами твоими отгоняя.

Кроток и милостив, и чист быв, кротких землю достигл еси, отче, укроти настоящую бурю сердца моего: да в тишине божественней быв, песнословлю твоя подвиги.

*Богородичен:*

Твоего приимши содетеля, яко сам восхоте, из\ безсеменна чрева твоего, паче ума воплощенна, чистая, тварей воистинну явилася еси владычца.

*Катавасиа праздника.*

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Плоть твою умертвил еси воздержанием, преподобне, душу же божественными даровании просветил еси.

Все убо желание ко владыце твоему обратил еси, ярость же на бесы, богоносе, вооружил еси. (с. 146)

Имея споспешествующу ти божию силу, премудре, яко чуден чудеса источаеши, и отгониши недуги.

*Богородичен:*

В ложесна твоя с потщанием, всенепорочная, вселися зиждитель, на благодеяние верно воспевающым тя.

*Ин. Ирмос:*

Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

Целомудрия, отче, притяжав, имже на божественную любовь возшел еси, приемь дары исцеляти недуги душ и телес наших.

ум твой небесныя доброты созерцати, от земных отлучив, прилежати наказал еси, зосимо, идеже ныне водворяешися.

образ быв твоим учеником к добродетели, отче, ихже возводя в высоте божественнаго рачения, добродетели прилежати наказуя.

*Богородичен:*

Божественнаго рождества твоего, чистая, всякаго естества чин преходит чудо: Бога бо присносущна приимши во чреве и рождши, пребываеши присно Дева.

*Кондак праздника. Седален, глас д~:*

Страстное поработил еси плотское мудрование, духу горшее покорив, отче преславне, сокрушил еси выи бесом, и постом возсиял еси в мире, яко лучы солнечных сияний, твоя добродетели показуя: сего ради тя воспеваем.

*Слава, глас и~:*

Кротость и любовь, преподобне, имея, добродетельми возшел еси на высоту, яже и твоим учеником вообразил еси, предстатель монахом, прият от Бога действо благодати, помогати бедствующым, и ныне притекающым исцеления точя, здравие подаеши (с. 147) вопиющым ти: зосимо преподобне отче наш, моли Христа Бога, грехов оставление подати чтущым любовию святую память твою.

*И ныне, праздника.*

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Премудрости первее ты рачитель явился еси, премудре: житие бо непорочно пожил еси, очищен изрядно душею и мыслию, согласно взывая: слава силе твоей, Господи.

Очистив ум твой от страстныя молвы, славне, и чувства, мудре, управив, к немутней тишине, отче, устремился еси в морский остров, и усердно воспевал еси: слава силе твоей, Господи.

Земныя печали воздержательно оттряс: небесныя надежды стяжа твой угодник, Владыко, преподобный зосима, со усердием поя: слава силе твоей, Господи.

*Богородичен:*

Явися в мире от Девы яко человек, дарова победу преподобным своим, крестом бо его бесы прогнаша, верою зовуще: слава силе твоей, Господи.

*Ин. Ирмос:*

Христос моя сила, Бог и Господь, честная церковь боголепно поет, взывающи от смысла чиста, о Господе празднующи.

Кротостию, отче, наветы нося, терпя же и от твоих на тя востающих, отеческим нравом последуя, тех житие в себе имел еси.

Терпение и безгневие имея, отходиши из киновии гонимь, возвращаяся же призываемь, смирялся еси яко отроча, по Христову словеси.

укорение и досады приемля, подобился еси молчанию Иисуса моего Бога, младенец беззлобием царство наследуя, уязвляя же гордящася врага. (с. 148)

*Богородичен:*

Яко воистинну неизреченна и непостижима твоего, Богородице, боголепнаго суть рождества, сущым на земли и небесным, приснодево, таинства.

*Песнь е~. Ирмос:*

утренююще, вопием ти, Господи, спаси ны: ты бо еси Бог наш, разве бо тебе иного не вемы.

умом очищенным, преславне, зриши доброту неизреченную Христа, всяческих Бога нашего.

умертви наша мудрования, человеколюбче, плотская и взыграния, богоприятными преподобнаго твоего молитвами.

Свыше нас назираеши, преблаженне, и управляеши живот наш, творящих любовию, преподобне, память твою.

*Богородичен:*

Исцели недугующаго ума моего омрачение, врача рождшая Христа, всенепорочная владычце.

*Ин. Ирмос:*

Божиим светом твоим, блаже, утренюющих ти душы любовию озари, молюся, тя ведети, слове божий, истиннаго Бога, от мрака греховнаго взывающа.

Носиши со онаго полу моря, чудеснаго савватиа мощи, и твоей обители сие царственное сокровище снискал еси, егоже добродетели в себе нося, зосимо преподобне.

Ненаселенная населяется, отче, тобою, яко бо заря просияша твоя добродетели: еюже осиявшеся, в пустыню якоже и во град, монашеское множество стичется.

Обещанное древле при савватии чуднем, ныне тобою исполнися, отче: постник бо множество к тебе пришедше, и добродетелем прилежат, тобою просвещаеми, зосимо.

*Богородичен:*

Богородицу тя от души, владычце мира благая, исповедающыя спасай: тебе бо заступление непобедимо имамы, истинную богородительницу. (с. 149)

*Песнь з~. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

Яко сна образ тленный, всего мира славу зря, единаго живаго Бога славы возлюбил еси причастник быти: юже, преподобне, праведно сподобился еси зрети.

Лукавый умертвися змий священными твоими молитвами, богоблаженне, и того решаются злобы, иже знамение от тебе испросивше, и угодник светел божий познан был еси верен.

Богомудрым помыслом украсився, яже на земли преобидел еси вся, и небесное, преблаженне отче, наследие, премудре, разсудил еси, зосимо, и ныне яве на небесех живеши радуяся.

*Богородичен:*

Господь с тобою, пречистая, якоже изволил есть, и всех нас от области льстиваго ходатайством твоим избавил есть. темже тя ныне по долгу родове родов ублажают.

*Ин. Ирмос:*

Житейское море воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Слезами твоими, отче, потопил еси умныя египтяны, имиже очистився, чистому приближился еси, и благодать привлече исцеления, благоутробне, бедствующыя ны зле, требующыя твоея помощи, спаси.

Сланое, отче, неверия море истекающими от тебе силами и знаменьми возмущается, и злочестие благочестием лопи изменяется, и тма неведения богоразумием просвещается, зосимо.

Предстательствовати страждущым, благодать, отче, (с. 150) имея, никакоже медли: но предвари, и руку помощи подаждь нам, зле страстьми одержимым: вси бо призывающии тя верно от бед спасаются.

*Богородичен:*

Пречистая владычце, рождшая земным окормителя и Господи, страстей моих непостоянное и лютое разжени смущение, и тишину подаждь сердцу моему.

*Кондак, глас и~:*

Христовою любовию уязвився, преподобне, и того крест славный на рамо взем, понесл еси, божественне вооружився, и непрестанныя молитвы яко копие в руце имый, крепко ссекл еси бесовская ополчения. тем зовем ти: радуйся, преподобне отче зосимо, монахов удобрение.

*Икос:*

услышав Христов глас, оставил еси плотская мудрования, богатство же и славу яко прах вменив, на страсти яко безплотен подвизался еси, и безплотных ликостоянию чистотою уподобился еси, и разума дарование приял еси, еже подаждь в песнех поющым ти сице: радуйся, зосимо преподобне и богоносе, небесный человече и земный ангеле: радуйся, яко кроме мира суетнаго пустыню соделав в морском острове, в нем обитель составил еси: радуйся, яко в ней множество монахов собрася, и от них слышиши сице глаголемое: радуйся, монашествующым спасения ходатай: радуйся, унывающих образ утешения: радуйся, монахом от навет вражиих избавителю: радуйся, скорбей губителю нашего естества, яко отгониши помыслы злобныя: радуйся, скорбящих душею сладкое утешение, и радости божественныя подателю: радуйся, наш предстателю и избавителю: радуйся, преподобне отче зосимо, монахов удобрение. (с. 151)

*Песнь з~. Ирмос:*

*От*
иудеи дошедше, отроцы в вавилоне иногда верою троическою пламень пещный попраша поюще: отцев Боже, благословен еси.

Всем желанием прилепился еси, воздержанием твердым твоему владыце, того ныне питаешися сиянии, зовый: отец наших Боже, благословен еси.

Просветив твое сердце, священноначальник бысть отча состава, наказуя и уча вся, изводя всяк ум к божиим волям, поя: отец наших Боже, благословен еси.

Плод божествен владыце принесл еси, житие, треблаженне, и жертву приятну, и непорочну, зовый: отец наших Боже, благословен еси.

*Богородичен:*

Се, Дева божественное отроча породи, егоже ныне богоноснии отцы познавше Бога и Господа, вопияху: отец наших Боже, благословен еси.

*Ин. Ирмос:*

Росодательну убо пещь содела ангел преподобным отроком, халдеи же опаляющее веление божие, мучителя увеща вопити: благословен еси, Боже отец наших.

В мори являяся, от бед спасаеши, зосимо преподобне, призывающе бо тя на помощь, и тепла помощника всем ведяще бывающа, и быстра заступника стяжавше, зовут: благословен Бог отец наших.

Яже от лютаго беса насилуемая, жена праведне тобою запрещается, безумне избавителя не призвавшая, и тя к нему молитвенника, зосимо. тая исцеление от напасти получи, поющи: благословен Бог отец наших.

Иже злыми присно обуреваемии, и страстьми содержимии, к тебе прибегаем, Богови молитвенника тя предлагающе, зосимо преподобне. темже милостивно (с. 152) посещай нас, отче, да тобою спасени поем: благословен Бог отец наших.

*Богородичен:*

Очистилище естеству ты еси, едина богоблаженная, на рамех бо херувимских седящаго Бога дланьма носила еси, вопиющи: благословен Бог отец наших.

*Песнь и~. Ирмос:*

Богоглаголивии отроцы, в пещи со огнем пламень попирающе, пояху: благословите, дела господня, Господа.

С похвалами бывает, богоносе, память твоя: правды бо явился еси показатель, мужества и мудрости, и целомудрия, отче преподобне зосимо, содетелю и избавителю взывая: благословите, вся дела господня, Господа.

Невозвратно шествовал еси ведущими к небеси божественными стезями, отче преподобне зосимо досточудне, от злых ведущих до конца укрепился еси, поя: благословите, вся дела господня, Господа.

Богоноснаго вси хвалами почтим, яко исполнена яве благодати, и божественными сияньми просвещена, изрядне содетелю и избавителю вопияше: благословите, вся дела господня, Господа.

*Богородичен:*

Вода еси неисчерпаемая, Дево, от неяже вси пиюще, благодати исполняемся, и душею, и телом освящаеми поем: благословите, вся дела господня, Господа.

*Ин. Ирмос:*

Из пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети. тя превозносим во вся веки.

Лоза плодовита, отче, душа твоя бысть, вино умиления искапающи нам, страсти очищающее и душы божественне веселящее, от малодушия возставляющее. темже и благодушны бывше, усердно поем: благословите, вся дела господня, Господа. (с. 153)

Подобонравное добродетелей, отче зосимо, отцу савватию, и равноподвижное исправление, совокупи тя в премирных ему. отонудуже являющеся вкупе, спасаете поющыя: благословите, вся дела господня, Господа.

Двоице богоугодная, равночестнии отцы, едино достояние вечныя славы стяжавше, от лютых нас изимати, не престайте, вопиющих, яко равномощно дерзновение имуще ко всех владыце: пойте, благословите, вся дела господня, Господа.

*Богородичен:*

Златозарный тя, Дево, свещник предвообрази: прияла бо еси несказанно свет неприступный, и сиянием твоим озаряеши концы. темже тя поем, чистая, и превозносим во веки.

*Песнь ф~. Ирмос:*

устрашися всяк слух неизреченна божия снизхождения, яко вышний волею сниде даже и до плоти, от девическаго чрева быв человек. темже пречистую Богородицу, вернии, величаем.

Струями твоих слез очищся, ныне света наслаждаешися, отче преподобне, трисияннаго: тому предстоя яве, светозарными просвещаемь лучами, свыше назираеши нас, твою память творящих, всеблаженне.

Яко великое солнце, нам величием подвиг твоих осиял еси, богомудре, вся земныя концы, к свету от света возсиявшему, умер прешел еси. тем вопием ти: просвети наша помышления, отче преподобне.

Процвел еси в постнических подвизех, прехвальне отче наш, яко шипок благоуханен, и яко кедр облагоухал еси совести верных сердца, добродетельми и чудесы: тем отжени страсти смердящыя, преподобне.

*Богородичен:*

Просвети, пречистая Дево, сетующее сердце мое присно преступлении и житейскими многими молвами, и не (с. 154) остави мя врагом быти в радость, яко да славлю тя, и яко да тя любовию пою, препетая.

*Ин. Ирмос:*

Бога человеком невозможно видети, на негоже не смеют чини ангельстии взирати: тобою бо, всечистая, явися человеком слово воплощенно: егоже величающе, с небесными вои тя ублажаем.

Представил еси себе жертву чисту Богу, преподобне отче, все желание добродетельми возложив, имиже сияя, просвещаеши приближающихся к прославляющему тя по успении Господеви, предстателя показавшему сущым в нуждах.

Высотою делания к небеси взятся, отче вселюбезне, ко оному блаженству преложился еси, егоже в житии болезненне не престал еси взыскуя: и трудами покой обрет, тамо певцы твоя ходатайством твоим возведи.

Приими с любовию ти песнь приносимую, преподобне отче, и подаждь оставление прегрешений, и страстей пременение, и божественнаго света осияния сподоби, тамо управляя, идеже ты во светлых селех троичныя зари, зосимо, пребываеши.

*Богородичен:*

Мертвым воскресние ныне даровася твоим несказанным и неизреченным рождеством, Богородице всечистая: жизнь бо от тебе плотию обложшися, всем возсия, и смертное смешение яве разруши.

*Светилен:*

Насаждену ти в дому божии, воистинну яко финикс псаломски процветая твоя обитель, умножая тебе чада, иже твою, отче зосимо, память празднуют светло.

*Слава, и ныне, праздника.*

*На хвалитех стихиры праздника г~: и преподобнаго г~, глас и~:*

*Подобен: О*
преславнаго чудесе!

Имея божественную благодать учителя, * целоумием (с. 155) тя наставляющу * к желанию божественному, * отонудуже мирскаго мятежа отрекся, * к разуму истинному возвелся еси, * болезненными себе труды умудряя, * повинуя же лучшему горшее, * зосимо преподобне, * моли спастися нам.

Добродетели удержати тщася, * имиже Богу присвоитися разумевая, * к немуже востекл еси, * егоже и светолитие приемля, * ходатайствуй о нас, * мирно житие прейти, * спастися от соблазн льстиваго, * и святых радости общником быти, * твоими молитвами.

Цельбоносному твоему гробу предстояще, * отче наш зосимо, * приемлем обильно благодать: * всяк бо приходяй с верою не посрамится, * приемлет бо, ихже требует, * прославляющу тя Господу, * яко благоугодна раба бывша твоему владыце, * и того заповеди сохранша. * темже тя чтим и ублажаем.

*Слава, глас и~:*

Монахов множество, наставника тя чтем, отче зосимо: твоею бо стезею право ходити познахом, блажен еси Христу работав, и вражию низложив силу, ангелом собеседниче и преподобным единокровне, и савватию сопричастниче. с нимиже молися Господеви, помиловатися душам нашым.

*И ныне, праздника. Славословие великое. И отпуст.*

*На литургии, блаженна, от канона святаго песнь г~, на д~: И в~-го канона, песнь з~, на д~. Прокимен:*
Честна пред Господем смерть преподобных его. *Стих:*
Что воздам Господеви о всех: *Апостол, зачало сг~и. Евангелие матфеа, зачало и~. Причастен:*
В память вечную будет праведник:

