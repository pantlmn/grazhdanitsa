<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 156)

*Месяца тогоже в и~и-й день.*

*Преподобнаго отца нашего иоанна, ученика святаго григориа декаполита.*

*На*
Господи, воззвах, *стихиры, глас и~. Подобен: О*
преславнаго чудесе!

отче иоанне преподобне, * окрилив ум к Богу верою, * мирскаго смешения возгнушался еси неуставнаго, * и крест твой взем, * всевидцу последовал еси, * тело непокоривое * подвиги воздержания * помыслу поработив, * силою божественнаго духа.

Якоже солнце многосветло, * добродетелей светом, * и чудес сияньми, * обрел еси григориа, иоанне преславне. * просветил еси душевныя очи, * и темныя страсти отгнал еси, * и свет был еси, * и к сиянию незаходимому * радуяся, отче, преминул еси, преблаженне.

Все житие препроводил еси * в безмолвии мнозе, * и в плачи и слезах, * монах быв истинен верою, * нестяжанием украшен, * и воздержанием удобряемь, * и странен, и пришлец на земли являя себе. * темже обрел еси, * добрых наслаждение, досточудне.

*Слава, и ныне, Богородичен:*

Плоть от кровей твоих приемь * первовечный Бог, * тя предстательницу показа * человеком, чистая. * темже избави рабы твоя * от всякия беды и обстояния, * и сетей лукаваго врага, * и сияния причаститися сподоби избранных, * вся славящыя и покланяющыяся тебе. (с. 157)

*Крестобогородичен. Подобен: О*
преславнаго чудесе!

Что зримое видение, * еже моима очима видится, о Владыко; * содержай всю тварь, * на древо воздвижен быв, * и умираеши всем даяй жизнь, * Богородица плачущися глаголаше, * егда узре на кресте возносима, * из нея неизреченно возсиявшаго * Бога и человека.

*Канон.*

*Глас и~. Песнь а~. Ирмос:*

Колесницегонителя фараоня погрузи чудотворяй иногда моисейский жезл, крестообразно поразив и разделив море, Исраиля же беглеца, пешеходца спасе, песнь Богови воспевающа.

Страстей мя треволнением всегда смущаема, и молвою помышлений ныне потопляема, твоею молитвою, преподобне, к безстрастия устремлению, и к спасительному пристанищу, блаженне иоанне, управи.

Преложся произволением, преподобне, к небеси воистинну, ангельски, отче, на земли пожив, умертвив твое мудрование плотское воздержанием. темже божие жилище явился еси, иоанне чудне.

Иже паче ума получити, блаженне, возжелев красных, наставника обрел еси, к подвигом тя божественным воздвизающа, иоанне богомудре, григориа славнаго, егоже стопам последовал еси.

*Богородичен:*

Сый со отцем и духом, соприсносущное и единородное слово, из тебе явися на земли яко человек, Богородице марие, и мир весь спасе, песнь Господеви воспевающий.

*Песнь г~. Ирмос:*

утверждей в начале небеса разумом, и землю на водах основавый, на камени мя, Христе, заповедей твоих утверди: яко несть свят, паче тебе, едине человеколюбче. (с. 158)

Трезвением ума небесныя доброты зря, и никакоже печальми взялся еси вещными, крилы же облегчаваемь нестяжания, отче, весь преложен был еси.

Безмолвия рачитель быв, любомолчаннаго пастыря григориа, иоанне треблаженне, яже в житии смущения усердно оставил еси, и молитвами непрестанными божественную тишину улучил еси.

Закону духа себе, богомудре, повинул еси, противу сему борющийся закон умертвив твердыми воздержании и пощением, и молитвами прилежными, и бдении, блаженне.

*Богородичен:*

Яже к нам светлая царюющаго всеми веки, непроходимая дверь, ты показалася еси воистинну, еюже сам пройде, запечатану паки оставль тя, пренепорочная.

*Седален, глас а~. Подобен:*
Гроб твой, Cпасе:

Погреб лукавая демонов ловления воздержании многими и мольбами, отче, мертв во гробе лежа, нетленен пребыл еси. темже радующеся всесвятую твою память празднуем, с веселием сердца Христа величающе.

*Слава, и ныне, Богородичен:*

Безневестная чистая Богородице Дево, едина верных предстательнице и покрове, бед и скорбей, и лютых обстояний, вся избави, на тя упование, отроковице, имущыя, и душы нашя спаси божественными молитвами твоими.

*Крестобогородичен:*

Зрящи тя, Христе, всенепорочная Мати, мертва на кресте простерта, вопияше: сыне мой, собезначальне отцу и духу, что неизреченное твое сие смотрение, имже спасл еси пречистых рук твоих, щедре, создание;

*Песнь д~. Ирмос:*

Ты моя крепость, Господи, ты моя и сила, ты мой Бог, ты (с. 159) мое радование, не оставль недра отча, и нашу нищету посетив. Тем с пророком аввакумом зову ти: силе твоей слава, человеколюбче.

Терпения камень показался еси, блаженне, сопротивными волнами всегда биемь, никакоже благочестия колебля мысли. темже тя Владыка, якоже пречестен камень, в сокровищах вечных положи.

Тя отец щедрот прият, яко искренно сего возлюбивша, и в заповедех его, отче, пребывающа, и сына причастника благодатию сотворив, присносущныя тя славы, иоанне богомудре, сподоби.

Яко милостив и смиреномудр, яко кроток, яко любве исполнен и веры, и надеждею твою душу имея, иоанне, утвержденну, просиял еси и словом. и делы посреди монахов, ходя в жизни, приснопамятне.

*Богородичен:*

Ты верным похвала еси, безневестная, ты заступление, ты прибежище Христиан, стена и пристанище: к сыну бо твоему мольбы носиши, всенепорочная, и спасаеши от бед, верою и любовию Богородицу чисту тя знающих.

*Песнь е~. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих пути моя направи, молюся.

Якоже незлобива агнца, на злаце воздержания воспитаема тя, пастырь великий во дворы вечныя всели, иоанне блаженне, и десным своим овцам сопричастника, преподобне, показа.

Дневную тяготу, отче, и вар крепко понесл еси, добродетелей божественных виноград добре делав: (с. 160) темже в вечер житейскаго отшествия мзду приял еси достойну.

С постническим сонмом, отче, вселитися воистинну сподобился еси, и с праведных ликом радоватися тебе прибысть, видением и дельным любомудрием, отбегшу вещи, прехвальне.

*Богородичен:*

умерщвленнаго, Дево, жалом смерти и преступления, воскреси мя, жизнь заченшая несозданную, и рождшая миру избавителя и царя, и к свету настави, чистая.

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Слез твоих каплями страстей изсушил еси пучину, и всю мысленнаго врага попрал еси некрепкую силу, иоанне блаженне, от Христа укрепляемь.

Яко светлосиянно тя злато искушено, преславне, воздержания огнем, Христос положи царь нетленный, в нетленных, отче, сокровищах вечныя жизни.

Яко солнце на земли добродетельми сияюща григориа обрет, души твоея очи того сияньми просвещь словесными, светлейша показался еси звезда.

*Богородичен:*

Селение божие, божественно воистинну и пречистно, воспоем благочестно марию пречистую: Бога бо вмести, приемши невместимаго и непостижимаго.

*Кондак, глас д~. Подобен:*
Вознесыйся:

Воздержанием, отче, житие украсив, и плоть умертвил еси: темже и победил еси вражия прилоги, преблаженне, и прешел еси к Богу в безскорбный и (с. 161) вечный живот, яко достоин наследник, иоанне: емуже молися спастися нам.

*Песнь з~. Ирмос:*

*От*
иудеи дошедше, отроцы в вавилоне иногда верою троическою пламень пещный попраша, поюще: отцев Боже, благословен еси.

Судии второе помышляя пришествие, от очию души сон отлагал еси, мудре, уныния, и спасаемь пел еси: отец наших Боже, благословен еси.

*От*
младых ногтей благую часть избрал еси, отче мудре, работати Господеви со страхом, и сего совершати оправдания: отец наших Боже, благословен еси.

Духовных исполнена дней бывша, яко пшеницу зрелу в вышних житницах, Бог тя, богоносе, положи поюща: отец наших Боже, благословен еси.

*Богородичен:*

Яже еси миру госпожа, яже Бога воплощенна порождши, безумно поработившуюся безместными грехи душу мою спаси, благословенная чистая, да славословлю тя.

*Песнь и~. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Яко милоть илиину благодать благорасленно наследовав, отче иоанне, славнаго пастыря твоего, сею расторгнул еси сладостей пучину и спасен быв непотоплен, явился еси ангелом согражданин, с ними взывая: людие, превозносите Господа во веки.

Нас ради обнищавшему преблагому Господу, отче иоанне, благочестно уподобился еси, птицам равно нестяжание содержал еси: и благ вечных богатство стяжал (с. 162) еси, воспевая: священницы, благословите, людие, превозносите его во веки.

К животу непрестанному, к радости нетленней, к веселию паче ума, пребогате, преставился еси радуяся, и к красному благолепию, ко ангельскому пребыванию, вопия: отроцы, благословите, священницы, воспойте, людие, превозносите Господа во веки.

*Богородичен:*

Освящшися духом, Богородице пренепорочная, воистинну прияла еси во чреве безначальнаго сына и присносущнаго, в тебе, чистая, воплощаема на благодеяние верно поющым: отроцы, благословите, священницы, воспойте, людие, превозносите его во веки.

*Песнь ф~. Ирмос:*

ужасеся о сем небо, и земли удивишася концы, яко Бог явися человеком плотски, и чрево твое бысть пространнейшее небес: тем тя Богородицу, ангелов и человек чиноначалия величают.

Обновив ралом молитвы, иоанне, души твоея бразду, добродетелей сию насеял еси благочестия, и живоносная семена. темже исцелений богоподобных и божественных дарований пожал еси клас, имже питаеши поющыя тя.

Течение скончав постное, и веру соблюд, блаженне, яко воистинну исполнен возраста духовнаго, праведный венец прият, богомудре, от Христа: и ныне почил еси в жилищах светлых с праведными, преславне.

Пожал еси твоих болезней воздаяния, преставлься к совершению неболезненному и чистому, всякаго изменения и претворения, несмесну горшаго и сопротивнаго преложения: в немже вселился еси, верно тя поющих ко владыце, отче, помяни.

*Богородичен:*

Отверженныя небеснаго жития, и падшыя окаянно в (с. 163) смерть, паки нас, Мати бывши избавителя, призвала еси, пречистая, и к первому тещи сподобила еси отечеству. темже тя, Богомати, непрестанно величаем.

