<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 176)

*Месяца тогоже в к~а-й день.*

*Святаго священномученика ианнуариа, и дружины его:*

*И святаго священномученика феодора, иже в пергии.*

*На*
Господи, воззвах, *стихиры ианнуариа, глас д~. Подобен:*
Яко добля:

Священник священнейший, * страдалец законен, * о ианнуарие! ты был еси, * не чуждими кровьми, * но твоими паче, * в самое то небо вшед, * идеже предтеча всех есть Иисус, * присно сего, отче, зря и видя, * егоже ангели видят.

И мечем усекаемь, * и на огнь пометаемь, * и зверем даемь, досточудне, * и в темнице затворяемь на дни многи, * непреклонен умом, * силою божественною пребыл еси, * и скончал еси подвиг, * законно пострадав, * священне чудоносне, * безплотных собеседниче.

Дисидериа и прокула, * соса, фавста, евтихиа, * ианнуариа славнаго, * и мудраго акутиона, * согласно почтим: * яко мудрыя священнодейственники, * яко венценосцы мученики, * яко града святаго гражданы, * молитвенники же тех блажащих истины сущя.

*Ины стихиры, святаго феодора, глас д~. Подобен:*
Дал еси знамение:

Пред неправедным судищем, * великомучениче феодоре, предстоя, * обличил еси идольское безбожие, * и биен быв неправедно, * прострен, преблаженне, на сковраде разжженне, * люте пекомь * и поливаемь росою духа, * иже тя твердо укрепльшаго, * разорити свирепство лютаго борца. (с. 177)

Колесница Бога нашего явственна был еси, * чистым сердцем твоим сего носима имея, блаженне, * колеснице же привязан, * решиши от уз, * и Христове привязая любви, * иже тя связавшыя: * с нимиже ввержен быв в пещь, * не опалился еси, феодоре, * возвеличая Господа с теми, досточудне.

На кресте простершему руце подобяся, блаженне, * распятся, феодоре, * пребыл же еси вися на три дни, * дондеже в руце Богу предал еси душу, * течение скончал еси страдания, * мучеников верх, * церкве предний столпе, * верных удобрение, * ангелов собеседниче.

*Слава, и ныне, Богородичен:*

Одожди ми, владычце, * твоея милости бездну, * и опальшееся зноем страстей сердце мое, * яко милостива, напой, отроковице, * и умиления капли точити * непрестанно сотвори, молюся, * имиже утешения сподоблюся, чистая: * еже получити имут, * иже искренно плакавшиися.

*Крестобогородичен:*

Распинаема Христа человеколюбца * видящи пречистая, * и ребра ископаваема копием, * плачущи вопияше: что сие, сыне мой; * что ти безблагодатнии людие воздаша, * за яже сотворил еси добрая им; * и тщишися безчадствовати мя, вселюбезнейший: * удивляюся, благоутробне, * твоему вольному распятию.

*Канон святаго ианнуариа.*

*Глас д~. Песнь а~. Ирмос:*

Тристаты крепкия, рождейся от Девы, безстрастия во глубине, души тричастное потопи, молюся, да тебе яко в тимпане, во умерщвлении телесе победное воспою пение.

Сый с воинствы невещественных ангел, и причастием (с. 178) света незаходимаго душу священно просвещая, просвети ми сердце, светоносный твой днесь праздник восхваляющу, блаженне.

Воинство световидно, священный собор пострада с тобою терпеливно, мудре священнодейственне, с нимиже всяко разорил еси змиево коварство, претерпев многоплетенныя смыслом муки.

Стопам Христа, великаго и перваго пастыря, мудре, последуя, обагрении мучения уяснил еси твоего святительства одежду: сего ради тя почитаем ума правостию.

*Богородичен:*

Блажени суть людие, Богородице, славящии тя матерь божию неложную, и присно блажащии тя, чистая, якоже прорекла еси, священно прорицающи, егда Христа внутрь носила еси.

*Ин канон святаго феодора.*

*Глас д~. Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

Дар благоприятен, и владыце возлюблен, мучеником украшение явился еси, феодоре: сего ради тебе яко дар приношу пение, подаждь ми твою помощь.

Красен телом, удобрен же духом сый, отлучился еси к борением льстиваго: и сего разразив, победы венец приял еси.

Глаголы преобидел еси злочестиваго, феодоре: себе же угодника господня искрення и воина Христа царя, и совершенна мученика яве показал еси.

*Богородичен:*

Вселися во чрево твое естеством неприступный, жители показа нас, пренепорочная, рая, неизреченным милосердием: от негоже изгнани быхом завистию змииною. (с. 179)

*Песнь г~. Ирмос:*

Лук сильных изнеможе, и немощствующии препоясавшеся силою: сего ради утвердися в Господе сердце мое.

Зарею святаго духа огражден, посреде пещи ликовал еси, юношам иже первее преподобным, преблаженне, подобяся.

Чини священных сил посреде пещи с тобою, богомудре, ликоваху: с нимиже поеши благодетеля, пребывая неопалимь.

Река медвена учений медоточных твоих, ианнуарие премудре, воистинну язык твой бысть, мысли зрящих тя наслаждающи.

*Богородичен:*

Расторгни пленицы, богоневесто, грехов моих, яже узы расторгши адовы рождеством твоим, и радости вся исполнши.

*Ин. Ирмос:*

Твоя песнословцы, Богородице, живый и независтный источниче, лик себе совокупльшыя духовно утверди, в божественней твоей славе венцев славы сподоби.

Храм быв духа божественнаго, храмы же истуканныя, мудре, пагубныя потребил еси, и словесы обличил еси мерзская приношения беззаконнующих, феодоре.

Яростию и гневным произволением бияше тя беззаконный судия, законы Бога нашего утверждающа, феодоре: егоже зря пред собою, непоколебимь пребыл еси.

Положился еси усердно на сковраде разжженне, страдальче, ревностию разгараемь Бога вседержителя, и того распаляемь божественною любовию, феодоре.

*Богородичен:*

Безлетный естеством, под летом из тебе виден бысть, родися подобием плоти, летняя моя прегрешения, за милосердие неизреченное презря, всенепорочная. (с. 180)

*Седален, глас д~. Подобен:*
Вознесыйся:

Священия одежду обагрив кровей твоих омочении, светлейшу яве показал еси, угодниче Христов. темже вшел еси во обители вечныя, источая чтущым тя исцелений пучину, и моля всегда Бога, всем дати прегрешений прошение.

*Слава, глас тойже. Мученичен:*

Спасительных даров тезоименитаго, и наследника того блаженства, яко подобника и мученика Христа Бога, приидите, восхвалим, честную его память ныне торжествующе и к нему вопиюще: великомучениче, молися, согрешений даровати нам оставление.

*И ныне, Богородичен:*

По Бозе во твой, Богородице, прибегаю смиренный, покров божественный, припадая молюся: помилуй, пречистая, яко превзыдоша главу мою греси, и боюся, владычце, муки, и трепещу. моление сотвори, чистая, к сыну твоему, о сих избавити мя.

*Крестобогородичен:*

Иже от безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше: како славимый яко Бог от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

Любве ради, щедре, твоего образа, на кресте твоем стал еси, и растаяшася языцы: ты бо еси, человеколюбче, крепость моя и хваление.

Вси соса диакона и страдальца, и священнаго фавста, прокула же великаго, и дисидериа же согласно почтим.

Дреманием нечестия, прокуле мучениче, ты никакоже воздремался еси: бодростьми божественными все успил еси безбожных зломыслие. (с. 181)

Нова яко даниила тя, зверей посреде со страдальцы спасает невредна изводима, о ианнуарие! Христос Бог наш.

*Богородичен:*

Возвеличим едину благословенную, еяже ради вельми всех благослови воистинну всепреблагий, от сея воплощаемь.

*Ин. Ирмос:*

Седяй в славе на престоле божества, во облаце легце прииде Иисус пребожественный, нетленною дланию, и спасе зовущыя: слава, Христе, силе твоей.

Возлезша на сковраду, небесный ангел представ орошает, неопально соблюдая тя, феодоре, речных вод потечении, и трусом и шумом, страшными показании.

Тебе верно чудодействующу, прелести прилежай, к вере внезапу, мучениче, якоже камень валяется, и к лику мученик устрояется диоскор, огнем скончаваемь.

Во блюстительнице положся, яко хранитель зиждителя повелением, юже от младенства имел еси веру, Богу сохранил еси, и сию неблюдущих, яко безумных гнушался еси совершенным разумом, преславне.

Многоболезненных мук искушения претерпел еси, и многих болезней, мучениче, целити сподобился еси, неболезненных жилищ наследник быв, и безпечальныя воистинну жизни и наслаждения.

*Богородичен:*

Без болезни родила еси Бога безплотнаго, болезни, отроковице, евы праматере решаща, и болезни адовы избавляюща, болезненну имущих жизнь согрешающих.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Кровию священною одежду твою, пребогате, совершил (с. 182) еси светлейшу, и к церкви вышней яко священник пришел еси.

Истекши на земли многочестней крови твоей, был еси исцелений река, страстей изсушая потоки.

Неправеднаго судию ослеплена молитвою твоею просветил еси, милосердию Владыки всех подобяся, пребогате.

*Богородичен:*

Поем тя, еяже ради сущым во тме свет незаходимый возсия, Богородице, всех Владыка, и любовию ублажаем.

*Ин. Ирмос:*

ужасошася всяческая о божественней славе твоей: ты бо, неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

Вельми безбожную прелесть обличил еси: темже к колеснице привязался еси, пребываеши же цел, конем огненным тя под\ъемшым пламенныя колесницы, феодоре, якоже илию славнаго.

Разгневався беззаконный, в пещь горящую тя вкупе с сократом и божественным дионисием вверже: с нимиже пророческую священную пел еси песнь, доблемудренне феодоре.

Да похвалится в песнех божественный дионисий, вкупе с сократом доблим, посреде пещи копием уязвени бывше: мученицы быша крепцы, божественным наказанием феодора повинувшеся.

*Богородичен:*

Воистинну сущи и вресноту пренепорочная едина Богородице, обладати мне порабощшими мя страстьми укрепи: яко да свободным помыслом радуяся ублажаю тя, верных спасение.

*Песнь з~. Ирмос:*

Приидох во глубины морския, и потопила мя есть буря (с. 183) многих грехов: но яко Бог из глубины возведи живот мой, многомилостиве.

Глаголы знамения видя тя, собор беззаконных, деюща, священнотаинниче, ко творцу от души приходит, преславно просвещаемь.

Явился еси прежде конца, святителю, и по божественней кончине, творя множество чудес, дар святаго духа от младенства прием.

Ныне священным согласием, фавста, и соса вси, дисидериа с евтихием, и мудраго акутиона воспоем, и с прокулом богоносным.

*Богородичен:*

Во благодеяние человеком от твоих чистых кровей воплощается Бог слово: егоже прилежно, Богомати, моли, спастися душам нашым.

*Ин. Ирмос:*

Божественное сие и всечестное совершающе празднество, богомудрии, Богоматере, приидите, руками восплещим, от нея рождшагося Бога славим.

Ангела божественным пришествием огнь убо пещи угасаше: сердце же твое, преблаженне, дерзновения исполняшеся, еже к зиждителю мановением прохлаждающеся.

Глаголы святыя яко услыша тебе рождшия мучитель, мучениче феодоре, сию мечу предаде, мученически божественне течение скончавшу.

Вожделевши яко юница филиппа с сыном умрети с спехом прииде, посреде судилища самозванна, мученик славу приемлющи.

*Богородичен:*

Се гора святая, се мироположница духа, мост к Богу всех преводяй, Богородица Дева, юже ублажаем.

*Кондак, глас г~:*

Священия помазанием, и мучения кровию (с. 184) украсистеся, славне ианнуарие и феодоре: и сияете всюду в вышних ликующе, и нас назирайте в храм ваш пришедшыя, и в нем непрестанно зовущыя: всех нас соблюдите, моляще человеколюбца Бога.

*Песнь з~. Ирмос:*

Юноши три в вавилоне, веление мучителево на буйство преложше, посреде пламене вопияху: благословен еси, Господи, Боже отец наших.

отроком божественным уподобился еси посреде пламене, о ианнуарие! сошествием ангела, ликуя окрест, и песньми тайными Cпаса поя: благословен еси, Господи, Боже отец наших.

Безболезнен помысл твой благодатию божественною соблюдая, и прежде страдания недуги исцелил еси всякия, пастырь и мученик и велик чудотворец познаваемь.

Стоял еси пред судищем, мучениче, мучителей, стражда терпеливно, и злочествивыя посрамляя, и прельщенным всем показуя истину.

*Богородичен:*

умертви моя движения, пречистая, плотская, яже живот рождшая, оживи, чистая, душу мою умерщвленную страстьми и многими грехи.

*Ин. Ирмос:*

Не послужиша твари богомудрии, паче создавшаго, но огненное прещение мужески поправше, радовахуся, поюще: препетый отцев Господь и Бог, благословен еси.

Соблюдаемь росою духа, якоже отроцы трие, неопалимь посреди огня, богомудре феодоре, с сими пел еси: препетый отец наших Боже, благословен еси.

Еллинскую прелесть обличил еси, мучениче феодоре, словом благодати, богатно истекающим от устен (с. 185) твоих, и взывал еси: отец наших Боже, благословен еси.

уведа твое прозвание и страдание тебе рождшая, и прежде зачатия, феодоре великий мучениче многострадальне, вопиющи: отец наших Боже, благословен еси.

*Богородичен:*

Очищение ми буди, всенепорочная, к рождшемуся из тебе, отсечения лютых долгов ходатайствующи ми, и царствия божия божественный вход, и пищи наслаждение, и света причастие.

*Песнь и~. Ирмос:*

Избавителю всех всесильне, посреде пламене благочествовавшыя снизшед оросил еси, и научил еси пети: вся дела благословите, пойте Господа.

Да восхвалится великий прокул, со акутием и евтихий, и божественный дисидерий, фавст же и сос доблемудреннии, Cпаса славнии мученицы.

Тя лик страдалец блаженный верховника притяжа, попра, священнотаинниче славне, верх демонов, и безбожия вознесенную гордыню потреби.

Якоже отроцы огнь попрал еси, и зверей стремления обуздал еси, якоже даниил, всеизрядне, и яко павел во главу усеклся еси, благочестно скончав течение твое.

*Богородичен:*

Вселивыйся несказанно во чрево твое, себе жилище показа тя, пречистая богоневесто, емуже непрестанно вопием: вся дела, благословите, господня, Господа.

*Ин. Ирмос:*

отроки благочестивыя в пещи рождество Богородичо спасло есть, тогда убо образуемое, ныне же действуемое, вселенную всю воздвизает пети тебе: Господа пойте, дела, и превозносите его во вся веки. (с. 186)

На крест вознесен быв, три дни сотворил еси, на сем повешен быв, феодоре, страсть Владыки твоего присно помнимую, треми часы бывшую, из\ъображая яве: Господа пойте, дела, и превозносите его во веки.

Положен был еси на древо, болезнены приемля язвы, уязвил еси змия борца, вкушением древа смерть болезненну, феодоре, соделавша адаму, и того внуком: темже тя чтим во вся веки.

Вопиет пергия твоя подвиги, болезни, страдание, раны, страсть блаженную, смерть честную, еяже ради к безсмертней жизни, феодоре, прешел еси, благословите, зовый, вся дела, Господа, и превозносите его во веки.

*Богородичен:*

О глубина неизреченнаго таинства!. создавый рукою древле человека, зиждется воплощаемь, во утробу приснодевы вшед, и спасает мя, со страхом зовуща: Господа пойте, дела, и превозносите его во веки.

*Песнь ф~. Ирмос:*

Ева убо недугом преслушания клятву вселила есть, ты же, Дево Богородице, прозябением чревоношения мирови благословение процвела еси: тем тя вси величаем.

Ианнуариа честная борения, подвиги и биения, еже до крове мужество, болезни и нуждную смерть, чудес же неизмерную пучину, с веселием возвеличим.

Виден был еси на высоте честнаго, славне, мучения, якоже незаходимое солнце: яко божественныя звезды, мученик множество ведый, и ныне просвещает концы, страданий великих светлостию.

Память твоя светоносная возсия, лучы божественнаго духа весь мир озаряющи, омрачение зол отгонящи: в нейже тя молим, богодухновенне, просвети вся поющыя тя. (с. 187)

*Богородичен:*

Света иже в тебе сиянии, ослепленную душу мою просвети, и рукою настави, отроковице, в пути спасенных ходити, и прелестна отбегнути преткновения, яко да верою ублажаю тя.

*Ин. Ирмос:*

Всяк земнородный да взыграется духом просвещаемь, да торжествует же безплотных умов естество, почитающее священное торжество Богоматере, и да вопиет: радуйся, всеблаженная Богородице, чистая приснодево.

Стопам Христовым последуя, премудре, перваго мученика распятие претерпел еси, узы и язвы гвоздинныя прием: и от земли востекл еси к небесным, венценосцев почесть прием, царство божие непреемное.

Явился еси яко злато, феодоре, светлосиянно, посреде стоя огня, сошествием честнаго ангела, распалаемь Владыки желанием, неопалимь пребыл еси: с нимже песнь спасенную поя, священно радуяся.

Станем благочестно в дому Бога нашего, страдальца его верою блажаще, мужеским умом подвигшагося, и вражие шатание победивша, и победы свыше венец из руки Христовы приемшаго.

Взятся ко обителем вышним радуяся, мучениче феодоре, достигл еси безплотных чины, с телом безплотныя демоны крепко побеждь: и молишися верою о чтущих тя, долгов прияти избавление.

*Богородичен:*

Просвети, чистая, души моея очи, богородительнице, да не постигнет мене греховная тма тяжкая, ниже глубина покрыет мя отчаяния: но сама мя спаси и управи, предстательнице верных непостыдная.

