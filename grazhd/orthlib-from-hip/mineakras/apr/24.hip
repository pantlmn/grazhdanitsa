<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 221)

*Месяца тогоже в к~д-й день.*

*Святаго мученика саввы стратилата.*

*На*
Господи, воззвах, *стихиры, глас д~. Подобен:*
Яко добля:

Воевода непобедимый, * страдалец храбрый, * и светильник всемирный был еси, * востоки подвиг твоих просвещая концы, * и отгоня мрак демонский тяжкий, * савво великий, * удобрение мучеников, * согражданине святых безплотных, * и молитвенниче о душах наших. (с. 222)

И в темницах затворяемь, * и огнем сожигаемь, * и многими муками томимь, * и на древе растягаемь, * и зимою оскорбляемь, * и ранами частыми непрестанно биемь, * и в водах блаженный конец, * страстотерпче, приемля усердно, * непоколебимь пребыл еси.

Красен ты был еси * юноша, пребогате, * от всех всегда удивляемь, * и отлучился еси ко трудом * страданий небоязненно, * на вся враги воздвигл еси победы * великими святыми твоими подвиги. сего ради во хвалении тя чтим * радостно, досточудне.

*Слава, и ныне, Богородичен:*

Тучами духа пресвятаго, пречистая, * мою мысль ороси, * яже каплю рождшая Христа неисчетно, * безмерная беззакония человеков * щедротами измывшую: * изсуши источник страстей моих, * и потока мя сподоби * пищи живыя присно, * молитвами твоими.

*Крестобогородичен:*

Агнца и пастыря тя * на древе яко виде * агница рождшая рыдаше, * и матерски ти вещаше: сыне возжеленне, * како на древе крестнем повешен еси, долготерпеливе; * како руце и нозе твои, слове, * пригвоздишася от беззаконных, * и кровь твою излиял еси, Владыко;

*Тропарь, глас д~:*
Мученик твой, Господи:

*Или сей, глас е~:*

Земнаго сана пояс оставив и почести, страдальче, пред мучителем льстивым царем Христа Бога суща исповедал еси, и того ради многа страдания под\ъял еси, славне. тем прекрасным победы венцем увязлся еси от царя всех царствующаго, с небесными вои светло преукрашен: предстоя тому, савво, моли, да спасет душы нашя. (с. 223)

*Канон.*

*Глас в~. Песнь а~. Ирмос:*

Грядите, людие, поим песнь Христу Богу, раздельшему море, и наставльшему люди, яже изведе из работы египетския, яко прославися.

Ты наше, Господи, от адовых врат естество избавль, того затворил еси в темницах вечных, и смерть умертвив, жизнь источил еси.

Иже на земли, славне, воинство оставль, небесным чином и воинством, труды божественными славно причелся еси, савво, славя Христа.

Силою, мудре, свыше одеян, на враги неподвижимь и непобедимь явился еси, сих побеждая доблественно брань, преславне.

Присносиянен озарился еси в прелестней нощи светильник, Христа солнца проповедуя всем праведно, и отгоня тму безбожия.

*Богородичен:*

*От*
земли преисподния нас исхити, из\ тебе родивыйся сын божий, яко милосерд, своим воскреснием к жизни вечней, присно поющыя тя.

*Песнь г~. Ирмос:*

утверди нас в тебе, Господи, древом умерщвей грех, и страх твой всади в сердца нас поющих тя.

Силу Христос борца, и державу низлож смерти, оживи естество наше своим воскреснием и укрепи.

Теплая, премудре, Христова любы, тя божественно разжегши, земных и тленных всех отлучи, и прелести супостата показа.

Познав творца единаго Господа, давшаго себе избавление человеком, твою кровь дал еси за него, савво, будущаго ради воздаяния. (с. 224)

*Богородичен:*

Преста мучительство смертное, пречистая, и адова сокровища упразднишася востанием рождшагося из тебе, и жизни сокровища наполнишася.

*Седален, глас д~. Подобен:*
Вознесыйся:

Неподвижимь явлься воевода, варварския козни победил еси, и пострадав, славне, крепко, полки преборил еси враг невидимых. отонудуже венцем увязлся еси победным, о нас моли прилежно, савво преблаженне, верою поющих тя.

*Слава, и ныне, Богородичен:*

По Бозе во твой, Богородице, прибегаю смиренный, покров божественный, припадая молюся: помилуй, пречистая, яко превзыдоша главу мою греси, и боюся, владычце, муки, и трепещу: моление сотвори, чистая, к сыну твоему, от сих избавити мя.

*Крестобогородичен:*

Иже от безначальнаго отца рожденнаго, напоследок тя плотию рождшая, на кресте висяща зряще, Христе, увы мне, любезнейший Иисусе, вопияше: како славимый яко Бог от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

услышах, Господи, слух твоего смотрения, и прославих тя, едине человеколюбче.

Ножем отсекл еси истинных глагол твоих, лжи сплетения доблественне, савво преславне.

Цветущая телесе красота, в тебе истинно яви, страстотерпче, души твоея божественное благолепие.

Растущим, славне, душевным мужеством, древняго страданьми победил еси борца. (с. 225)

*Богородичен:*

Яко от зверя, человека твой сын исхитив смертна, к животу, Дево, сего престави.

*Песнь е~. Ирмос:*

Света подателю и веков творче, Господи, во свете твоих повелений настави нас: разве бо тебе, иного бога не знаем.

Ты погребением плоти борца нашего погребл еси, и яко Бог истощив ада, воскреси мертвыя своим воскреснием, Христе, тя прославльшыя.

украшене мудре тварей доброте, познал еси всех Владыку. темже его ради, савво, пострадав, венцев сподобился еси.

Тайных получив дарований Христовых, славне, и того независтным сиянием божественно уяснився, светильник показался еси в мире, славне.

*Богородичен:*

Источник жизни из тебе воплощся, воскрес источи земнородных естество, Богородице, и сие яко Бог безсмертия напои водами.

*Песнь з~. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

Погубив смертию смерть, иже нас ради волею мертв вменился еси, Христе, мертвыя оживил еси, и сея уз избавил еси.

Окропився Христа божественною кровию, идольских треб осквернения отступил еси, савво славне, и светом одеявся благодати.

Зимы прелести отбегл еси, и к тихой весне достигл еси Христовым познанием, имже и озарился еси, преславне.

*Богородичен:*

Истлевшыя ны прегрешеньми, сын твой, пречистая, (с. 226) воскреснием своим обнови и онебеси, и боги содела благодатию.

*Кондак, глас д~. Подобен:*
Вознесыйся:

Непобедимый явлься стратилат, варварския козни победил еси, и страдальчествовав, славне, твердейши, множество врагов невидимых поборил еси. темже венец исплел еси победы: о нас моли Христа, савво всеблаженне, верою почитающих тя.

*Песнь з~. Ирмос:*

образу златому, на поле деире служиму, трие твои отроцы небрегоша безбожнаго веления, посреде же огня ввержени, орошаеми пояху: благословен еси, Боже отец наших.

уснув Христос волею, яко мертв плотию во гробе, мертвыя, иже во аде спящыя от века, возбуди, и живоносным востанием сих воскреси, поющыя: благословен Бог отец наших.

оружие, мудре, божественных словес, яко нож держав, в сердца сих вонзил еси нечествующих, и уязвил еси сопротивных ложная беззакония, и взывал еси: благословен Бог отец наших.

Запен быв от враг, не поколебал еси души, ни низложен был еси, Христа бо имея назирающа, и укрепляюща тя непоколебима. емуже и взывал, савво, и благодарно воспевал еси: благословен Бог отец наших.

Мертва врага подложи под ноги твои, страдальче, якоже корысть сего взял еси прельщенныя, и дал еси сих владыце всех, познанием зовущыя: благословен Бог отец наших.

*Богородичен:*

В крепость державную одеявся человеческое немощное естество, Дево преславная, в востание рождества твоего, и вооружено мужески на смерть, славит тя, безсмертия и жизни матерь чистую. (с. 227)

*Песнь и~. Ирмос:*

В пещь огненную ко отроком еврейским снизшедшаго, и пламень в росу преложшаго Бога, пойте, дела, яко Господа, и превозносити во вся веки.

Смерти обретателя, смертию твоею плотское убив, щедре, сего всем показал еси человеком вечную смерть: тя превозносим, животе и нетление.

Тимения всего очищся безбожнаго, и служения идольскаго, банею, страстотерпче, крещения, зиждителю чисте приступил еси, савво, в подвизех терпя доблественне.

Медоточным словом, мудре, и взором сладким удивляя мучителя, делы победительная на них поставил еси, и взывал: тя превозносим Господа во веки.

*Богородичен:*

Живота моего начальник, к смерти плотию приступив, умертви сию. оживи, Дево, любовию поющыя тя, и превозносящыя того во веки.

*Песнь ф~. Ирмос:*

*От*
Бога, Бога слова, неизреченною мудростию пришедшаго обновити адама, ядию в тление падшаго люте: от святыя Девы неизреченно воплотившагося нас ради, вернии, единомудренно песньми величаем.

Ты утробу адову расторг, щедре, истощил еси того яко силен, и небесный оскудевший наполнил еси мир, воздвиг и оживив мертвыя, и человеки вся вознесл еси разумением твоим.

Востек на высоту умно, страстотерпче, божественнаго познания Христова, прелесть долу влекущую оставил еси и крилы страдания к сему вознеслся еси, прилежно величая и славя его, яко преблага.

Стрелы младенец вменяя стреляния мучителей, (с. 228) силою отражая тех Христовою, савво преславне, споборника имел еси того, и помогающа ти присно: егоже верою и любовию непрестанно величал еси.

*Богородичен:*

Облиста, Дево, сын и Бог твой, о гроба востав, божественныя зари и славы исполни вселенную, и сиянием нетления, иже верою светел тя облак, славящыя просветил есть.

