<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 263)

*Месяца тогоже в к~з-й день.*

*Святаго священномученика симеона, сродника господня.*

*На*
Господи, воззвах, *стихиры праздника г~, и апостола г~, глас д~.*

*Подобен:*
Яко добля:

Священник священнейший, * страдалец законен, * сродник зиждителя истинный, * чудотворец досточуден, * светильник пресветел, * заблуждших вождь, симеоне, показался еси, * столп непоколеблен честныя церкве, * и вышняго наследник царствия, * и ангелом равночестный.

По болезнех телесных, * святителю преславне, * по всяцей муце многоболезненней, * по премногих борениих * кресту приближился еси, * подобяся Христу распеншемуся волею. * темже радующеся святую твою память совершающе, симеоне, * молитвами твоими * разрешение согрешений приемлем.

В церковь небесную * священно вшел еси, * священно обливаемь, блаженне, кровию, * и Троице предстоиши, * богатно сияя оттуду блистании * истекающими, пребогате. * темже днесь, симеоне, * твою память светоносную совершающе, * чувствия души просвещаем.

*Слава, и ныне, праздника, или Богородичен:*

Тучами духа пресвятаго, пречистая, * мою мысль ороси, * яже каплю рождшая Христа неизчетно, * безмерная беззакония человеков, * щедротами измывшую: * изсуши источник страстей моих, * и потока мя сподоби * пищи живыя присно, * молитвами твоими. (с. 264)

*Крестобогородичен:*

На кресте тя яко узре * пригвождена, Господи, * агница и Мати твоя дивляшеся, * и что видение сие, взываше, * сыне вожделенне, * сия ти неверный собор воздаде беззаконный, * иже многих твоих чудес насладивыйся; * но слава неизглаголанному * сошествию твоему, Владыко.

*Тропарь, глас а~:*

Христова тя сродника, симеоне священноначальниче, и мученика тверда священно восхваляем, прелесть потребившаго и веру соблюдшаго. темже днесь всесвятую твою память празднующе, грехов разрешение молитвами твоими приемлем.

*Канон праздника, со ирмосом на з~: и святаго на з~.*

*Творение иосифово.*

*Глас д~. Песнь а~. Ирмос:*

Воспою тебе, Господи Боже мой, яко извел еси люди из работы египетския, покрыл же еси колесницы фараоновы и силу.

Симеоне священне, владыце венценосец предстоя, любовию память твою творящым всесвященную согрешений разрешение проси.

Ветрилом окриляемь, святителю, крестным, яко воистинну хладом духа, бури мимо текл еси прелести, всеславне.

Миром божественным помаза священника тя людем, иже от колена иудова прозябый Христос, симеоне священне, и ангелом собеседниче.

*Богородичен:*

Яко сущи тварей вышши, всех творца и Бога во чреве зачала еси, Дево, и родила еси человеком на избавление. (с. 265)

*Песнь г~. Ирмос:*

Лук сильных изнеможе, и немощствующии препоясашася силою: сего ради утвердися в Господе сердце мое.

Мановением к Богу обожаемь весь, симеоне, световиден был еси, мучения облистая сиянием, священне.

утро сущым во тме возсиял еси, правды показуя солнце, из облака Девы отроковицы человеком возсиявшее.

Мирския сласти возненавидел еси, святителей красота лепотна был еси, и страданием небесныя славы, отче, сподобился еси.

*Богородичен:*

Весь похвалений побеждается закон о тебе, богородительнице всенепорочная: Бог бо из тебе, якоже весть, нас ради человек бысть.

*Седален, глас д~. Подобен:*
Явился еси днесь:

Яко звезду велику церковь стяжавши днесь богогласнаго симеона, просвещается зовущи: радуйся, мучеников честный начальниче.

*Дважды.*

*Слава, и ныне, праздника, или Богородичен:*

Пречистеи руце твои, Дево Мати, простерши, покрый уповающыя на тя, и сыну твоему зовущыя: всем подаждь, Христе, милости твоя.

*Крестобогородичен:*

На древе видящи воздвижена сына твоего, пречистая, утробою матернею растерзаема, жалостно взывала еси: увы мне, како зашел еси, свете мой безлетный;

*Песнь д~. Ирмос:*

Любве ради, щедре, твоего образа, на кресте твоем стал еси, и растаяшася языцы: ты бо еси, человеколюбче, крепость моя и хваление.

Священнодействовав, жертвы безкровныя принося (с. 266) за тя пожренному и пожерлся еси яко агнец. сему привелся еси, богомудре пребогате.

Сотрошася пред лицем твоим, святителю, нечестия горы, и холмы демонов вси растаяшася, Христу укрепляющу тя.

Высочайшее житие имый, преблаженне, хотяй вознеслся еси на древо, божественней страсти подобяся, мир вознесшему.

*Богородичен:*

Провидя рождество твое, пречистая, тя аввакум прописует, яко присенную гору, един Бог наш из нея прошел есть.

*Песнь е~. Ирмос:*

Просвещение твое, Господи, низпосли нам, и от мглы прегрешений разреши ны, блаже, твой мир даруяй.

Волею, блаженне, предал еси себе, весь сожещися огнем мучения, блаженне симеоне, во благовоние тайно соблюдаемь.

Яко овча непорочное предал еси себе пострадати усердно, подобяся Христу, нас ради плотию пострадавшему и страсти отгнавшему.

Храм божественнаго духа быв, премудре, храмы идольския низложил еси силою твоих молитв, и заблужденныя к свету наставил еси.

*Богородичен:*

О нас моли Христа, от твоих чистых кровей, пречистая отроковице, в плоть вещественную облекшася, и человеки обновльша.

*Песнь з~. Ирмос:*

Возопи, прообразуя погребение тридневное, пророк иона, в ките моляся: от тли избави мя, Иисусе, царю сил.

Научился еси преславно от божественнаго сияния, яже к божественному тя наставляюща животу, пребогате, и неизреченнаго явился еси, святителю, исполнен разума.

Вод тя животочных исполнена духовных, якоже (с. 267) ину реку из едема исходящую, симеоне, божественная церковь радуется имущи.

Сел еси на высоце престоле, наместник быв иакова, и нравом причастник, святительство же мучением просветив, блаженне.

*Богородичен:*

Исцели неисцельныя страсти, богоневесто, души моея, врача Христа рождши человеком, страстьми своими исцеливша страсти.

*Кондак, глас д~. Подобен:*
Явился еси днесь:

Яко звезду превелию, церковь имущи днесь богоглаголиваго симеона, световодится зовущи: радуйся, мучеников честный венче.

*Песнь з~. Ирмос:*

Авраамстии иногда в вавилоне отроцы пещный пламень попраша, песньми взывающе: отец наших Боже, благословен еси.

Тело мукам предав по Христе усердно, не изменился еси, ни ослабел, взывая, чудне: благословен Бог отец наших.

Божественною, преблаженне, любовию разжегся, мыслию огня вещественна сильнейши, вопия, был еси: благословен Бог отец наших.

Яко Владыка, отче, на крест воздвиглся еси, изравнением страсти украшаяся, и поеши веселяся: отец наших Боже, благословен еси.

*Богородичен:*

Дево Богомати отроковице, демонов струпе, и ангелов благоукрашение, человеков спасение, смиренную душу мою вражия лести избави.

*Песнь и~. Ирмос:*

На кресте плотию пригвожденнаго, и показавшаго нам оружие во спасение, отроцы, превозносите Христа Бога нашего во веки.

Всю зарю утешителеву чистым твоим, симеоне, прием сердцем, тму демонов несветлую потребил еси, верныя просветив. (с. 268)

Море лютаго зловерия изсушив, струями божественных учений твоих всяку напоил еси душу, клас веры плодоносящую.

Явился еси священник твоею кровию, мучениче, вшед в церковь божественну, идеже всегда зриши тебе ради яко непорочно агня пожершагося.

*Богородичен:*

Да тя гласы благодарственными возвеселившую наш род воспоем, покрый и сохрани нас, богоневесто, от всякаго вреда.

*Песнь ф~. Ирмос:*

Рождество твое нетленно явися: Бог из боку твоею пройде, яко плотоносец явися на земли, и с человеки поживе. тя, Богородице, тем вси величаем.

Якоже столп огнен, преблаженне, явился еси, люди предводя новыя из египетския лести, и к земли обетования божественнаго, мучениче священнотаинниче всечестне, превел еси.

Симон симеон, сугубо звание имел еси, сугубо естеством сущее слово пред безбожными богословив, и кресту приближився. темже тя вси сошедшеся ублажаем.

День праздника память твою совершает церковь, с божественным тя почитающи иаковом, симеоне, молебно: егоже седалище приял еси, священне.

*Богородичен:*

Светом мя озари божественным, света жилище, Дево, страстей моих тму, и сластей глубокую нощь, богородительнице пречистая, отгонящи.

*На литургии, Прокимен, глас и~:*
Во всю землю изыде вещание их, и в концы вселенныя глаголы их. *Стих:*
Небса поведают славу божию: *Апостол к коринфяном, зачало рл~а. Аллилуиа, глас а~.*
Исповедят небеса чудеса твоя, Господи. *Евангелие матфеа, зачало н~з. Причастен:*
Во всю землю:

