<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 118)

*Месяца тогоже в д~-й день.*

*Святых седми отроков, иже во ефесе.*

*Стихиры, глас а~. Подобен:*
Небесных чинов:

Седмокружный свещник, * озаривший седмочестных отрок, * приидите, присно воспоем память, * вопиюще Христу, * тыя венчавшему: * молитвами их, Господи избавителю, * живот наш умири.

Иже по естеству умершии, * паче естества воистинну якоже от сна абие восташа, * вкупе седмь отроцы (с. 119) божественнии. * чудо ужасное: * триста бо лет и седмьдесять и два, * якоже мертвии в пещере спаша.

Со иамвлихом божественным, и максимилианом, * мартиниана и иоанна, * антониа же вкупе с дионисием почтим ныне, * яко молящыяся о нас, * восхваляюще с ними * и мудраго благочестно ексакустодиана.

*Ины стихиры Богородицы, подобны:*

Препрославлена еси в роды родов, * Дево Мати отроковице Богородице марие, * мира предстательнице, * рождшая плотию сына безначальнаго отца, * соприсносущна же духу воистинну: * егоже моли спасти нас.

Одержими прегрешеньми ненадеждными, чистая, * тя предстательницу едину имуще, Дево, * вопием благодарно: * очисти ны, пресвятая богоневесто. * ты бо еси миру прибежище, * и заступление роду нашему.

Согрешений пучиною обуреваемь, * в тихое пристанище чистыя молитвы твоея, богородительнице прибег, * взываю ти: спаси мя, * державную твою простерши десницу * рабу твоему, пренепорочная.

*Слава, и ныне:*

Жезлом твоея молитвы, * богородительнице чистая, * звериныя страсти * окаянныя души моея отжени вскоре, * мирно жизнь мою управляющи: * и святому мя стаду избранных твоих овец причти.

*Крестобогородичен:*

у креста предстоящи сына и Бога твоего, * и долготерпение того смотряющи, * глаголаше плачущи Мати чистая: * увы мне, чадо сладчайшее, * что сия страждеши неправедно, * слове божий, да спасеши человечество;

*Тропарь, глас д~:*
Мученицы твои, Господи: *Или сей, глас тойже:*

Велия веры чудесе в пещере яко в чертозе (с. 120) царском святии седмь отроцы пребыша, и умроша без тли, и по мнозех временех восташа яко от сна, во уверение воскресения всех человеков. тех молитвами, Христе Боже, помилуй нас.

*На утрени, оба канона октоиха, и святых канон, на д~,*

*Глас в~. Песнь а~. Ирмос:*

Грядите, людие, поим песнь Христу Богу, раздельшему море, и наставльшему люди, яже изведе из\ работы египетския, яко прославися.

Числом сияющыя честныя дети седмь, приидите, верно почтим: яко просвещают Христову церковь светильники седмосветлыя, лучшыя законных.

Иже в плотское первее умерщвление живи суще Христово, отроцы седмь одеяшася, якоже сон смерть преславно приемше, утверждающе учение воскресния.

Иерихон падеся гласом труб седми: прелести же возношение, седмогласием ныне веры страдалец, сниде до ада и разорися.

*Богородичен:*

Новолепно рождество обновляеши, безневестная: ибо отцу собезначальное, и божественному духу соприсносущное слово из тебе воплотися, спряжения не оставль.

*Песнь г~. Ирмос:*

утверди нас в тебе, Господи, древом умерщвей грех, и страх твой всади в сердца нас поющих тя.

Звезды неуклонны седмь, явистеся верою сияюще страстотерпцы: и иже лести ныряющыя глубиною, к пристанищу спасительному управисте.

Пред судищем твердо ставше святии, мучителей якоже иногда маккавеи, воинства изменистеся тленныя жизни, ввоинившеся Христу.

Достойно Богу приятна явистеся жертва молитвы, (с. 121) святии отроцы, и вонею благоуханною смрад обличивше прелести твердо.

*Богородичен:*

Купина в синаи проображаше твое, Дево, преславное рождество: огнем бо божества не опалилася еси, в ложесна приемши верно.

*Седален, глас д~. Подобен:*
Скоро предвари:

Яко столпи суще церкве Христовы, стены развергосте неверия твердо, седмобратнии мученицы. темже прежде смерти еллинский гнев, и паки по смерти еретическую бурю отгнавше, и воскресения веру удержавше, молитеся верою утвердитися нам.

*Слава, и ныне, Богородичен:*

Дево всенепорочная, яже пресущнаго Бога рождшая, со безплотными того непрестанно моли, оставление прегрешений, и исправление жития дати нам прежде конца, верою и любовию поющым тя по долгу, едина всепетая.

*Крестобогородичен:*

На кресте тя возвышена яко узре пречистая Мати твоя, слове божий, матерски, рыдающи вещаше: что новое и странное сие чудо, сыне мой; како жизнь всех вкушаеши смерти, оживити мертвыя хотя, яко милосерд;

*Песнь д~. Ирмос:*

услышах, Господи, славное твое смотрение, и прославих, человеколюбче, непостижимую твою силу.

Священное совокупление, и числом яве почтеное, седмерицу честных отроков воспоем.

умудрена суетием нечестиваго прелести царя, ефесстии отроцы показаша безумна.

Жертвы пренепорочныя яко воистинну, и заколения господня верою явистеся, отроцы святии. (с. 122)

*Богородичен:*

Не презри молящи о нас, присно благословенная, избавитися всякия скорби, чистая.

*Песнь е~. Ирмос:*

Света подателю и веков творче, Господи, во свете твоих повелений настави нас: разве бо тебе иного бога не знаем.

Нечувственно первее, общею умерше на земли смертию, паче естества воскреснусте абие, уверяюще яве ефесстии отроцы мертвых воскресение.

Освящшеся Богови исповеданием истинныя веры, яко страдальцы законнии господни, избавлени бысте мудрии темниц и ран, и венцы приясте.

Победивше твердо идольскую лесть, славнии мученицы, и от нечестивых ересей учения, сохраняйте присно исповедающыя мертвых воскресение.

*Богородичен:*

Во двух естествах, и впостаси единей бысть, совершен сый человек неслиянно, и совершен Бог, рождейся от святыя матере пресущный.

*Песнь з~. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

Божественныя премудрости равночисленнии столпи, да восхвалятся святии отроцы седмь, словесы яко камением сокрушше мучителей безбожное повеление.

Законом божественнаго промышления соблюдаеми, готовое приясте погребение пещеру, в нейже мертви и нетленни, многолетни святии явистеся.

Нетления востасте свидетели, веру отгоняюще тлетворную и мертвую, и Богу молящеся о надеющихся воскресения. (с. 123)

*Богородичен:*

Ныне естество женское возрадовася, ныне печаль преста, радость же процвете: яко мариа роди радость, Cпаса Христа Бога.

*Кондак, глас д~. Подобен:*
Вознесыйся:

Мира сущая тленная презревше, и нетленныя дары приемше, умерше кроме тления пребыша. темже востают по многих летех, все погребше лютых неверие: яже во хвалении днесь вернии восхваляюще, Христа воспоим.

*Песнь з~. Ирмос:*

Телу златому премудрыя дети не послужиша, и в пламень сами поидоша, и боги их обругаша, среди пламене возопиша, и ороси я ангел: услышася уже уст ваших молитва.

Приятелища божия чиста и избранна отроцы явишася: имиже предания ересей от церкве отгонятся, и православие сияет, яко есть воскресение всякой души же и плоти, якоже родися.

Яко суще тверди, прежде смерти воистинну во страдании своем святии отроцы, абие явишася: и по умертвии живи славою содержими божественною, благочестно уверивше собою истинное воскресение.

Душам вкупе и телесем чувственным будет воскресение: якоже бо не мощно без тела души в мир приити, сице ни телеси без души, прехвальнии глаголаху: или прославится душа, или посрамится.

*Богородичен:*

Рождшая Бога Cпаса всех марие, отчаянных еси исправление, грешных обновление, и ненадеждных надежда, и поющих помощь: благословен Бог отец наших.

*Песнь и~. Ирмос:*

В пещи отрочестей прообразил еси иногда твою матерь, (с. 124) Господи, образ же сия из огня из\ъимаше, неопально входящыя юже поем явльшуюся тобою концем днесь, и превозносим во вся веки.

Корень горести нечестивых возрастший люте, божественнии отроцы, посекше прелести ереси, приношают плод веры, живы и погребшеся верно, и воскресше.

Ефесских начальников, отроцы святии седмь и страстотерпцы, Христове церкви, и царству верному, божественное явистеся утверждение, егоже превозносим во вся веки.

Тверди явльшеся на земли, и равночисленнии показавшеся звездам, нелестное шествие божественныя веры, отроцы творяще взываху: тя превозносим, Христе, во веки.

*Богородичен:*

Никтоже погибе, чистая, веры надежду имея на тя православно, Мати божия, токмо завистию отметающиися, твоего не покланятися зрака воображению.

*Песнь ф~. Ирмос:*

Яже прежде солнца светильника Бога возсиявшаго, плотски к нам пришедшаго из боку девичу, неизреченно воплотившая благословенная всечистая, тя, Богородице, величаем.

Богатство чудес, и божественных таин откровение, святых явися ныне воскресение: иже бо иногда естественною плотию умерше смертию, и нетленно ныне воскресоша, одеяни якоже не умерше.

Звания сокровище, и веры твердое ограждение, святых детей явися пещера, провозвещая будущее всех воскресение: не четверодневнаго лазаря, но вечныя воскреси мертвецы.

Венцем мучения пострадавше, законно одеястеся отроцы седмь, и столпы премудрости божия: и учением православия востание явисте, яко церкви поборницы, и молитвенницы воспевающих вас. (с. 125)

*Богородичен:*

Тело и душу твою нескверно Богу соблюдши, чистая, царь же возжела твоея доброты Христос, и матерь своего воплощения показа, марие преславная, спасение мне присно подавая.

*Светилен. Подобен:*
Жены услышите:

оружием честнаго твоего креста вооружшеся страстотерпцы твои, слове, сопротивныя силы твердо победиша: и с тобою, Христе мой, всех царю, царствуют вкупе.

*Богородичен:*

Воистинну Богородицу тя исповедуем, владычце, тебе ради спасшиися: ибо Бога неизреченно родила еси, разоршаго крестом смерть, к себе же привлекша соборы: с нимиже тя восхваляем, Дево.

*На стиховне октоиха. Слава, и ныне, Богородичен:*

