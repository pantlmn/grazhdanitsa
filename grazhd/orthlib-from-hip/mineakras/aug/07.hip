<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 165)

*Месяца тогоже в з~-й день.*

*Святаго преподобномученика дометиа.*

*И память святителя митрофана, епископа воронежскаго.*

Служба его писана ноемвриа, к~г день.

*На*
Господи, воззвах, *стихиры праздника г~, глас д~.*

*Подобен:*
Званный свыше:

Прежде честнаго креста твоего и страдания * поемь, ихже проразсудил еси, * от священных ученик, на фаворскую, Владыко, возшел еси гору, * показати восхотев сим славу твою: * иже и видевше тя преобразившася, * и паче солнца просиявша, * ницы падше, * силе твоей удивишася, взывающе: * ты безлетен свет еси, Христе, * и сияние отчее, * аще и волею плоть явился еси, неизменне.

Иже прежде век сый Бог слово, * иже светом яко ризою одеваяйся, * преобразующийся пред ученики твоими, * паче солнца, слове, приял еси: * моисей же и илиа тебе предсташа, * мертвым и живым тя Господа поведающе, * и твое славяще * неизреченное смотрение и милость, * и многое милосердие, * имже спасл еси мир * грехом погибающий.

*От*
девическаго облака тя рожденна, * и плоть бывша, * и на горе фаворстей * преобразующася, Господи, * и облаком светлым тя окружаема, * глас родителев, возлюбленнаго тя сына, * учеником предстоящым тебе яве сказоваше, * яко единосущна и единопрестольна. * темже петр удивляяся, * добро есть зде (с. 166) быти, глаголаше, * не ведый еже глаголаше, * благодетелю многомилостиве.

*Ины стихиры святаго, глас з~: Подобен:*
Все отложше:

Все отложив волшебное обаяние, * и персское сквернение, * и мерзская служения, * Богу притекл еси, * мудрым промышлением * окормляющему человечество, * егоже именем апостольски исцелил еси * безсловесных недуги * и человеческия болезни, * притекающих усердно к тебе, угодниче Христов. * егоже со дерзновением моли * о душах наших.

Весь возложил еси твой живот Господу, * и тепле отлучился еси * к постному течению, преподобне, * молитву несумненну, * бдение всенощное, * пение непрестанное, * и житие непорочное * и ангельское показуя. * отсюду действием чудес обогатился еси, * весть бо славити Господь рабы своя: * егоже со дерзновением моли * о душах наших.

Весь одеявся крестным всеоружием, и неразрушимым щитом веры обложився, * страшен был еси * супротивным демонским ополчением: * ихже и отгнал еси, * раною веры помазався, * и божественными призывании, * и в путь шествующыя спасл еси вреда онех, * дометие угодниче Христов. * егоже со дерзновением моли * о душах наших.

*Слава, и ныне, глас з~:*

Прообразуя воскресние твое, Христе Боже, тогда поят три твоя ученики, петра и иакова и иоанна, на фавор возшел еси: тебе же, Cпасе, преобразующуся, фаворская гора светом покрывашеся: ученицы твои, слове, повергоша себе долу на земли, не терпяще зрети невидимаго зрака, ангели служаху страхом и трепетом: (с. 167) небеса убояшася, земля вострепета, видяще на земли славы Господа.

*Вход. Прокимен, глас з~:*

Бог наш на небеси и на земли, вся елика восхоте, сотвори.

*Стих:*
Во исходе Исраилеве от египта, дому иаковля из людей варвар, бысть иудеа святыня его, Исраиль область его.

*Стих:*
Море виде и побеже, иордан возвратися вспять.

*Стих:*
Что ти есть, море, яко побегло еси, и тебе, иордане, яко возвратился еси вспять;

*Таже ектениа:*

*Аще случится праздник сей в субботу:*
В пяток вечера поем прокимен великий: Бог наш на небеси и на земли: со стихи его. В субботу же вечера в праздник, поем прокимен: Господь воцарися:

*Аще случится праздник сей в неделю:*
Поем в субботу вечера прокимен: Господь воцарися: со стихи его. В неделю вечера поем прокимен великий: Бог наш на небеси и на земли: со стихи его.

*На стиховне стихиры, глас з~. Подобен:*
Тридневен:

Воображся за милосердие, Христе, во адама перваго человека от Девы, явился еси вторый адам: на горе же, Cпасе мой, фаворстей преобразился, обнажая божество твое.

*Стих:*
Твоя суть небеса, и твоя есть земля.

удивишася, зряще твоея благодати лучшии закона, преображения, Христе, на горе святей: с нимиже покланяемся тебе со отцем, и божественным духом.

*Стих:*
Фавор и ермон о имени твоем возрадуетася.

Просвещается тварь ясно твоим преображением, Христе, еже божественным апостолом на фаворе, моисею же и илии показал еси Бог сый, неизреченно просияв паче солнца. (с. 168)

*Слава, и ныне, глас е~:*

Приидите, взыдем на гору господню, и в дом Бога нашего, и узрим славу преображения его, славу яко единороднаго от отца, светом приимем свет, и возвышени бывше духом, Троицу единосущную воспоим во веки.

*Тропарь, глас д~:*

Постнически предподвизався на горе, умная врагов ополчения всеоружием креста погубил еси, всеблаженне. паки же ко страдальчеству мужески облеклся еси, убив копронима мечем веры и обоих ради венчался еси от Бога, преподобномучениче дометие приснопамятне.

*Слава, и ныне, праздника, глас з~:*

Преобразился еси на горе, Христе Боже, показавый учеником твоим славу твою, якоже можаху. да возсияет и нам грешным свет твой присносущный, молитвами Богородицы, светодавче, слава тебе.

*На повечерии кондак праздника и до отдания.*

*На утрени, по а~-й стихологии седален, глас д~.*

*Подобен:*
Явился еси днесь:

Праздник пресветел владычнь прииде: приидите вси на гору, умно пред\ъочистившеся, взыдем фаворскую, Христа видети.

*Слава, и ныне, тойже:*

*По в~-й стихологии седален, глас д~. Подобен:*
удивися иосиф.

На горе фаворстей преобразился еси, Боже, посреди илии и моисеа, премудрых, со иаковом и симоном и иоанном. петр же сый ту, сия тебе глаголаше: добро есть зде сотворити три сени, едину моисею, и едину илии, и едину тебе владыце Христу. иже тогда сим свет твой возсиявый, просвети душы нашя.

*Слава, и ныне, тойже.*
(с. 169)

*Канон праздника, со ирмосом на и~: Кир космы.*

*Глас д~. Песнь а~. Ирмос:*

Лицы Исраильтестии невлажными стопами, понт чермный, и влажную глубину прогнавше, всадники тристаты враги видяще в ней погружены, с веселием пояху: поим Богу нашему, яко прославися.

Глаголы животныя другом Христос, и о божественнем наказуя царствии, рече: во мне отца познайте, светом яко облистаю неприступным, в радости поюще: поим Богу нашему, яко прославися.

Силою язык облечетеся друзи ученицы, чудни же будете в богатстве их, яко славы наполнитеся: яко явлюся светлее солнца, облистая в радости поющих: поим Богу нашему, яко прославися.

Днесь Христос на горе фаворстей, просияв ясно божественною зарею, якоже обещася, учеником обнажи зрак: светоносныя же наполнившеся божественныя зари, в радости пояху: поим Богу нашему, яко прославися.

*Канон святаго, на д~. Творение феофаново.*

*Глас з~. Песнь а~. Ирмос:*

Яко по суху пешешествовав Исраиль, по бездне стопами, гонителя фараона видя потопляема, Богу победную песнь, поим, вопияше.

К Богу отшед мученическою сияя благодатию, поющым тя верно светоносную вдохни зарю, моля Христа, богоблаженне.

Расторг мрежи прелести, истинно Христу притекл еси, мыслию чистою персская служения оставль, и волшебнаго избег безбожия.

Хитре усмотрил еси, яко не Бог, яко созданное солнце: но ни единаго от видимых над невидимаго Бога, наставлен был еси, помыслом мудрым об\ъемся. (с. 170)

*Богородичен:*

Тя, всесвятая Дево, сына божия рождшую, бывшаго по нам ради нас, проповедуем чистую Богоматерь вернии, и ублажаем.

*Песнь г~. Ирмос:*

Лук сильных изнеможе, и немощствующии препоясашася силою: сего ради утвердися в Господе сердце мое.

Во всего адама облекся, Христе, очерневшее изменив просветил еси древле естество, и изменением зрака твоего, богосоделал еси.

Столпом огнезрачным, и облаком древле, иже в пустыни Исраиля ведый, днесь на горе фаворстей неизреченно во свете Христос просия.

*Ин. Ирмос:*

Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

Известною верою утверждся, якоже непреклонен столп, непреложен явился еси, ни словесы волшебными, ни разумом персскаго баяния прельщен.

Яда душегубнаго бежал еси, еже твари служити, и солнце почитати: сущаго же воистинну Бога, яко всех зиждителя благочестия любовию взыскал еси.

Водам божественным причащся пакибытия, душу озарил еси, и был еси воистинну сын благодати божия, наследник божественных наслаждений.

*Богородичен:*

Премудрость храм себе созда божествен, паче ума же и слова, всельшися в чистую утробу твою, юже честне очищши духом, всенепорочная.

*Кондак, глас з~:*

Яко преобидев тленная и долу влекущая (с. 171) мудрования преподобномучениче дометие, велик наставник монахов показался еси, не устрашився ярости царя, не хотяща чтити Христа истиннаго Бога. сего ради и скончался еси, воспевая песнь: Бог есть со мною, и никтоже на мя.

*Седален, глас и~. Подобен:*
Премудрости:

Персское служение оставль, ко владыце пришел еси, банею крещения, славне, просвещся мыслию, и монашествовав преподобно, постом умертвил еси плотския страсти, богомудре дометие: темже пострадав и прелесть победив, сугуб венец победы восприял еси. сего ради вопием тебе: моли Христа Бога, грехов оставление подати чтущым любовию святую память твою.

*Слава, и ныне, глас тойже. Подобен:*
Повеленное:

Сокровенную молнию под плотию существа твоего, Христе, и божественнаго благолепия, на святей показал еси горе, благодетелю, просияв сущым с тобою учеником: и разумевше нестерпиму сущу славу твою, свят еси, возопиша, яко неприступен сый, виден был еси плотию мирови, едине человеколюбче.

*Песнь д~. Ирмос:*

услышах славное смотрение твое, Христе Боже, яко родился еси от Девы, да от лести избавиши зовущыя: слава силе твоей, Господи.

Закон в синаи писанием воображая, Христе Боже, во облаце, и огни, и мраце, и в вихре явился еси носимь: слава силе твоей, Господи.

Да увериши славное строение твое, Христе Боже, яко сый прежде век, и тойже на облаце восхождение положивый, на фаворе неизреченно просиял еси.

Соглаголюще предстояху раболепно тебе владыце Христу, к нимже парою огня и мрака, и тонким хладом беседовал еси: слава силе твоей, Господи. (с. 172)

Возвещаху славное креста ради твоего, на фавор пришедше, иже во огни тя и купине древле предвидевый моисей, и взятый на колеснице огненней илиа, Христе.

*Ин. Ирмос:*

Христос, моя сила, Бог и Господь, честная церковь боголепно поет, взывающи от смысла чиста, о Господе празднующи.

Познал еси, славне, естеством неведомаго, словесно взыскал еси, и обрет сего возжелав, и поклонился еси радуяся того величествию.

Лику целомудрому тепле притекл еси, монашествующих святых и добродетелей ревностию распалаемь, пожил еси чисте в постех и молитвах.

удобь разреши соузы естества богомудренное твое желание, и страстей угаси пещь, росодательным просвещением святаго, отче, духа.

*Богородичен:*

Крепость моя есть Бог и Господь, Богородице Дево, воплощшееся слово пребожественно из нетленнаго твоего чрева, и живот нам дарова.

*Песнь е~. Ирмос:*

*От*
света пресекий первородный свет, яко во свете дела поют тя, Христе, содетеля, во свете твоем пути нашя направи.

Пред лицем твоим горы уклонишася: свет бо и пред ногами неботечныя лучи, Христе, солнце прииде, зрак землен яко прияти благоволил еси.

Се Спас, вопияху моисей и илиа учеником, на горе святей фаворстей оглашаемым, Христос, егоже древле провозвестихом сущаго Бога.

Неизменное естество, человеческому примешся, обильно невещественнаго божества свет, из\ъобнажив апостолом, неизреченно возсия.

Тя присносущное сияние, во отечестей славе, ученицы (с. 173) яко видевше возсиявша, Христе, тебе вопияху: во свете твоем пути нашя направи.

*Ин. Ирмос:*

Божиим светом твоим, блаже, утренюющих ти душы любовию озари, молюся, тя ведети, слове божий, истиннаго Бога, от мрака греховнаго взывающа.

Разумом божественным сияя, блаженне, видимых всех проразсудил еси, невидимых присносуществие, сиянием чистоты просвещаемь.

Божественныя вкусив добродетели, безмолвия и отшельствия, утвердил еси мысль немутну, и устроение храня, отче дометие.

Яко воистинну велие и чудно еже к лучшему преложение твое, и всемудрый разум: вышняго бо руки измена, и благодати божественныя дело бысть.

*Богородичен:*

Дева пребыла еси без вреда, и матерская показуеши, всенепорочная владычце: девству бо рождество счетала еси, и носиши обоих свойства.

*Песнь з~. Ирмос:*

Внегда скорбети ми, возопих ко Господу, и услыша мя Бог спасения моего.

Сияния паче солнца, свет яснейший, Спас просия на фаворе, нас просветил есть.

Возшед на гору фаворскую, преобразился еси, Христе, и лесть всю омрачив, нас просветил еси.

Тя Бога познавше славнии апостоли, на фаворе же, Христе, удивльшеся, колени преклониша.

*Ин. Ирмос:*

Житейское море воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве. (с. 174)

Твердо наносимое врага и супостата искушение претерпел еси, и различно, преблаженне, искушен быв, завистию боримь, победитель явился еси, достославне.

Житие твое божественное, жизнь боговидна и светоносна бысть: мира бо красная оставль, божественное благолепие уплодил еси, богомудре, и красоту.

Знамения и чудеса сподобился еси совершати паче естества, славне, силою божественною вооружся, имый свыше споспешествующую тебе благодать, достославне.

*Богородичен:*

Света жилище, и чертог боголепен паче ума воплощения всех, Дево, содетеля: ты бо едина явилася еси достоблаженное тому покоище.

*Кондак праздника, глас з~. Самогласен:*

На горе преобразился еси, и якоже вмещаху ученицы твои, славу твою, Христе Боже, видеша: да егда тя узрят распинаема, страдание убо уразумеют вольное, мирови же проповедят: яко ты еси воистинну отчее сияние.

*Икос:*

Востаните, ленивии, иже всегда низу поникшии в землю, души моея помыслы возмитеся и возвыситеся на высоту божественнаго восхождения. притецем к петру и к зеведеевым, и вкупе со онеми фаворскую гору достигнем, да видим с ними славу Бога нашего, глас же услышим, иже свыше слышаша, и проповедаша отчее сияние.

*Песнь з~. Ирмос:*

Авраамстии иногда в вавилоне отроцы пещный пламень попраша, песньми взывающе: отец наших Боже, благословен еси.

Облиставшеся светом неприступныя славы на фаворстей горе, апостоли Христу вопияху: отец наших Боже, благословен еси. (с. 175)

Сиянием божественнаго шума и росодательным облаком, Христе, и зарею наслаждаеми, апостоли пояху: отец наших Боже, благословен еси.

В неприступном свете, яко виде тя петр, на фаворстей горе облиставша, Христе, возопи: отец наших Боже, благословен еси.

С начальником жизни Христом суще, дети зеведеевы, яко испусти зрака свет, возгремеша: отец наших Боже, благословен еси.

*Ин. Ирмос:*

Росодательну убо пещь содела ангел преподобным отроком, халдеи же опаляющее веление божие мучителя увеща вопити: благословен еси, Боже отец наших.

На тебе, отче, пресветлая духа благодать почи, и действия преславна показав тебе вопиющему, и поющему верно: благословен еси, Боже отец наших.

Твердым умом прошел еси стезю пощения, и при кончине подвигов, мученик истинен был еси, зовый Христу: благословен еси, Боже отец наших.

Яко рождшеся молитвами твоими дети, тебе отцу сподвизашася, и в пещере терпяще страдаша с тобою, согласно зовуще Христу: благословен еси, Боже отец наших.

*Богородичен:*

Спасения пристанище тя стяжавше, от бури спасаемся, и надежду юже к тебе, яко основание душ держаще, зовем Христу: благословен еси, Боже отец наших.

*Песнь и~. Ирмос:*

В вавилоне отроцы божественною распалаеми ревностию, мучителя и пламене прещение мужески попраша, и посреде огня ввержени, орошаеми пояху: благословите, вся дела господня, Господа.

Мановением вся носяй, ногами пречистыми на гору (с. 176) взыде фаворскую Христос. на нейже паче солнечныя лучи облиста лицем, иже закону старейшыя и благодати, показа поющыя: благословите, вся дела господня, Господа.

Неприступною славою, на горе явлься неизреченно фаворстей, неодержимый и незаходимый свет, отчее сияние, тварь уяснив, человеки обожи поющыя: благословите, вся дела господня, Господа.

Священнолепно стояще моисей же и илиа на горе фаворе, божественнаго начертания ясно впостась видевше, Христа во отечестей облиставша славе, воспеваху: благословите, вся дела господня, Господа.

Иже во зраце божественнаго ради явления, лице прославися иногда моисеево: Христос же яко ризою светом и славою одевается, света бо самодетелен сый, озаряет поющыя: благословите, вся дела господня, Господа.

*От*
светородна облака, Христа ученицы об\ъята зряще на фаворе, и ницы на землю падше, ум просвещше, со отцем сего пояху и духом: благословите, вся дела господня, Господа.

*Ин. Ирмос:*

Из пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети. тя превозносим во вся веки.

Снедаемь любовию, отче, зиждителя, зданий отринул еси всякое пристрастие, духом божиим яве направляемь: егоже превозносим во вся веки.

Земная попечения оттряс, небесными надеждами, отче, обогатился еси, и еже о Христе блаженством. егоже ныне наслаждаешися во вся веки.

Светолучныя зари, отче, прием, святаго и божественнаго, премудре, духа, очима яве сего, блаженне, видел еси, божественных таин страшно научающа тя. (с. 177)

*Богородичен:*

Боговещанная цевница твоего праотца, ковчег тя свят прообрази, носящ Бога в плоть облекшася, егоже превозносим во вся веки.

*Песнь ф~. Ирмос:*

Божество твое нетленно явися: Бог из боку твоею пройде, яко плотоносец явися на земли, и с человеки поживе. тя, Богородице, тем вси величаем.

ужасни, новым светолитием внезапу ученицы освещшеся, друг друга зряху: удивльшеся же, и к земли преклоншеся, тебе владыце всех поклонишася.

Шум из облака посылашеся богогласен, извествуя чудо: отец бо светов, сей есть сын мой возлюбленный, апостолом вопияше, того послушайте.

Новая видевше и преславная, глас отеческий внушивше, на фаворе словесе слуги, из\ъображение первообразнаго, сей есть, вопияху, Спас наш.

образе непременный сущаго, недвижиме, печать неизменна, сыне, слове, мудросте, и мышце, деснице вышняго, сило, тя воспеваем со отцем же и духом.

*Ин. Ирмос:*

Бога человеком не возможно видети, на негоже не смеют чини ангельстии взирати: тобою бо, всечистая, явися человеком слово воплощенно. егоже величающе, с небесными вои тя ублажаем.

Светом невещественным озаряемь, световиден достойно, богоносе, был еси, житие непорочно стяжав, отче, и всесвято, ныне же предстоиши молитвенник владыце и Богу о стаде твоем.

Твои подвизи воздержания мученическими подвиги по достоянию венчашася: и сугубо страдание показал еси благомужеством, ихже приял еси и вечных благ обрел еси наслаждение. (с. 178)

укреплься силою божественною и благодатию, явлься всем благочестия учитель, показался еси чудесы украшаемь, вся утверждая, вся исцеляя приходящыя к тебе верно, богоблаженне.

*Богородичен:*

В тебе содеяся выше человека, паче естества, Дево Богородице, таинство: божия бо была еси родительница, носящи на об\ъятиих и питающи, небесными воинствы песнословимаго.

Светилен:

Свете неизменный слове, света отца нерожденна, в явленнем свете твоем, днесь на фаворе свет видехом отца, свет и духа, светом наставляюща всю тварь.

*Слава, и ныне, тойже.*

*На стиховне стихиры, глас з~. Подобен:*
Ангельския:

Возсияв паче ума, от Девы пресвятыя, слове божий, во адама весь облекся, иже прежде омрачившееся естество все просветил еси, божественным зрака твоего изменением, преображся на горе фаворстей, Владыко, прежде честнаго твоего креста, Христе Боже наш.

*Стих:*
Твоя суть небеса, и твоя есть земля.

Светородным осияема облаком видяще Христа, на фаворе божественнии ученицы, ницы со страхом на землю преклоншеся, ум же и сердце просвещше, с моисеом и илиею зряще ясно, воспеваху сего яко Бога, со отцем и духом.

*Стих:*
Фавор и ермон о имени твоем возрадуетася.

Гора, яже иногда бяше мрачна и дымна, се ныне честна и свята есть. иже первее убо Исраиля наставивый, якоже пишет, столпом огнезрачным и облаком, днесь просия неизреченно, паче солнца Христос на сей, яко Бог просветив всяческая. (с. 179)

*Слава, и ныне, глас е~:*

Закона и пророков тя, Христе, творца и исполнителя свидетельствоваша, зряще во облаце моисей боговидец и илиа огнеколесничник и неопальный небошественник в преображении твоем. с нимиже и нас просвещения твоего сподоби, Владыко, пети тя во веки.

*На литургии:*
блаженна праздника, песнь а~-я, обоих канонов со ирмосом на з~. Прокимен праздника, и святаго, глас з~: Честна пред Господем смерть преподобных его. Стих: Что воздам Господеви о всех, яже воздаде ми; Апостол ко ефесеем, зачало сл~г. Аллилуиа, глас д~: Праведник яко финикс процветет: Евангелие, иоанна, зачало н~в. Причастен праздника, и святаго: В память вечную:

[Зри] *Аще ли случится попразднство преображения Христова в субботу:*

Тогда в пяток, на Господи, воззвах, Слава, праздника: И ныне, Богородичен первый настоящаго гласа.

*<М\р>*
*Аще ли случится попразднство преображения Христова в неделю.*

В субботу на малей вечерни стихиры, воскресны и Богородицы, по обычаю. На велицей вечерни по обычной кафисме, на Господи, воззвах, стихиры воскресны г~: и @восточенъ@{@Анатолиевъ@} един: и праздника г~, того дне: и святаго минеи г~. (Аще ли поется святый на з~, или емуже и полиелей, поем стихиры воскресны три: и праздника, г~: и святаго, д~: Слава, святаго.) [Зри] Аще же ни, Слава, праздника: И ныне, Богородичен первый, гласа. На литии стихиры праздника, того дне рядовыя стиховныя: Слава, и ныне, праздника, писан на утрени на стиховне. Аще ли имать святый Славник: Слава, святаго: И ныне, праздника. На стиховне стихиры воскресны: Слава, святаго, аще есть: И ныне, праздника. Аще ли ни: (с. 180) Слава, и ныне, праздника. На благословении хлебов, тропарь, Богородице Дево, дважды: и праздника, единожды.

На утрени, на Бог Господь, тропарь воскресн дважды: Слава, святаго, аще есть И ныне, праздника, Аще ли ни: Слава, и ныне, праздника. По кафисмах седальны воскресны, с богородичны их. И чтение во евангелии толковом, и непорочны с тропари: впакои гласа. Степенна, и прокимен гласа: и Всякое дыхание: Евангелие воскресно, и стихира воскресна. Канон воскресн со ирмосом на д~: и Богородицы на два: и праздника на д~: и святаго на д~. Катавасиа: Лицы Исраильтестии: Аще полиелей или славословие: поем канон воскресн со ирмосом на д~: и праздника на д~: и святаго на з~. По г~ песни кондак праздника, и святаго, аще имать: и икос, и седален святаго: Слава, и ныне, праздника: и чтение. По з~ песни кондак воскресн, и икос и пролог. На ф~ песни поем Честнейшую: Светилен воскресн. Слава, святаго, аще имать: аще ли ни, Слава, и ныне, праздника. На хвалитех стихиры воскресны д~: и святаго, аще имать, подобны г~: и самогласен, иже на Славу, поем с припевы его. Аще ли не имать святый хвалитны, поем воскресны д~, и праздника на д~, того дне стиховныя утрени с припевы праздника. Слава, стихира евангельская: И ныне, Преблагословенна еси: Славословие великое. По трисвятом тропарь воскресн точию: ектении, и отпуст, и оглашение, и обычное исхождение в притвор. Таже час первый. На а~-м часе тропарь воскресн: Слава, праздника: И ныне, Богородичен часов. По отче наш, кондак праздника. Такожде и в прочыя часы, глаголем кондак праздника, и воскресн пременяюще: аще полиелей, и святаго.

На литургии блаженна гласа на з~, и праздника песнь рядовая на д~. Аще ли имать святый песнь: и блаженна воскресна на д~, и праздника песнь рядовая на д~, и святаго песнь з~-я, на д~. По входе тропарь воскресн, и праздника: таже храма, и святаго, (с. 181) аще имать. Слава, кондак святаго: И ныне, праздника. Аще ли не имать святый тропаря и кондака: Слава, воскресн: И ныне, праздника. Прокимен воскресн гласа, и праздника. Апостол, и евангелие дне. Причастен: Хвалите Господа с небес, и праздника. Аще имать святый апостол и евангелие: тогда поем прокимен воскресн гласа, и святаго. Апостол и евангелие дне, и святаго. Причастен: Хвалите Господа с небес: и святаго.

