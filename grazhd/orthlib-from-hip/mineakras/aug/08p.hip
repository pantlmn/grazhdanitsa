<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 629)

*Месяца августа в и~-й день*

*Служба на пренесение честных и многоцелебных мощей преподобных и богоносных отец наших зосимы и савватиа, соловецких начальников, новых чудотворцев.*

*На малей вечерни, на*
Господи воззвах, *стихиры на д~, глас а~:*

*Подобен:*
Небесных чинов:

На небо возносящая криле евангельских доблестей, восприимше отцы святии, премирных достигосте, и тамо водворяющеся, зосимо и савватие, наслаждаетеся неизреченных благ.

Небесных благ желающе, мирская сладкая отвергосте, ненасытимыя сладости рачителие бысте, алчбою и жаждею томя себе, еже ныне воистинну обретосте, отцы преподобнии зосимо и савватие.

Дольняя, яко преходящая, отвергше разумно, вышняя присно пребывающая возлюбисте, блаженнии отцы зосимо и савватие, и тамо водворяетеся, добродетелей восхожденьми.

Воздержанием сласти попрасте, и слезными источники, пламень погасисте страстей: темже землю (с. 630) ныне кротких наследовавше, свеселяетеся преподобным и праведным, отцы святии зосимо и савватие.

*Слава, глас в~:*

Приидите постническое сословие, днесь ублажим, ихже воистинну блаженных отец: постником бо удобрение явишася, добродетельми украсившеся изрядно, темже любовию сошедшеся, духовне торжествуим, к нимже возопием: о преподобнии отцы, зосимо и савватие, яко имуще дерзновение ко Христу Богу, мир и оставление испросите, любовию чтущым всечестную память вашу.

*И ныне, праздника. На стиховне стихиры, глас в~.*

*Подобен:*
Доме евфрафов:

Дом добродетелей, вы показастеся, и приятелище дарованием, отцы преподобнии, зосимо и савватие.

*Стих:*
Честна пред\ Господем смерть преподобных его.

Страстей победители, плоти томители, языку воздержатели, сластем умертвители бысте, преподобнии зосимо и савватие.

*Стих:*
Блажен муж бояйся Господа, в заповедех его восхощет зело.

Чистыми вашими молитвами, Богови приближившеся, благодать имеете, нечистыя отгоняти духи от человек, преподобнии отцы зосимо и савватие.

*Слава, и ныне:*

Обрадованная радуйся, яже радость миру рождшая, Христа жизнодавца, и праматернюю, Дево, печаль отемшая. (с. 631)

*Тропарь, глас и~:*

Яко светильницы явистеся всесветлии, во отоце окиана моря, преподобнии отцы зосимо и савватие: вы бо крест Христов на рамо вземше, усердно тому последовасте, и чистотою Богови приближившеся, отонудуже силами чудес обогатистеся. тем и мы любезно притекаем к ракам честных мощей ваших, и умильно глаголем: о преподобнии, молите Христа Бога, спастися душам нашым.

*Слава, и ныне, праздника.*

*На велицей вечерни, на*
Господи воззвах, *стихиры на и~, праздника д~, и святым на з~.*

*Стихиры преподобному зосиме, глас и~:*

*Подобен: О*
преславнаго чудесе:

отче преподобне зосимо! вперив ум твой к Богу верою, мирскаго смешения, возгнушался еси непостояннаго: и крест твой взем, всевидцу последовал еси, тело непокоривое, подвиги воздержания, помыслы поработив, силою божественнаго духа.

отче богомудре зосимо! ты от утробы матерни, Христу приближился еси, и всем смыслом тому прилежал еси, и от твоих подвиг Богу вседержителю, плоды достойныя принесл еси преподобне, добродетельными цветы украшаемь: тем благих наслаждение восприял еси досточудне.

Преподобне отче, премудре зосимо, болящым ты явился еси исцеление, и хромым хождение, и всем притекающым с верою, к цельбоносному гробу (с. 632) твоему, и просящым помощи и заступления, молитвами твоими, исцеление неоскудно подаваеши.

*Ины стихиры преподобному савватию, глас в~: Подобен:*
Егда от древа:

Егда уязвился еси божественным желанием, тогда вся яже в мире красная нивочтоже вменив, во след спасителя пошел еси: богатство мимотекущее презрел еси доблественне, славу же и могущество, яко ничтоже суще, оплевал еси. моли, молим тя, спасти и просветити душы нашя.

Егда вшел еси в киновию савватие, тогда своея воли до конца совлекшися, в послушании пребыл еси непререкательне, и всем покаряяся труждался еси, досады же и безчестия приемля в радовании: темже и Господь, зря твое отче смирение благо, прославляет тя.

Егда обеты иночества Господеви воздал еси, тогда умное око бодрственно на небо вперив, мысленныя враги слезами потопил еси: и непорочно ходити в путех закона господня, душу утвердивши савватие, дерзновение к Богу стяжал еси. сего ради молим тя, того моли спасти и просветити душы нашя.

*Слава, глас а~:*

Днесь пресветлая нам наста память, преподобных отец наших зосимы и савватиа, юже сошедшеся достойно почтим, во псалмех и песнех и пениих духовных взывающе, и тех чудесным ракам предстояще, сице рцем: радуйтася сокровища неистощимаго хранила. радуйтася имущыя источника (с. 633) в себе приснотекущаго. радуйтася превожделенныя нам раце носящыя вселюбезных отец цельбоносныя мощи. радуйтася люботрудныя плоти показующыя. радуйтася благоухающыя нам священныя ароматы. о чудотворивы раце, целующе вас приемлем благодать, и благодателя Бога прославляем, прославляющаго рабы своя богатыми даровании, вопиюще ему: о всех благий Господи, слава тебе.

*И ныне, праздника:*

*Вход, прокимен дне, и чтения г~.*

*Премудрости соломоновы чтение, главы е~ и з~:*

Праведницы во веки живут, и в Господе мзда их, и попечение их у вышняго. сего ради приимут царствие благолепия, и венец доброты от руки господни: зане десницею покрыет я, и мышцею защитит их. приимет всеоружие рвение свое, и вооружит тварь в месть врагом. Облечется в броня правды, и возложит шлем, суд нелицемерен. приимет щит непобедимый преподобие: поострит же напрасный гнев во оружие: споборет же с ним мир на безумныя. пойдут праволучныя стрелы молниины, и яко от благокругла лука облаков, на намерение полетят. И от каменометныя ярости исполнь падут грады: вознегодует на них вода морская, реки же потопят я нагло. сопротив станет им дух силы, и яко вихор развеет их: и опустошит всю землю беззаконие, и злодейство превратит престолы сильных. Слышите убо царие и разумейте, навыкните судии концев (с. 634) земли. внушите держащии множества, и гордящиися о народех язык: яко дана есть от Господа держава вам, и сила от вышняго.

*Премудрости соломоновы чтение, глава г~:*

Праведных душы в руце божией, и не прикоснется их мука. непщевани быша во очесех безумных умрети, и вменися озлобление исход их: и еже от нас шествие, сокрушение, они же суть в мире. Ибо пред\ лицем человеческим, аще и муку приимут, упование их безсмертия исполнено, и вмале наказани бывше, великими благодетельствовани будут: яко Бог искуси их, и обрете их достойны себе. яко злато в горниле искуси их, и яко всеплодие жертвенное прият я. И во время посещения их возсияют, и яко искры по стеблию потекут. Судят языком и обладают людьми, и воцарится Господь в них во веки. Надеющиися нань, разумеют истину, и вернии в любви пребудут ему: яко благодать и милость в преподобных его, и посещение во избранных его.

*Премудрости соломоновы чтение, глава д~:*

Праведник аще постигнет скончатися, в покои будет. старость бо честна не многолетна, ниже в числе лет исчитается: седина же есть мудрость человеком, и возраст старости житие нескверное. благоугоден Богови быв, возлюблен бысть, и живый посреде грешник преставлен бысть: восхищен бысть, да не злоба изменит разума его, или (с. 635) лесть прельстит душу его. рачение бо злобы помрачает добрая, и парение похоти пременяет ум незлобив. Скончався вмале, исполни лета долга: угодна бо бе Господеви душа его: сего ради потщася от среды лукавствия. людие же видевше, и не разумевше, ниже положше в помышлении таковое: яко благодать и милость в преподобных его, и посещение во избранных его.

*На литии стихиры, глас а~.*

Преподобне отче савватие, сошедшеся любовию в память твою, ко всечестней и чудотворней ти раце, светло торжествующе, и во гласех песненных поюще, вопием: молися Господеви, помиловатися душам нашым.

Светлая память твоя преподобне отче зосимо, нам сердца просвещаеть: зряще бо честную ти раку, врачевство страстем не удобь целимым, прославляем прославльшаго тя Господа, и твоя труды и подвиги венчавша благодатию. усердно и мы подвигом и трудом емшеся, твоею стезею познахом ходити во след Христу Богу, егоже моли, спасти и просветити душы нашя.

*Глас в~.*

Предстояще гробу знаменоносному преподобнаго отца нашего, о празднолюбцы, возопием похвальными гласы глаголюще: како тя ублажим савватие, на земли поживша паче человека, и в вышних блажимаго, со всеми угождшими Господеви; с ними же (с. 636) предстоя во свете божественнем, моли, молим тя, избавитися нам от соблазн льстиваго, и спастися душам нашым.

По успении твоем блаженне зосимо, учительница нам бывает твоя рака. присно бо изливающимися чудесы вопиет: возлюбите Господа, да обрящете благодать вечную: и ничтоже паче его почтите, да егда приидет, обрящете покой со избранными его. егоже да улучим твоими молитвами.

*Глас д~:*

Днесь сошедшеся братие, духовне почтим преподобных отец зосиму и савватиа, иже постом телеса своя изнуриша, воздержанием страсти потребиша, и бдением ум очистиша, молитвами же душы просветиша, нищетою богатство прияша благодати, и послушанием Бога благопослушна стяжаша, чистотою жилище пресвятаго духа быша. ихже ради врагов шатания Христос низложив, дарует и нам велию милость.

*Слава, глас и~:*

Монахов множество, наставники вас чтем отцы святии, вами бо путь правый воистинну ходити познахом. блажени есте, яко Христу работасте, и вражию обличисте силу, ангелом собеседницы, и святым сопричастницы и праведным. с ними же молитеся Господеви, помиловатися душам нашым.

*И ныне, праздника. На стиховне стихиры, глас и~.*

*Подобен: О*
преславнаго чудесе. (с. 637)

Приидите и приимите братие, лиющияся благодати, от гроба преподобнаго отца савватиа, той бо подвизася без\ лености, во временней жизни, и яко безплотен во плоти поживе: темже и прият дары от Христа Бога, и нам просит очищения, и велия милости.

*Стих:*
Честна пред\ Господем:

Цельбоносному твоему гробу отче наш зосимо, всяк приходяй с верою, не посрамится: приемлет бо, ихже требует, прославляющу тя Господу, яко благоугодна раба бывша своему владыце, и того заповеди сохраньша. темже тя чтим и ублажаем.

*Стих:*
Блажен муж бояйся Господа:

Источник приснотекущий, врачевства безмезднаго, гроб твой досточудне отче савватие: о великия благодати, о силы живоноснаго мертвеца! егоже молитвами Иисусе царю, спаси душы нашя, яко един милосерд.

*Слава, глас д~:*

Возвеселися явленно Христова церкве честная, и торжествуй светло: возсия бо днесь пресветлая, и всепразднственная память [пренесения честных мощей] преподобных и богоблаженных отец зосимы и савватиа. имаши бо в себе принесенное неистощимое сокровище, пречистныя и всебогатыя раки мощей преподобных зосимы и савватиа: облагоухающи верным, и веселящи душевная чувства и телесная, и исцеления подающи, и просящи от Бога велия милости, яко да милостив будет нам в день судный. (с. 638)

*И ныне, праздника. По а~-й кафисме, седален, глас а~:*

Житие на земли благочестно скончасте, чисто селение святому духу явистеся, просвещающе иже верою приходящих к честным мощем вашым, блаженнии, молите Владыку Христа Бога, просветити душы празднующих всечестную память вашу, богомудрии зосимо и савватие.

*Дважды.*

*Слава, и ныне, праздника.*

*По в~-й кафисме, седален, глас е~:*

Постники господни песньми почтим, умертвивших вся прилоги страстем, воздержанием и твердым терпением, воистинну посрамивше зело противнаго, и всю гордыню его.

*Дважды.*

*Слава, и ныне, праздника.*

*По полиелеи, седален, глас и~:*

Егда блаженнии к божественному желанию ум свой вперисте, тогда остависте долу влекущее мудрование, и в пустыню вселистеся в морский остров, идеже процветосте, яко кедр добродетели прекрасный, страстей искоренивше терние, и в нем насадисте плоды трудов своих: темже и пожасте рукоятие, неотемлемо богатство на небесех. зосимо и савватие преподобнии, молите Христа Бога, согрешений оставление подати, чтущым любовию святую память вашу.

*Дважды.*

*Слава, и ныне, праздника.*

*Прокимен:*
Честна пред\ Господем: *Евангелие от матфеа, зачало м~г.*

*По н~-м псалме, стихира, глас з~:*
(с. 639)

Преподобнии отцы, слух свой смиренно евангелию Христову преклонивше, призывание от вышняго во обители небесныя прияли, и тому верно последующе, мира красная во уметы вменивше, единыя доброты вожделесте Христа: емуже прилежно молитеся, низпослати мирови мир, и церквам единомыслие, воинству нашему победное на враги одоление, и душам нашым велию милость.

*Канон праздника, со ирмосом на з~:*

*и преподобным отцем на и~, глас в~.*

*Песнь а~. Ирмос:*

Грядите людие поим песнь Христу Богу, раздельшему море, и наставльшему люди, яже изведе из\ работы египетския, яко прославися.

Просвещением трисолнечнаго божества, озарившеся премудрии, светила явистеся осиявающа всюду: тем и нас темностию страстей омраченных, просвещением благодати озарити помолитеся, и душам получити спасения.

Светом божественныя благодати просвещаеми, зосимо и савватие преблаженнии, верно светоносную вашу память торжествующих, просветите, и от тьмы греховныя, молитвами своими преподобнии избавите.

Духу святому храм премудрии бысте, и к нему все духовное желание обратисте, и сего ради кротких землю наследовасте: душевную нашу страстную бурю преподобнии укротите, да в тишине божественней бывше, песнословим вашя подвиги. (с. 640)

*Богородичен:*

Лютыми страстей наветы, обуреваемь есмь отроковице, и прилоги греховными погружаемь: к твоему единому тихому и невлаемому пристанищу, любовию прибегаю всепетая, ущедрив спаси мя приснодево.

*Катавасиа праздника. Песнь г~. Ирмос:*

На камени мя веры утвердив, разширил еси уста моя на враги моя возвесели бо ся дух мой, внегда пети: несть свят, якоже Бог наш, и несть праведн, паче тебе Господи.

Высотою смирения украшаеми, зосимо и савватие преподобнии, и все убо желание ко владыце своему простросте, яростная же движения на враги вооружисте, со изрядными делы своими, постом и молитвами.

Плотей своих востания, крепким пощением преподобнии умертвивше, обителище бысте владычне: егоже умолите избавитися скорбей, и мучительства страстей, с верою притекающым к вам преблаженнии.

Имущи споспешествующу божественную силу, исцеления безчисленная источают мощи вашя, зосимо и савватие преподобнии: отгоняют от человек болезни телесныя, и душевныя страсти врачуют, подвиги вашими всечестнии.

*Богородичен:*

Труждает мя буря греховная, и возмущение безместных помышлений: умилосердися всенепорочная, (с. 640) и руку ми помощи яко милостива простри, яко да спасся величаю тя.

*Кондак, и икос праздника. Седален, глас д~:*

Житейское море воздержанием безбедно преплывше, и ко пристанищу мысленному безстрастия радующеся доидосте, преподобнии отцы зосимо и савватие, богомудрии и преблаженнии: молите Христа Бога, спастися душам нашым.

*Слава, и ныне, праздника.*

*Песнь д~. Ирмос:*

Пришел еси от Девы, не ходатай, ни ангел, но сам Господи воплощься, и спасл еси всего мя человека. тем зову ти: слава силе твоей Господи.

умом и душею пред\ очистившеся преподобнии, прелесть душепагубную всеконечне от себе отвергше, и чувства своя к немутней тишине управисте, во оток морский премудрии вселистеся, воспевающе: слава силе твоей Господи.

Законы новыми и ветхим заветом, разума святых поучающеся, зосимо и савватие преподобнии: всякия добродетели образ навыкше, мудрей пчеле подобящеся, и приятелище изрядно духу святому премудрии бысте, воспевающе: слава силе твоей Господи.

Всяческими преподобнии светящеся чудодействы, и божественною озаряеми благодатию, всем познастеся сокровище исцелений неистощимо, страстей отгоняете омрачение, и вражия низлагаете ополчения, воспевающе: слава силе твоей Господи. (с. 642)

*Богородичен:*

Из\ утробы твоея чистыя отроковице, возсияв божественное солнце, иже сущих во тьме многобожия просвети, и в сени смертней седящих владычце, осия, емуже воспевающе зовем: слава силе твоей Господи.

*Песнь е~. Ирмос:*

Просвещение во тьме лежащих, спасение отчаянных Христе Cпасе мой, к тебе утренюю царю мира, просвети мя сиянием твоим: иного бо разве тебе Бога не знаю.

Тесный предпочетше, пространному пути преподобнии: и радующеся, во отоце морстем всячески утесняеми, претерпесте, божественными поучении душы своя очищающе, и доброту божию неизглаголанную, присно взирающе преблаженнии.

Незлобиви и кротцы и милостиви преподобнии бысте: темже благодать и милость от Бога свыше приемше, милостивно нас просвещайте, любовию святую память вашу почитающих.

Яко великое солнце, величием подвиг ваших возсиясте нам, зосимо и савватие преподобнии, земныя осиявающе концы, и вся просвещающе светом богоразумия. тем молим вы, просветите наш разум отцы преблаженнии.

*Богородичен:*

*От*
множества востающих на ны, в болезни исчезе живот наш, погрязохом в пропасти безчисленных согрешений. спаси ны владычце и возведи (с. 643) яко милостива всенепорочная: тебе бо имамы едину предстательницу непобедиму, раби твои.

*Песнь з~. Ирмос:*

В бездне греховней валяяся, неизследную милосердия твоего призываю бездну, от тли Боже мя возведи.

Евангельски преподобнии Христа возлюбльше, мира отвратистеся, в непроходимыя же, и в пустыя отоки зашедше, единому владыце своему прилепистеся: от негоже и трудом воздаяние приемше, животу вечному яве причастившеся, за поющыя вы молитеся.

Богомудрыми помыслы преудобрившеся преподобнии, и вся яже на земли льстящая, яко уметы вменивше, к нестареющему преставистеся блаженству, с лики во свете безплотных сил, о Бозе присно сликовствующе преблаженнии.

Странна и преславна преподобнии о Бозе содевающе чудеса, всем иже в мори плавающым, и зле страждущым, призываеми, скоро предстаете, от бед избавляюще: и нас бедствующих люте, и напастьми одержимых, милостивно представше спасайте преблаженнии.

*Богородичен:*

Греха тяжкое бремя, еже отяготе на мне пречистая, облегчи: ты бо еси предстательница грешником преславная, избавителя и Cпаса рождши земным. (с. 644)

*Кондак, глас в~:*

Христовою любовию уязвившеся преподобнии, и того крест на рамо вземше понесли есте, божественне вооружившеся на невидимыя враги, и непрестанныя молитвы яко копие в руках имуще, крепко победили есте бесовская ополчения: благодать господню приемше целити недуги душ и телес, притекающих к ракам честных мощей ваших, чудес лучы испущаете всюду. тем зовем вам: радуйтеся преподобнии отцы зосимо и савватие, монахом удобрение.

*Икос:*

Кто доволен изрещи ваших чудодеяний, преподобнии отцы зосимо и савватие, мы убо радостию и божественною любовию почитающе всехвальную и всечестную память вашу, малое сие пение приносим: радуйтеся исполненнии Христовы красоты, и пресветла от него и преиз\ъобильна восприимшии воздаяния: телесы убо вас морский остров прият, душы же самое небо, почести трудов своих прехвальнии восприемше от Христа всех царя и Бога. тем молим вы, посещайте милостивно, и молите непрестанно о всех нас.

*Песнь з~. Ирмос:*

образу златому на поле деире служиму, трие твои отроцы небрегоша безбожнаго веления, посреде же огня ввержени, орошаеми пояху: благословен еси Боже отец наших.

В молитвах бодренное, и в пощениих крепкое, и терпение во искушениих неослабное, ума чистотою (с. 645) преподобнии показасте, и земных достойно отступльше, небесное наслаждение обретосте, воспевающе: благословен Бог отец наших.

Плод духовный, и жертву непорочную, житие свое преподобнии владыце принесосте, в воздержании бо всяцем пожисте, от негоже и почести трудом яко подвигоподвижницы восприемше, действуете преславная чудеса, воспевающе: благословен Бог отец наших.

Страстьми колеблющихся, и бурею греховною преподобнии погружаемых, яко великое к Богу дерзновение имуще, руководствуйте, и всегда премудрии сохраняйте, почитающих вас благочестно, яко да воспеваем: благословен Бог отец наших.

*Богородичен:*

Избави нас от напастей и скорбей, и печалей различных, и иноплеменных нашествия, и междоусобныя брани, владычце всепетая, яко да тя славим, и сыну твоему взываем: благословен Бог отец наших.

*Песнь и~. Ирмос:*

Пещь иногда огненная в вавилоне, действа разделяше, божиим велением халдеи опаляющая, верныя же орошающая, поющыя: благословите вся дела господня Господа.

В пребывалища присно живущая вселистеся преподобнии, нетленных благ наслаждающеся, и трисолнечныя светлости исполняющеся, нас призывающих вы, теплым предстательством (с. 646) вашим, от всех лютых спасайте поющих: благословите вся дела господня Господа.

Нам иже любовию почитающым вас, и честное ваше совершающым торжество, Христовы угодницы, зосимо и савватие, преподобнии отцы, согрешением испросите оставление, и страстей пременение, и божественнаго света осияние поющым: благословите вся дела господня Господа.

О пребезначальное естество, и трисоставное единство, отче и сыне и душе пресвятый, приими о нас молитвенники твоя преподобныя угодники, и подаждь прегрешением разрешение, и житию исправление, и злых отчуждение, и сподоби ны в мире воспевати твою державу: благословите вся дела господня Господа.

*Богородичен:*

Яко едина рождши безсеменным рождеством Христа Бога, Мати безневестная чистая, сего милостива сотвори владычце, спасти рабы от насилия и мучительства вражия, вопиющих Христови сыну твоему: благословите вся дела господня Господа.

*Песнь ф~. Ирмос:*

Безначальна родителя сын, Бог и Господь, воплощься от Девы нам явися, омраченная просветити, собрати расточенная: тем всепетую Богородицу величаем.

Выспрь к Богу имуще мысль зосимо и савватие, преподобнии, земная оставльше, небесная восприясте, Богу и спасу вас вельми прославльшу, трудов ради ваших, и воздержания неослабнаго: сего ради почитаем вас преблаженнии. (с. 647)

Ихже благ преподобнии получисте, и небесныя славы, еяже от Бога сподобистеся, и емуже выну предстоите, молитеся и нам неотлученным быти, молим вы, радостию и божественною любовию почитающым подвиги вашя всечестнии.

О божественная и богомудрая, и священная двоице, зосимо и савватие мирови миру от Бога низпослатися испросите, церквам соединение и всем скорбящым утешение и спасение, преблаженнии.

*Богородичен:*

Пощади мя Христе Cпасе, пощади молитвами рождшия тя, и всех святых твоих: егда сядеши судити делом моим, беззакония моя и грехи моя презри, яко един безгрешен.

*Светилен:*

Мирскаго пристрастия, яко от скверны уклонившеся, и алчбою плоть умертвивше блаженнии, небесною славою со ангелы обогатистеся: темже непрестанно о нас молите Христа Бога, преподобнии зосимо и савватие.

*Дважды.*

*Слава, и ныне, праздника.*

*На хвалитех стихиры, глас и~.*

*Подобен: О*
преславнаго чудесе.

Имея божественную благодать учителя, целоумием тя наставляющу, к желанию божественному, отнюдуже мирскаго мятежа отреклся еси, и болезненными себе труды умудряя, покорил еси лучшему хуждшее, зосимо преподобне, моли спастися нам. (с. 648)

Преподобне отче савватие, любве ради Христовы, вся яже на земли презрел еси, и в пустыню вселився, плотския похоти мудрование умертвил еси, постническими труды свое житие уяснил еси: тем и Христос даром чудес обогати тя. поминай нас чтущих память твою, досточудне.

Добродетели стяжал еси, имиже Богови приближитися разумевая, к немуже востекши, присно ходатайствуеши о нас, еже мирно житие преити, и святых радости общником быти.

Приидите вси хотящии исцеления, и почерпите вино душы веселящее, никакоже сумнящеся: исполнь бо честнейшая чаша, преблаженнаго отца нашего, изливает всем приходящым с верою, душам и телесем здравие.

*Слава, глас и~:*

Монахов множества, наставники вас чтем отцы всечестнии: вами бо стезею воистинну правою ходити познахом. блажени вы о Христе укрепившеся, вражию низложисте силу, ангелом собеседницы, и святым сопричастницы преподобнии явистеся, с нимиже молитеся Господеви, помиловатися душам нашым.

*И ныне, праздника.*

*Славословие великое, и отпуст.*

*На литургии служба преподобническая.*

