<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 227)

*Месяца тогоже в а~и-й день.*

*Святаго мученика и архидиакона евпла.*

*На*
Господи, воззвах, *стихиры праздника, глас а~.*

*Подобен:*
Небесных чинов:

Иже с моисеом глаголавый древле * на горе синайстей образы, глаголя: * аз есмь Бог сый: * днесь же на горе фаворстей преображся, * началообразное показуя, лучами облистаяся * темже, Христе, величаю твою силу.

Поимь особь твоя, Христе, ученики, * петра, иакова и иоанна, волею на гору сих возвел еси, * чудо страшное показав, * и нестерпимое божественнаго пришествия твоего издалеча * присносущное благолепие.

Твоего, Христе, пришествия непостижимаго * трепетни бывше апостоли древле, * ниц на землю падше, * божественней твоей дивляхуся силе, * солнца просияв светлее, блаже, * неизреченною силою твоею.

*Ины стихиры святаго, глас д~. Подобен:*
Дал еси знамение:

Добре прешел еси * страдания пучину, * благоплавав, пребогате, * дыхании духа, * и в тихое пристанище устремился еси царствия божия: * в немже болезней твоих возмездие * богатно восприял еси, * и со ангелы предстоиши владыце твари, * венценосче блаженне.

В порфиру от крове обагрену твоея * одеян, славне, * и победы венцем живоначальною рукою увязен, * на небесех живеши, * сцарствуя всещедрому. * темже тя (с. 228) ублажаем, * яко истинна мученика, * и слова служителя, * и веры утверждение.

Евпл чудный, * таин служитель владычних быв, * яко овча незлобиво себе самаго приведе, * посечен быв мечем, * благовонно приношение, * и агня божественное быв. * того убо ублажаем, * священное его страдание священно празднующе, * мучениколюбцы днесь.

*Слава, и ныне, глас тойже:*

Гора, яже иногда мрачна и дымна, ныне же честна и свята есть, на нейже нозе твои стоясте, Господи: превечное бо сокровенное таинство напоследок явлено сотвори, страшное твое преображение, петру и иоанну и иакову. иже такова сияния лица твоего не терпяще, и светлости риз твоих, ниц на лице земли покрывахуся. иже и ужасом одержими, дивляхуся, видяще моисеа и илию, глаголющя с тобою, хотящая приключитися тебе, и глас от отца свидетельствоваше, глаголя: сей есть сын мой возлюбленный, о немже благоизволих, того послушайте: иже и дарует мирови велию милость.

*На стиховне стихиры, глас в~. Подобен:*
Доме евфрафов:

Естество, еже во адаме, * Христос изменити хотя, на гору ныне * восходит фаворскую, * обнажая учеником божество.

*Стих:*
Твоя суть небеса, и твоя есть земля.

Свет трисиянный * облиста неизреченно, * божественныя твоея славы, * на горе фаворстей, Cпасе, * всяческая уясни.

*Стих:*
Фавор и ермон о имени твоем возрадуетася.

Внезапу ученицы * пременение видевше одежды, * и всего телесе твоего, слове, * ницы падше пояху. (с. 229)

*Слава, и ныне, глас д~:*

На горе высоце преображся Спас, верховныя имея ученики, преславно облистал есть, показуя, яко высотою добродетелей облиставше и божественней славе сподобятся, глаголющыя со Христом моисей и илиа показоваху, яко живыми и мертвыми обладает. и иже древле законом и пророки глаголавый есть Бог, емуже и глас отечь, из облака светла послушествоваше, глаголющий: того послушайте, иже крестом ада пленивша, и мертвым дарующа живот вечный.

*Тропарь, глас д~:*

Мученик твой, Господи, евпл во страдании своем венец прият нетленный от тебе Бога нашего: имеяй бо крепость твою, мучителей низложи, сокруши и демонов немощныя дерзости. того молитвами спаси душы нашя.

*Слава, и ныне, праздника, глас з~:*

Преобразился еси на горе, Христе Боже, показавый учеником твоим славу твою, якоже можаху: да возсияет и нам грешным свет твой присносущный, молитвами Богородицы, светодавче, слава тебе.

*На утрени.*

*По а~-й стихологии седален, глас д~.*

*Подобен:*
удивися иосиф:

На горе фаворстей преобразился еси, Боже, посреди илии и моисеа, премудрых, со иаковом и симоном и иоанном. петр же сый ту, сия тебе глаголаше: добро есть зде сотворити три сени, едину моисею, и едину илии, и едину тебе владыце Христу. иже тогда сим свет твой возсиявый, просвети душы нашя.

*Слава, и ныне, тойже.*
(с. 230)

*По в~-й стихологии седален, глас тойже.*

*Подобен:*
Явился еси днесь:

Праздник пресветел владычнь прииде: приидите вси на гору, умно пред\ъочистившеся, взыдем фаворскую, Христа видети.

*Слава, и ныне, тойже.*

*Канон праздника, со ирмосом на и~. Творение кир космы.*

*Глас д~. Песнь а~. Ирмос:*

Лицы Исраильтестии невлажными стопами, понт чермный, и влажную глубину прогнавше, всадники тристаты враги видяще в ней погружены, с веселием пояху: поим Богу нашему, яко прославися.

Глаголы животныя другом Христос, и о божественнем наказуя царствии, рече: во мне отца познайте, светом яко облистаю неприступным, в радости поюще: поим Богу нашему, яко прославися.

Силою язык облечетеся, друзи ученицы, чудни же будете в богатстве их, яко славы наполнитеся: яко явлюся светлее солнца, облистая в радости поющих: поим Богу нашему, яко прославися.

Днесь Христос на горе фаворстей, просияв ясно божественною зарею якоже обещася, учеником обнажи зрак: светоносныя же наполнившеся божественныя зари, в радости пояху: поим Богу нашему, яко прославися.

*Ин канон святаго, на д~, егоже краегранесие:*

Славнаго евпла благочестно восхваляю. *Творение иосифово.*

*Глас д~. Песнь а~. Ирмос:*

Тристаты крепкия, рождейся от Девы, безстрастия во глубине души тричастное потопи, молюся: да тебе, яко в тимпане, во умерщвлении телесе победное воспою пение.

оружием креста добре преплыв, вшел еси в пристанище жизни: в немже радостно водворяяся, славне, (с. 231) устави сердца моего многомятежное волнение, тихо славити память твою.

Всесветлая звезда добродетельными учении, озаряя верныя, возсиял еси, мудре, честней тверди, евпле, церковней, и мрак отгнал еси демонский силою духовною.

Вжиляемь, мудре, божественною силою, дерзновенным помыслом, Бога от Бога рожденнаго проповедал еси, распятие волею претерпевшаго, и смертию смерть разоршаго.

Да подвижатся к твоему хвалению всяка уста, яко из уст вражиих божественными учении, богоносе, исхитил еси вся благопокорно приемшыя словеса твоя, страстоносче Христов доблественне.

*Богородичен:*

уяснив твою Христос утробу светоносную снитием страшным, яко солнце, чистая, сущым в мире возсия, решя многобожия мглу темную, и просвещая мира концы.

*Песнь г~. Ирмос:*

Лук сильных изнеможе, и немощствующии препоясашася силою: сего ради утвердися в Господе сердце мое.

Во всего адама облекся, Христе, очерневшее изменив просветил еси древле естество, и изменением зрака твоего богосоделал еси.

Столпом огнезрачным, и облаком древле, иже в пустыни Исраиля ведый, днесь на горе фаворстей, неизреченно во свете Христос просия.

*Ин. Ирмос:*

Яко неплоды роди от язык церковь, и многое в чадех изнеможе сонмище, чудному Богу нашему возопиим: свят еси, Господи.

Себе самаго издал еси яко агнец, волею заклатися (с. 232) хотя за Христа, тебе ради волею обнищавшаго и заклавшася, евпле всеблаженне.

Заколение непорочно, благовонна жертва, и приношение совершенно принеслся еси Богу, радостно, блаженне, вопия: свят еси, Господи.

Законы утверждаемь евангельскими, богомудре, посреди мужей беззаконных предстал еси зовый яве, не ищущым обретохся, обличити сих злочестие.

*Богородичен:*

Бог посреди тебе вселився, никако девства твоего ключа поколеба, чистая: егоже прилежно моли, утвердити вся поющыя тя.

*Кондак святаго, глас а~. Подобен:*
Лик ангельский:

Законы Христовы в руку обнося, предстал еси вопия врагом в подвизе: самозван есмь страдальчествовати твердейши. темже приклонив радостно выю твою, под\ъял еси усечение мечем, скончавый течение твое.

*Седален, глас а~. Подобен:*
Гроб твой, Cпасе:

оружием креста добре преплыв, вшел еси в пристанище тихо небесных жилищ: в немже водворяяся, творящым твою память молебную твоих подвиг днесь, молися зиждителю, избавитися от всякия нужды и скорбей.

*Слава, и ныне, праздника, глас д~. Подобен:*
удивися иосиф:

Неприступною твоею, Христе, славою божественнаго твоего света преображся, твоя облистал еси божественныя ученики, иоанна и петра и иакова, ужасил еси тех божественною благодатию. глас же отечь возлюбленнаго сына свидетельствующь слышаша, и видеша лица твоего славу, Cпасе. иже всех, слове, спасти хотя, просвети душы нашя. (с. 233)

*Песнь д~. Ирмос:*

услышах славное смотрение твое, Христе Боже, яко родился еси от Девы, да от лести избавиши зовущыя: слава силе твоей, Господи.

Закон в синаи писанием воображая, Христе Боже, во облаце, и огни, и мраце, и в вихре явился еси носимь: слава силе твоей, Господи.

Да увериши славное строение твое, Христе Боже, яко сый прежде век, и тойже на облаце восхождение положивый, на фаворе неизреченно просиял еси.

Соглаголюще предстояху раболепно тебе владыце Христу, к нимже парою огня и мрака, и тонким хладом беседовал еси: слава силе твоей, Господи.

Возвещаху славное креста ради твоего, на фавор пришедше, иже во огни тя и купине древле предвидевый моисей, и взятый на колеснице огненней, илиа, Христе.

*Ин. Ирмос:*

Любве ради, щедре, твоего образа, на кресте твоем стал еси, и растаяшася языцы: ты бо еси, человеколюбче, крепость моя и хваление.

Храм одушевлен Троицы пресвятыя, яко воистинну явился еси, и храмы идольския, евпле, низложил еси оружием веры.

Наслаждаяся добротою божественною, евпле, раны, и болезни и всякия муки, блаженне, преобидел еси, и радуяся пострадал еси.

Высокомудренное сердце паламниово смирився, богомудре, смирил еси, мучениче, и к вознесшему человеки возшел еси.

Распаляемь ревностию Владыки, всяку лесть, мучениче, запалил еси воистинну, и к мучению усердно отлучился еси. (с. 234)

*Богородичен:*

Молят богатии людие твои, тя рождшую отроковицу, обогатившаго всех божественными разумении, Христа Бога нашего.

*Песнь е~. Ирмос:*

*От*
света пресекий первородный свет, яко во свете дела поют тя, Христе, содетеля, во свете твоем пути нашя направи.

Пред лицем твоим горы уклонишася: свет бо и пред ногами, неботечныя лучы, Христе, солнце прииде, зрак землен яко прияти благоволил еси.

Се Спас, вопияху моисей и илиа учеником, на горе святей фаворстей оглашаемым, Христос, егоже древле провозвестихом сущаго Бога.

Неизменное естество, человеческому примешся, обильно невещественнаго божества, свет из\ъобнажив апостолом, неизреченно возсия.

Тя присносущное сияние, во отечестей славе, ученицы яко видевше возсиявша, Христе, тебе вопияху: во свете твоем пути нашя направи.

*Ин. Ирмос:*

Нечестивии не узрят славы твоея, Христе, но мы тя, единородне, отеческия славы сияние божества, от нощи утренююще, воспеваем тя, человеколюбче.

Весь мановении божественными просвещся, и мужеством укреплься, яко лев изряден, ты к судищу надеяся потекл еси, злочестие побеждая.

Дает тебе безпечальную жизнь избавитель, за негоже смерть горькую, страстоносче славне, претерпевшему, и с лики причитает тя мученик добльствовавша.

Преклонил еси выю твою усердным помыслом, и (с. 235) во главу усечен, Христу яснее и чистее приближился еси, преподобне, наслаждаяся обожения.

*Богородичен:*

Вышши явилася еси ангел воистинну, ангелов творца паче ума рождши, прославльшаго святыя мученики, пресвятая Мати Дево.

*Песнь з~. Ирмос:*

Внегда скорбети ми, возопих ко Господу: и услыша мя Бог спасения моего.

Сияния паче солнца, свет яснейший, Спас просия на фаворе, нас просветил есть.

Возшед на гору фаворскую, преобразился еси, Христе, и лесть всю омрачив, нас просветил еси.

Тя Бога познавше славнии апостоли, на фаворе же, Христе, удивльшеся, колени преклониша.

*Ин. Ирмос:*

Приидох во глубины морския, и потопила мя есть буря многих грехов: но, яко Бог, из глубины возведи живот мой, многомилостиве.

Точя кровь, предстал еси твоему подвигоположнику, доблий, евпле, богомудре, и от него венцы приял еси победы радуяся.

Стал еси пред судищем мужески, владычния законы руками твоими, евпле, держя, и явственно беззаконныя, преподобне, обличая усердно.

Мук множества не убоявся, ни ужасся меча, истину ты на судищи мучителей благочестно проповедал еси, и лесть умертвил еси.

*Богородичен:*

О чудо преславно! како раждаеши искуса мужеска не познавши; како же питаеши, Дево Мати, подателя воистинну млека, и питателя всея твари; (с. 236)

*Кондак праздника, глас з~:*

На горе преобразился еси, и якоже вмещаху ученицы твои, славу твою, Христе Боже, видеша: да егда тя узрят распинаема, страдание убо уразумеют вольное, мирови же проповедят, яко ты еси воистинну отчее сияние.

*Икос:*

Востаните, ленивии, иже всегда низу поникшии в землю, души моея помыслы, возмитеся и возвыситеся на высоту божественнаго восхождения. притецем к петру и к зеведеевым, и вкупе со онеми фаворскую гору достигнем, да видим с ними славу Бога нашего, глас же услышим, иже свыше слышаша, и проповедаша отчее сияние.

*Песнь з~. Ирмос:*

Авраамстии иногда в вавилоне отроцы пещный пламень попраша, песньми взывающе: отец наших Боже, благословен еси.

Облиставшеся светом неприступныя славы на фаворстей горе, апостоли Христу вопияху: отец наших Боже, благословен еси.

Сиянием божественнаго шума и росодательным облаком, Христе, и зарею твоею наслаждаеми, апостоли пояху: отец наших Боже, благословен еси.

В неприступном свете, яко виде тя петр, на фаворстей горе облиставша, Христе, возопи: отец наших Боже, благословен еси.

С начальником жизни Христом суще, дети зеведеевы, яко испусти зрака свет, возгремеша: отец наших Боже благословен еси.

*Ин. Ирмос:*

Юношы три в вавилоне, веление мучителево на буйство преложше, посреде пламене вопияху: благословен еси, Господи, Боже отец наших.

Каплющи твоя кровь на землю, угаси огнь прелести, (с. 237) всеблаженне, Христову же церковь богатно напоила есть, благочестно воспевающую тя.

Имея мудрость крепку, и непоколебимь помысл, прелесть потрясл еси, и предстоящыя лжи, неложными обличил еси учении, евпле всемудре.

Дверь тебе райская, евпле мучениче Христов, отверзеся, блаженне, украшена видевши божественным страданием и победным венцем.

углем божественным очистив, мучениче, душу, углие погасил еси многобожия, зовый: благословен еси, Господи Боже отец наших.

*Богородичен:*

Твою божественную утробу, пещь персская вообрази, пренепорочная, спасает юношы неопальны, взывающи: Господи Боже отец наших, благословен еси.

*Песнь и~. Ирмос:*

В вавилоне отроцы божественною распалаеми ревностию, мучителя и пламене прещение мужески попраша, и посреде огня ввержени, орошаеми пояху: благословите, вся дела господня, Господа.

Мановением вся носяй, ногами пречистыми на гору взыде фаворскую Христос на нейже паче солнечныя лучи облиста лицем, иже закону старейшыя и благодати, показа поющыя: благословите, вся дела господня, Господа.

Неприступною славою, на горе явлься неизреченно фаворстей, неодержимый и незаходимый свет, отчее сияние, тварь уяснив, человеки обожи поющыя: благословите, вся дела господня, Господа.

Священнолепно стояще моисей же и илиа на горе фаворе, божественнаго начертания ясно впостась видевше, Христа во отечестей облиставша славе, воспеваху: благословите, вся дела господня, Господа.

Иже во зраце божественнаго ради явления, лице (с. 238) прославися иногда моисеево: Христос же, яко ризою, светом и славою одевается, света бо самодетелен сый, озаряет поющыя: благословите, вся дела господня, Господа.

*От*
светородна облака, Христа ученицы об\ъята зряще на фаворе, и ницы на землю падше, ум просвещше, со отцем сего пояху и духом: благословите, вся дела господня, Господа.

*Ин. Ирмос:*

Избавителю всех всесильне, посреде пламене благочествовавшыя, снизшед оросил еси, и научил еси пети: вся дела благословите, пойте Господа.

Недугов всяческих очищение, и духов лютых прогонение, твоя суть мощи, яже обступивше вопием: благословите, вся дела господня, Господа.

О тебе верных собор возрадовася, ко Христу тя ходатая стяжав, и молитвенника тепла и предстателя, всеблаженне евпле диаконе, святых ангел собеседниче.

Сошедшеся почерпите человецы, недугов различных исцеление от раки мученика, и возопийте верою: благословите, вся дела господня, Господа{<::рус>Исправлена опечатка оригинала:<::слав> господня, господня. <::рус>Прим. <::лат> оrthlиb<::слав>}.

*Богородичен:*

украсися чистая всенепорочная, паче всякаго ангельскаго благолепия, творца рождши человеков и ангелов. емуже поем: благословите, вся дела господня, Господа.

*Песнь ф~. Ирмос:*

Рождество твое нетленно явися: Бог из боку твоею пройде, яко плотоносец явися на земли, и с человеки поживе. тя, Богородице, тем вси величаем.

ужасни, новым светолитием внезапу ученицы освещшеся, друг друга зряху: удивльшеся же, и к земли преклоншеся, тебе владыце всех поклонишася.

Шум из облака посылашеся богогласен, извествуя (с. 239) чудо: отец бо светов, сей есть сын мой возлюбленный, апостолом вопияше, того послушайте.

Новая видевше и преславная, глас отеческий внушивше, на фаворе словесе слуги, из\ъображение первообразнаго, сей есть, вопияху, Спас наш.

образе непременный сущаго, недвижиме, печать неизменна, сыне, слове, мудросте и мышце, деснице вышняго, сило, тя воспеваем со отцем же и духом.

*Ин. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси: тем тя вси величаем.

Видети сподобився воистинну, пребогате, дальная, тебе желаемое стяжал еси желание, яко достиг самое желанных совершение, желания твоего яве преход, евпле диаконе досточудне.

Яко скипетр держа крест, блаженне, рукою твоею багряницею, юже от кровей священных твоих омочил еси, светло обложен Христу царю ныне предстоиши, евпле диаконе досточудне.

Днесь катании честная митрополиа хранителя тоя изрядна тя стяжавши, празднует, божественное совершающи твое страдание, со всеми епархиами и грады, юже снабдиши твоими мольбами.

Солнце всесветло яве был еси, и к сиянию преселился еси, мучениче, божественному, причастием обожаемь божественным, блаженне: и ныне просвещаеши поющыя твое светоносное страдание.

*Богородичен:*

Света лучами, еже в тебе, богоневесто, душу мою просвети, лежащую в рове погибели возстави, (с. 240) враги разражающи, оскорбляющыя присно сердце мое, и к страстем поревающыя мя.

*Светилен праздника:*

Свете неизменный слове, света отца нерожденна, в явленнем свете твоем, днесь на фаворе свет видехом отца, свет и духа, светом наставляюща всю тварь.

*Слава, и ныне, тойже.*

*На стиховне стихиры, глас в~. Подобен:*
Доме евфрафов:

Радуется троица божественных апостол, * яже Троицы виде * по существу единаго * на горе фаворстей.

*Стих:*
Твоя суть небеса и твоя есть земля.

Благоже тебе, фаворе, * иже первее мрачны: * света бо сподобился еси, * не чувственнаго солнца, * но вышния светлости.

*Стих:*
Фавор и ермон о имени твоем возрадуетася.

Светом убо * твоего лица осиявшеся. * ученицы твои, Cпасе, * не терпяще зари, * на землю внезапу падоша.

*Слава, и ныне, глас и подобен тойже:*

Глас же отечь * с небесе слышан бысть, * сей есть, вопиющий, * сын возлюбленный мой: того вси послушайте.

*На литургии, Блаженна праздника, обоих канонов, песнь з~, со ирмосом на з~.*

