<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 261)

*Месяца тогоже в д~и-й день.*

*Предпразднство успения пресвятыя Богородицы:*

*И святаго пророка михеа:*

*И пренесение честных мощей преподобнаго отца нашего феодосиа, игумена киевопечерскаго.*

*На*
Господи, воззвах, *стихиры предпразднства, глас д~. Подобен:*
Яко добля:

В кимвалех возгласим, * в песнех воскликнем, * праздник исходный предпразднующе, * и надгробное пение светло возопием: * Мати бо божия, * кивот же всезлатый готовится ныне * от земли к вышним прейти, * к паки живей божественней * преставляема светлости.

Апостольский личе, * преславно соберися от конец днесь: * ибо одушевленный град * всеми владычествующаго, * от земли отходит к лучшым славно, * ликовствовати с царем сыном ея: * еяже божественному погребению единомудренно, * с вышними воинствы, * пение исходное воспойте.

Священных сословие, * царие же и князи, * с девическими чинми, * ныне предварите: * вси людие же стецытеся, * песнь надгробную возсылающе купно: * ибо всеми владычествующая * хощет наутрие душу предати в руце сыну, * преставляема к вечней обители.

*Ины стихиры святаго пророка, глас тойже.*

*Подобен:*
Дал еси знамение:

Гору провозгласил еси * явленну и высоку, * спасово проповедание * на верх явитися гор, блаженне, * (с. 262) превысокое богоразумие проявляя, * на нюже языцы верою стекающеся, * усердно прибегают, * и пути научаются господню, * и спасаются спасением вечным.

Князь изыдет, * и упасет люди своя, * от вифлеема изшед прорекл еси, * чудный во пророцех михее, * языком богодохновенным, * егоже воистинну от дней века суть исходи: * и ныне твое проречение сбывшееся видяще, * тобою глаголавшаго * богомудренно славим.

Престолу предстоя божию, * пророче всечестне, * и радости сподобляяся, * и славу зря, * и пищи божественныя наслаждаяся, * и веселия духовнаго и радости исполнен, * верою ныне память твою совершающих назирай, * напастей избавляя, * непрестанными молитвами твоими.

*Слава, и ныне, глас тойже:*

Всечестное твое успение, пресвятая Дево чистая, ангел множество на небеси, и человеческий род на земли ублажаем, яко Мати была еси творца всех Христа Бога: того молящи о нас, непрестай, молимся, иже на тя с богом упование положших, Богородице всепетая, и неискусобрачная.

*На стиховне стихиры, глас в~. Подобен:*
Доме евфрафов:

О чудесе новаго! * о знамения страннаго! * како мертвость под\ъят, * живоносная отроковица, * и гробом ныне покрывается!

*Стих:*
Воскресни, Господи, в покой твой, ты, и кивот святыни твоея.

Всяко земнородных * естество да ликует: * се бо Дева * адамова дщи * к небеси преставляется.

*Стих:*
Клятся Господь Давиду истиною, и не отвержется ея.

Приими ми во уме, одр Девы, * ликом апостольским благолепно окружающым, * и поющым исходное. (с. 263)

*Слава, и ныне, глас в~. Анатолиево:*

Яже небес вышшая сущи, и херувим славнейшая, и всея твари честнейшая, яже премногия ради чистоты, присносущнаго существа приятелище бывши, в сыновне руце днесь всесвятую предает душу: и с нею исполняются всяческая радости, и нам дарует велию милость.

*Тропарь, глас д~:*

Людие, пред\ъиграйте, руками плещуще верно, и любовию соберитеся, днесь радующеся, и светло восклицающе вси, веселием: божия бо Мати имать от земных к вышним прейти славно, юже песньми присно яко Богородицу славим.

*На утрени.*

*По а~-й кафисме седален, глас д~.*

*Подобен:*
удивися иосиф:

Ширшая небес явльшися на земли, рождшая плотию всех содетеля, ныне в самая небеса от земли преставляется: праведных убо душы смотряюще тя, ангельстии же лицы зряще, яко царице хвалу достойно всегда тебе приносят. темже молящи не престай о воспевающих тя.

*Слава, и ныне, тойже:*

*По в~-й кафисме седален, глас е~:*

*Подобен:*
Собезначальное слово:

Ангел множества славословят тя, и человеческий род предпразднственная воспевает ти, яко преставилася еси от земли к рождшемуся из тебе, Богородице чистая, и молишися прилежно избавитися от бед, верою совершающым твое, Дево, преставление.

*Слава, и ныне, тойже.*
(с. 264)

*Канон предпразднства, со ирмосом на и~: и пророка на д~.*

*Канон предпразднства.*

*Глас е~. Песнь а~. Ирмос:*

Коня и всадника в море чермное, сокрушаяй брани мышцею высокою, Христос истрясе, Исраиля же спасе, победную песнь поюща.

Гробу Деву приемшу приступим вернии, благовония божественна прияти тщащеся, в сем бо излияся мироположницы дыхающее благовоние, душы благоухающее.

Взятся сион из горы, сион одушевленный, и почи во граде гефсимании, яко одушевлен, Бога безсмертнаго приемши, в недрех нетленных почити.

Трубы возшумевше богоносных мужей воззовите вельми апостольская уста: силы, возмите врата, приимите царицу в лучшая.

Смерть како под\ъят, живота присносущнаго яве рождшую паче естества, всенепорочную; но сию отринув Владыка, престави тя к приятию небесному.

*Ин канон пророка.*

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Яко зерцало воистинну чисто божие, и божественных сый, зиждителю предстоиши, блаженне. егоже моли, от бед спасти верою поющыя тя.

Разума исполнен духовнаго сый михее, и премудрости от Бога, будущих научился еси, яко чист ум, преизрядне.

Пророчество проповедая благочестно, Господа рекл еси с небесе на земли явитися, блаженне, пишя еже к нам того явление.

*Богородичен:*

Избавляя явися на земли первее плененныя, (с. 265) напоследок дней плоти приятием, Богомати, прежде век познаваемый.

*Песнь г~. Ирмос:*

Водрузивый на ничесомже землю повелением твоим, и повесивый неодержимо тяготеющую, на недвижимем, Христе, камени заповедей твоих церковь твою утверди, едине блаже и человеколюбче.

Песни надгробныя ныне возслем чистей, зиждителя богородительнице, и со безплотными воинствы одр живоносный окружим радующеся, яко престол божественный святый.

Лежащу и простерту видяще, очи смежащу, живоподательный, божественный и присный источник, приидите, верными сердцы слезы точаще, прикоснемся сея нетленному телеси.

Божественное и благородное божие жилище, седалище воистинну и град одушевлен всех царя воистинну, подаждь всех согрешений наших памятию твоею оставление, и от бед спаси.

*Ин. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Язык твой, трость божественнаго духа бысть, имже нам будущих явил еси сбытие.

Ты превечнаго, плоть бывша, показал еси в вифлееме князя всех и Cпаса и наставника.

Таинник известен сущих паче ума нам был еси, пророческими, славне пророче, просвещенми озаряемь.

*Богородичен:*

Гора явленнейша ты была еси, пречистая, на нюже возшед Господь явися, к нейже ныне прибегаем.

*Седален, глас а~. Подобен:*
Гроб твой, Cпасе:

Духом, мудре, просвещся святым, прорекл еси яве (с. 266) будущих разум, уяснив неудобопостижная, о михее пребогате! изыдет бо от вифлеема князь и вождь, иже упасет люди своя, Христос, ты прорекл еси.

*Слава, и ныне, предпразднства, глас д~. Подобен:*
Скоро предвари:

Девы отроковицы, предвоспойте, матери, похвалите и вси воспойте песнь происходную, успение Девы и матере господни, песньми богокрасными предсовершающе божественне: преставляется бо славно к небесным.

*Песнь д~. Ирмос:*

Божественное твое разумев истощание прозорливо аввакум Христе, со трепетом вопияше тебе: во спасение людей твоих, спасти помазанныя твоя пришел еси.

Небеснии лицы веселятся, и уготовляются божию чистую матерь прияти, царицу всеми тварьми благочестно господствующую.

Да уклонятся воздушнии дуси, да отступит же самый миродержец, да падает посрамлен, видя возношаему божию матерь.

Не ктому образно в гаданиих, священники ковчег завета носимь есть: святыми же апостолы воистинну божия Мати носима есть.

уснувши в божественное покоище, почила еси в жизненных сокровищах неминующих, голубице соломоня, добра же и красна и всечестна.

*Ин. Ирмос:*

услышах, Господи, смотрения твоего таинство, разумех дела твоя, и прославих твое божество.

Сияньми свыше божественнаго дохновения озаряемь, будущая возвестил еси, яко настоящая зря, достославне.

*От*
сиона изыде закон, якоже прорекл еси, богоблаженне, и протече концы, господне слово проповедуя. (с. 267)

Господствовати явися в дому иаковли всех Господь и в славе имене яко пастырь упасает, всеблаженне, люди своя.

*Богородичен:*

Давидово отродие, Мати божия и зиждителя веруема бысть: плоть убо сего бывша от нея, несказанно породи.

*Песнь е~. Ирмос:*

Одеяйся светом яко ризою, к тебе утренюю, и тебе зову: душу мою просвети омраченную, Христе, яко един благоутробен.

Чистое духа пресвятаго божественное селение, на синайстей горе быв дохну, и всю тварь паче естества просвети.

Всего божества была еси жилище: темже тя божество всю, Мати, до конца престави от земли, богородительнице, к небеси преходну.

Ии~с пребожественный славы Господь, от твоего чрева рождейся за милосердие, сам тя престави от земли, Богомати, с душею и телом.

*Ин. Ирмос:*

утренююще, вопием ти, Господи, спаси ны: ты бо еси Бог наш, разве бо тебе иного не вемы.

Возлюбил еси в след Господа ходити, готов быв в путех его, премудре.

Разумел еси хотящее быти спасение всем языком от иудей, чудне.

Благодать зря, проповедал еси, богоявленне: к нейже прибегают язык стада, и спасаются.

*Богородичен:*

Место господне ты была еси, Богомати: от неяже изыде, мир от лести избавляяй.

*Песнь з~. Ирмос:*

Неистовствующееся бурею душетленною, Владыко Христе, страстей море укроти, и от тли возведи мя, яко благоутробен.

Со ангелы тецем, со архангелы же и властьми, и (с. 268) началы и престолы, и силами в сион, великое чудо узрим.

Яже живота родительница, како под\ъят смерть тленну убежавши всякия тли; но воистинну твоя паче естества, чистая Дево, таинства.

Сионяне елицы свещы возжжите, светом обложенную, приидите, усрящем в гефсимании, и сию песньми проводим.

*Ин. Ирмос:*

Ризу мне подаждь светлу, одеяйся светом яко ризою, многомилостиве Христе Боже наш.

Законом повинуяся божиим, обличил еси вся преступающыя, храня закон, преславне.

Михее божественный, и честный духа орган, мольбами твоими от бед верныя сохрани.

*Богородичен:*

Иудов ты дом светел, Дево, сотворила еси, возсиявшаго от святаго твоего чрева явльши.

*Кондак, глас д~. Подобен:*
Явился еси днесь:

В славней памяти твоей вселенная невещественным духом испещрена, умно с веселием зовет тебе: радуйся, Дево, Христиан похвало.

*Икос:*

Иже на облацех светло, от всех конец собравый своя божественныя апостолы, к телу твоему, чистая, показа тя всем Богородицу, и страшен чертог преукрашен, Бог и сын твой быв, взем душу твою на руку пречистую, положил есть в раи: тамо бо животное есть древо, от негоже ядше мертвеннии, безсмертие обретоша тобою. темже и вопием тебе: радуйся, Дево, Христиан похвало.

*Песнь з~. Ирмос:*

Превозносимый отцев Господь, пламень угаси, отроки ороси, согласно поющыя: Боже, благословен еси. (с. 269)

Священничестии собори, людей составления, отроковицы вся, девы ликующе воспойте, Девы преставление божественное.

Закона и благодати лучшии, богородительницы успение хвалите поюще, согласно воспевающе: Боже, благословен еси.

В сион пречистая преставляется днесь, святых во святая, гора святая и великая, ейже вопием: радуйся, пренепорочная.

*Ин. Ирмос:*

*От*
иудеи дошедше, отроцы в вавилоне иногда верою троическою пламень пещный попраша, поюще: отцев Боже, благословен еси.

Потребен явился еси владыце всех, и доблейший, суровство владущих обличая и учя, и вопия, достославне: отец наших Боже, благословен еси.

Блистая лучами жития божественнаго, и чистейший пророк показался еси божественнаго явления, воспевая, блаженне: отец наших Боже, благословен еси.

*Богородичен:*

Равнодетелен рождшему, равносильное слово, соприсносущное, во утробе Девы отчим благоволением зиждется яко человек, отцев Бог благословенный.

*Песнь и~. Ирмос:*

Тебе вседетелю, в пещи отроцы всемирный лик сплетше, пояху: дела всякая, Господа пойте, и превозносите во вся веки.

Царице всех жен Дево, мольбу принеси Христу о совершающих любовию память твою сию, и превозносящих во вся веки.

Яко световидно освященное добротою божества, лице твое, пренепорочная, славою сияющее божественнаго девства, преукрашеннаго во вся веки. (с. 270)

Глаголати не могу, изумеваюся и трепещу, и весьма соскутоваюся, твоя превеликая: но любовь, Дево, зрящи, божественными возмзди даровании непрестанно.

*Ин. Ирмос:*

Мусикийским органом согласующым, и людем безчисленным покланяющымся образу в деире, три отроцы не повинувшеся, Господа воспеваху и славословяху во вся веки.

*От*
начала сый века, божие слово явися, избавляя сущыя от адама, якоже михей прорече: Господа пойте, и превозносите его во веки.

Мысленно научаемь вопиял еси: волитель милости Владыка, яко милостив каяся о неправдах, верою поющих, и превозносящих его во веки.

Якоже светла молния явился еси, божию зарю прием, и яко зерцало чисто быв, михее, Господа пойте, вопия, и превозносите его во веки.

*Богородичен:*

Крепко утешение, Дево, еже от тебе рожденнаго имуще, держим апостольски честное исповедание, Господа поюще, и превозносяще его во веки.

*Песнь ф~. Ирмос:*

Исаие, ликуй, Дева име во чреве, и роди сына еммануила, Бога же и человека, восток имя ему: егоже величающе, Деву ублажаем.

Благоже, благоже ты украшена невесто, Богомати Дево: о тебе бо поползновение исправися адамово, и евино побеждение всегубительное. тем тя вси песньми непрестанно величаем.

Славу по достоянию тебе Бог подавает, яко Владыка твой, Дево: мы же что тебе принесем худии; но приими точию усердие, и тя любовию чтущих яко Богородицу, сохраняй. (с. 271)

Якоже вышний сошед пройде из боку твоею, Дево, нас посетил есть, из тебе, богоневесто: подобящися ему, посети от небесных чертог певцы твоя, памятию твоею.

Победу православному воинству нашему подаждь, усердно имущему честное твое погребение, во утверждение присное, и почитающему паче память твою, Богомати, враги покоряющи.

*Ин. Ирмос:*

Воистинну Богородицу тя исповедуем, спасеннии тобою, Дево чистая, с безплотными лики тя величающе.

уму нетленному и чистейшему, лучами благочестия сияя, о мире моляся, присно предстоиши.

Наста светоносная память твоя, пророче, пророческими даровании исполнена, и реки покаяния источающи.

Спаса мирови пришедша по твоему проречению, обожаемь паче ума, веселия, блаженне, наслаждаешися.

*Богородичен:*

Яко всех превышши и чистейши, скверны души моея очисти, яко Бога заченши преблагаго.

*Светилен предпразднства. Подобен:*
Небо звездами:

Ангели и пастыри пояху рождество твое первее, и ныне ангельстии чини, и апостольский лик, и всяк язык, Дево, успение твое поют.

*Слава, и ныне. Подобен:*
Жены услышите:

Твоего честнаго успения память пресветлую торжествующе, любовию воспеваем, Богородице: ты же, яко Мати пречистая, к сыну отходящи в славе твоей и Господу, о Христианех моли, верою тя воспевающих.

*На стиховне стихиры, глас з~. Подобен:*
Тридневен:

Глаголом божественнаго гавриила последующе, радуйся, (с. 273) тебе зовем, чистая: ты убо, пресвятая и Мати господня, к сему преставльшися, поминай о воспевающих тя.

*Стих:*
Воскресни, Господи, в покой твой, ты, и кивот святыни твоея.

Неизмерная премудрость божия храм себе паче ума, Богородице, созда, из тебе духом святым, и ныне тя к невещественным селением престави, всепетая.

*Стих:*
Клятся Господь Давиду истиною, и не отвержется ея.

Раб ныне прихожду к тебе матери всех Бога, от всяких избавитися напастей моляся. но, о богородительнице! царствующи с сыном твоим, Христианский род сохраняй.

*Слава, и ныне, глас г~. Германово:*

Приидите, вси концы земнии, честное преставление Богоматере восхвалим: в руце бо сына душу непорочную положи. темже святым успением ея мир оживотворився, во псалмех и пениих и песнех духовных, со безплотными и апостолы празднует светло.

*На литургии, блаженна, песнь г~-я и з~-я. По входе тропарь прежде храма Христова, и предпразднства, и храма святаго.*

*Слава, кондак храма святаго: И ныне, предпразднства.*

Аще случится предпразднство успения Богородицы в неделю: И поем всю службу предпразднства с воскресною, и пророческою службою, вечер и утро, и на литургии, якоже указася на предпразднство преображения Христова. Точию на утрени катавасиа: Преукрашенная: По входе глаголем, тропарь воскресн, и предпразднства, и храма святаго, или святыя. Таже кондак воскресн: Слава, святаго, или святыя: И ныне, предпразднства. (с. 273)

*Служба пренесению честных мощей преподобнаго отца нашего феодосиа, игумена киевопечерскаго.*

*На вечерни поемъ*
Блажен муж *а~ антифон. На*
Господи, воззвах, *стихиры на з~. Предпразднства г~, лист р~л. И преподобнаго г~, глас д~ Подобен:*
Званный свыше:

Егда о спасении твоем * подвиг восприял еси, * и светом осиялся еси * от небес невидимо, преподобне, * тогда лукавым духом прогонитель явися: * богом посланное же тебе злато приемь, * милостыни щедрый был еси податель требующым: * праздныя сосуды житницы напоил еси, * обидимым избавитель готовейший, * и проповедник веры Христа Бога нашего, * егоже моли * спасти и просветити душы нашя.

Зарю великую яко виде, * яве ангельскую светлость * уразумев быти, * явление честных твоих мощей, * в страсе и радости притече скоро * досточудный стефан, * пребывая издалеча зря: * и виде твоя составы целы, * и нетленны пребывшыя, * прославляющу тя Христу Богу нашему, * егоже моли * спасти и просветити душы нашя.

Егда приидоша в пещеру твою. преподобне, * хотящии пренести тело твое, * тогда гроб открывше радующеся, * видеша лежащыя твоя мощи святолепно, * составы вся целы, * и тлению непричастны, * и главныя власы присохша к главе, * лице же светлостно, * очи и устне богословныя соединены, * прославляющу тя Христу Богу нашему, * егоже моли, * спасти и просветити душы нашя. (с. 274)

*Слава, глас з~:*

Приспе днесь праздник пренесения честных твоих мощей, преподобне отче наш феодосие, созывающи всех верно торжествовати, в память твою глаголюще: радуйся, божественнаго духа жилище всеосвященное, и столпе благочестия: радуйся, иже богом данный тебе талант умноживый, преподобным похвало: радуйся, миру светильниче всесветлый, и наше утешение. и ныне предстоя Христову престолу, моли избавитися нам от всякаго гнева и скорби, и будущую славу получити, верно празднующым святую твою память.

*И ныне, предпразднства:*
Всечестное твое успение: *Лист р~л на обороте.*

*Вход. Прокимен дне. Чтения г~. Лист н~а на обороте.*

*На стиховне стихиры предпразднства. Лист рл~а.*

*Слава, преподобнаго, глас и~:*

Монахов множества, наставника тя почитаем, отче наш феодосие: твоею бо стезею воистинну право ходити познахом. блажен еси Христу работав, и вражию обличивый силу, ангелов собеседниче, преподобных сопричастниче и праведных, с нимиже молися Господеви, помиловатися душам нашым.

*И ныне, предпразднства. Глас в~:*
Яже небес вышшая сущи: *Лист рг~и.*

*Тропарь преподобнаго, глас и~:*

Православия наставниче, благочестия учителю и чистоты вселенныя светильниче, архиереев богодухновенное удобрение, феодосие премудре, ученьми твоими вся просветил еси, цевнице духовная, моли Христа Бога спастися душам нашым.

*Слава, и ныне, предпразднства.*
Людие, пред\ъиграйте, руками: *Лист рл~а.*

*На утрени, тропарь предпразднства и святаго.*

*По а~-м стихословии седален, глас а~: Подобен:*
Гроб твой, Cпасе:

Гроб, идеже положен был еси в церкви твоей, преподобне, благоухание испущает приходящым верою, и память твоя веселит сердца верных: тем владыце предстоя, отче, поминай нас верою творящих память твою, светоносную и всеосвященную.

*Дважды.*

*Слава, и ныне, Богородичен:*

Всех творца, Бога же и содетеля, всенепорочная чистая, духом божественным в ложеснах зачала еси, егоже славяще, тя воспеваем, Дево, яко палату царя всех, и мира заступление.

*По в~-м стихословии седален, глас е~. Подобен:*
Собезначальное слово:

Радуется церковь Христова, яко на свещник священный взирающи: и светильника светоносна, и божественное сокровище, раку мощей твоих имущи, вся созывает в память твою славити Господа, егоже моли спастися душам нашым.

*Слава, и ныне, предпразднства, глас д~. Подобен:*
удивися иосиф: Ширшая небес явльшися: *Лист рл~а.*

*По полиелеи седален, глас и~. Подобен:*
Премудрости:

Днесь ангельская явления видена быша, преподобне, во обретении мощей твоих: являхубося всем яко столпи огненнии, и яко дуги светозарны стояще над пещерою, и оттуду приидоша на верх святыя церкве, на место гроба твоего, уготованнаго на положение тела святаго твоего, преблаженне феодосие, Господу вельми тя прославляющу. сего ради вопием ти: моли Христа Бога, грехов оставление даровати, празднующым любовию святую память твою. (с. 276)

*Слава, и ныне, предпразднства, глас е~: Подобен:*
Собезначальное слово: Ангел множества славословят: *Лист рл~а.*

*Степенна, а~-й антифон д~-го гласа. Прокимен, глас д~.*
Честна пред Господем смерть преподобных его. *Стих:*
Что воздам Господеви о всех: Всякое дыхание: *Евангелие преподобнаго:*

*По н~-м псалме стихира, глас з~:*

Преподобне отче феодосие, во всю землю изыде вещание исправлений твоих: тем на небесех обрел еси мзду трудов твоих. демонския погубил еси полки, и ангельския достигл еси чины, ихже житию без порока поревновал еси, дерзновение имея ко Христу Богу, мир испроси душам нашым.

*Канон предпразднства со ирмосом на з~. Лист рл~а на об:*

*И преподобнаго феодосиа, на и~.*

*Глас д~. Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся, светло торжествуя, и воспою, радуяся тоя чудеса.

Пренесения твоего честную восхваляющу ми, отче преблаженне, память, с небесе просвещение подати мне моли, феодосие, и душетленных прегрешений прощение.

Последовати восхотев Господу, блаженне, ко преподобному антонию пришел еси: с нимже в пещере затворився мира кроме, Богу не отлучен пребыл еси.

Поревновав великому феодосию, общаго жития начальнику, нравом и житием, преподобне, того последуя подвигом и трудом, владыце Христу благоугодил еси.

*Богородичен:*

Освяти, владычце, оскверненное сердце мое, яже пресвятое слово рождшая, сущи всех святейшая вышних сил, едина всепетая.

*Катавасиа:*
Преукрашенная: (с. 277)

*Песнь г~. Ирмос:*

Твоя песнословцы, Богородице, живый и независтный источниче, лик себе совокупльшыя духовно утверди, в божественней твоей славе, венцев славы сподоби.

Свет немерцающий возсия тебе яко праведнику, егоже от юности правым сердцем взыскал еси, феодосие: сего ради во свете неприступном вечно веселишися.

Собрася тогда множество иночествующих с наставником, еже пренести мощи преподобнаго феодосиа: с ними и мы днесь в память пренесения его духовно празднуем.

Многолетное пощение, яко в чуждем телеси, страдальчески прешед, ко Господу взыде, насыщатися пищи нетленныя со всеми святыми.

*Богородичен:*

Кроплением милости твоея, Дево, углие погаси моих страстей богорадованная, и угасший возжзи светильник сердца моего, златый свещниче, всенепорочная.

*Седален преподобнаго, глас д~: Подобен:*
Явился еси днесь:

Память боящихся Бога, веселит верных: приидите убо и мы в память пренесения преподобнаго отца нашего феодосиа, воспоем Бога, сего прославльшаго.

*Слава, и ныне, предпразднства, глас г~. Подобен:*
Красоте девства:

Предпразднственная преставления торжествующе Богоматере, радующеся, светло к ней, воззовем: радуйся, вземлющаяся от земли к небеси: радуйся вся концы твоим успением оживившая. темже ныне преходящи, воспоминай мир, обрадованная.

*Песнь д~. Ирмос:*

Седяй в славе на престоле божества, во облаце легце прииде Иисус пребожественный, нетленною дланию, и спасе зовущыя: слава, Христе, силе твоей. (с. 278)

умертвив плотское мудрование, страстей море мятежное изсушил еси, единою надеждою вечных благ укрепився, яже ныне приял еси, преподобне, известно.

Несть лепо овцам, своего лишенным быти пастыря, ни пастырю такожде своя овцы оставляти, твои ученицы собравшеся глаголаху, отче феодосие.

Не добро есть пребывати учителю нашему вне обители и церкве своея, юже сам основал есть, твои ученицы глаголаху, отче преподобне.

*Богородичен:*

Смиренное, едина чистая, и прокаженное сердце мое: нечистыми страстей наведении, яко врачь исцели, и руки бесовския исхити.

*Песнь е~. Ирмос:*

ужасошася всяческая о божественней славе твоей: ты бо, неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

Просветися днесь преславно храм Богоматере, приемши своего служителя преподобнаго, сияюща световидно, и лучы исцелений испущающа всем неоскудно, с верою к нему приходящым.

Благое совещание ваше, о богоблаженнии отцы! красное совокупление, постнический соборе: яко потщастеся пренести вашего пастыря и учителя, светозарнаго светильника, бодраго ума.

Место, идеже положены, быша честныя мощи твоя, преподобне, прокопавше, егда обретоша, абие насладишася благоухания духа святаго, обильным исцелением всех сердца веселящаго.

*Богородичен:*

Песнопоющи тя, всепетая, славлю величия твоя. (с. 279) темже нечистых мя страстей избави и вечныя славы сподоби.

*Песнь з~. Ирмос:*

Божественное сие и всечестное совершающе празднество, богомудрии, Богоматере, приидите, руками восплещим, от нея рождшагося Бога славим.

Приидите вернии, песни духовныя приносяще, феодосиа любовию ублажим, и по долгу воспоем, память пренесения его светло празднующе.

Воспоем светлаго, изряднаго в чудесех, великаго в добродетелех, добляго житием, славнаго угодника Христова и пречистыя Богородицы, блаженнаго феодосиа.

На небесех ныне ликовствуя со ангельскими воинствы радостно, отче пребогате феодосие, благодать и спасение даровати молися, любовию поющым тя.

ума моего уврачуй сокрушение, всенепорочная, исцели страсти души моея, и уныния тму потреби: яко да во хвалении тя пою присноблаженную, Богородице всепетая.

*Кондак, глас и~. Подобен:*
Взбранной:

Наследник отцев был еси, преподобне, тех последуя житию и учению, обычаю и воздержанию, молитве же и предстоянию: с нимиже, имея дерзновение ко Господу, прощение согрешений и спасение испроси вопиющым ти: радуйся, отче феодосие.

*Икос:*

Ангельски пожив на земли, преподобне, ангелов похвалы на небеси сподобился еси. како убо воспою твое пресветлое житие и премногия твоя добродетели, знамения же и чудеса, имиже вся просвещаеши яко солнце; темже вопию тебе таковая: радуйся, от младенства Христу последовавый: радуйся, вся земная уметы вменивый: радуйся, прилоги страстей умертвивый: радуйся обличивый начала тмы и власти: радуйся, небесных (с. 280) взыскавый паче земных: радуйся, вожделевый премудрости божия: радуйся, сподобивыйся зрети непостижимаго: радуйся, Троицы пресвятыя проповедниче: радуйся, Богородицы служителю: радуйся, иноков славо и похвало: радуйся, имже избавляемся от вреда вражия: радуйся, о немже спасаемся вси: радуйся, отче наш феодосие.

*Песнь з~. Ирмос:*

Не послужиша твари богомудрии паче создавшаго, но огненное прещение мужески поправше, радовахуся поюще: препетый отцев Господь и Бог, благословен еси.

Мира попечение отринув, и славу его нивочтоже вменив, славы будущия взыскал еси молчанием возлюбив Богу угодити на земли: тем той тя прослави, преподобне, на небесех.

Плотския страсти от юности возненавидев, и суетную красоту поправ, пощением к Богу превозвысился еси: и ныне со ангелы предстоя Господеви, моли о чтущих память твою.

Являешися, преподобне, сокрушенному хулы ради василию, возвещая ему, коликия славы лишися: егоже на свою раку положити повелев, сего в том часе исцелил еси.

*Богородичен:*

Предстательство ми буди, пречистая, к рождшемуся из тебе, оставление лютых долгов, и царствия божия божественный вход, и пищи восприятие, и света причастие мне подающи.

*Песнь и~. Ирмос:*

отроки благочестивыя в пещи рождество Богородичо спасло есть, тогда убо образуемое, ныне же действуемое, вселенную всю воздвизает пети тебе: Господа пойте дела и превозносите его во вся веки.

Душею живый в вышних, в земли ищущым (с. 281) являеши честныя твоя мощи, яже видевше целы и не тленны, и благоухание испущающыя, возрадовашася духом, глаголюще: Господа пойте дела, и превозносите его во веки.

Подобно есть нам, всегда очима нашима видети честную раку отца нашего феодосиа, и достойное поклонение всегда тому приносити, преносящии честныя мощи, глаголаху, поюще: Господа пойте дела, и превозносите его во веки.

Место, на немже сам прежде смерти своея прорекл еси положену тебе быти, приемши ныне честное тело твое, исцеление подавает приходящым с верою.

*Богородичен:*

Явилася еси ангелов вышши, рождши Господа: сего убо моли, владычце всенепорочная, плотских вышшу ми быти искушений, и суда избавитися будущаго, и вечныя муки, Дево.

*Песнь ф~. Ирмос:*

Всяк земнородный да взыграется, духом просвещаемь, да торжествует же безплотных умов естество, почитающее священное торжество Богоматере, и да вопиет: радуйся, всеблаженная Богородице, чистая приснодево.

Победитель миродержца, князя тмы явился еси, враждебныя его стрелы оружием крестным и верою до конца сокрушив, взывая. Бог нам прибежище и сила.

Ты пастырь истинный Христова стада был еси, о немже молити не престай всегда, преподобне, даровати нам согрешений оставление, божественное заступление, и вечное радование.

Прозря исхождение свое от тела, и будущее тебе воздаяние от Бога, молился еси прилежно, преподобне о стаде твоем, и сих скорбных утешил еси (с. 282) глаголя: се обещаю вам, братие и отцы, яко аще и телом отхожду от вас, но духом присно буду с вами.

*Богородичен:*

Спаси мя, чистая, Cпаса рождшая всещедраго: ущедри раба твоего, и к покаяния пути настави, лукаваго же соблазны от среды отжени, и того мя избави ловления, и огня вечнаго исхити.

*Светилен. Подобен:*
Небо звездами:

Память пренесения честных твоих мощей днесь празднующе, вопием: со ангелы предстоя в дерзновении мнозе, всех нас, отче, поминай ко владыце Христу.

*Слава, и ныне, предпразднства.*
Твоего честнаго успения: *Лист рл~е.*

*На хвалитех стихиры предпразднства стиховныя г~. Лист тойже.*

*И преподобнаго, г~. глас и~. Подобен: О*
преславнаго чудесе!

Преподобне отче феодосие, * пастыря тя постави Господь * своему стаду: * ты бо себе наздав, * на основании добродетелей, * церковь быти Богу, блаженне, сподобися, * всегда разумному свету предстоя, * по достоянию от него прославляемь: темже тя чтем и ублажаем.

Преподобне отче феодосие, * ты усердно Богу послужил еси * иночествовав молчанием: * и воздержанием шествуя, * смирением украшаяся, * и всеми добродетельми просвещен, * вечных благ получил еси: * тем и мы, честную {<::рус>Исправлена опечатка оригинала:<::слав> честную. <::рус>Прим. <::лат> оrthlиb<::слав>} твою обстояще раку, * тя прославляем.

Преподобне отче феодосие, * аще и телом отлучился еси от нас, * но духом с нами всегда пребываеши: * се бо и по смерти являяся нас посещаеши, * от напастей избавляя, * и печальныя утешая, * погибшая являя, * и больныя исцеляя, предстательством твоим: * темже тя вси верою ублажаем. (с. 283)

*Слава, глас з~:*

Днесь архиерее с чинми священных пришедше, и множество иночествующих, и благоверных народи, прияша от пещеры пречистныя твоя мощи, отче феодосие, со свещами и фимиамом, честно провождающе, в богозданную церковь принесше, положиша священно. егоже мы летное воспоминание празднуем, и велегласно поюще взываем ти: яко престолу Христову предстоя, преподобне, не престай моляся избавитися всем от всякаго вреда вражия, и спастися душам нашым.

*И ныне: предпразднства, глас г~:*
Приидите, вси концы земнии: *Лист рл~е на об:*

*Славословие великое и отпуст. На литургии служба преподобнаго.*

