<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 392)

*Месяца тогоже в к~-й день.*

*Святаго пророка самуила.*

*На*
Господи, воззвах, *стихиры праздника, глас з~.*

*Подобен:*
Все отложше:

К жизни присносущней * жизнь рождшая преставися, * подающи верным милость, * всенепорочная Богородица днесь, * и тварь вся ныне играющи радуется: * ангельская совокупления ныне * яко царице срадующеся провождают, * празднственное пение * совершающе в песнех: единый же сея сын и всех царь, с собою всели, * яко всеми владычествующую. (с. 393)

облаки носими, * богогласнии, от всея земли, * приидоша в сион вземлеми апостоли, * видети славное матере господни, * и святое воистинну успение, * и светозарны глаголы принести, * и чудно погребение соделати сей, * яко рождшей Господа, * и верным всем прибежище, * и покров державен, * иже на земли божественный * и непоборимый воистинну бывши.

Светло празднуем * в божественнем успении, * яже всех вышши тварей, * приносяще сей славныя * и светлыя вси дары, * воистинну божественны, * яже суть сей лепотны, * веру и надежду и любовь несмутну, * чистоту, освящение и правду, * имиже наслаждается: * да и причастники ей сподобит нас, * и царствия вышняго удостоит.

*Ины стихиры святаго, глас д~. Подобен:*
Дал еси знамение:

Дар благоприятен * от матерних тя рук * возложи рождшая, * молитвы достоин, самуиле *, плод тя наследовавши, * и отдавши Богу благодетелю, * якоже обещася. * темже в тебе упокоися благодать духа, славне, * беззлобием возрастивши, * и мудростию украсивши.

Мастию священною, * яко священник, обложимь, * и пророк являемь, * прозираеши предняя. * и повелением божественным помазуеши царя, * и будущая сказуеши, * судя праведно Исраильтеским людем, * непрестанно согрешающым, * и от Бога удаляющымся, * самуиле досточудне, богоносе пребогате.

Ныне не в гаданиих, * ниже в сенех, яко первее, * к лицу же лицем зриши, * егоже возжелал еси, * плотский мрак и тяготу отложив, * и небеса обходя радуешися, * пророче всечестне, * пророком равностоятелю, * праведным собеседниче, * и ангелом сопричастниче. (с. 394)

*Слава, и ныне, глас з~:*

На безсмертное твое успение, Богородице Мати живота, облацы апостолы по воздуху восхищаху, и по миру разсеянныя, во едином лице предсташа пресвятому твоему телу, еже и погребше честно, глас тебе гавриилов поюще, вопияху: радуйся, благодатная, Дево Мати безневестная, Господь с тобою. с нимиже яко сына твоего и Бога нашего моли, спастися душам нашым.

*На стиховне стихиры, глас з~. Подобен:*
Тридневен:

Глаголом божественнаго гавриила последующе, радуйся, тебе зовем, чистая: ты убо, пресвятая и Мати господня, к сему преставльшися, поминай о воспевающих тя.

*Стих:*
Воскресни, Господи, в покой твой, ты, и кивот святыни твоея.

Неизмерная премудрость божия храм себе паче ума, Богородице, созда, из тебе духом святым: и ныне тя к невещественным селением престави, всепетая.

*Стих:*
Клятся Господь Давиду истиною, и не отвержется ея.

Раб ныне прихожду к тебе матери всех Бога, от всяких избавитися напастей моляся. но, о богородительнице! царствующи с сыном твоим, Христианский род сохраняй.

*Слава, и ныне, глас тойже. Самогласен:*

Егда преставление пречистаго твоего тела готовляшеся, тогда апостоли, обстояще одр, с трепетом зряху тя: и ови убо взирающе на тело, ужасом одержими бяху, петр же со слезами вопияше ти: о Дево, вижду тя ясно простерту просту, живота всех, и удивляюся, в нейже вселися будущия жизни наслаждение. но, о пречистая, молися прилежно сыну и Богу твоему, спастися стаду твоему невредиму. (с. 395)

*Тропарь святаго, глас в~:*

Пророка твоего самуила память, Господи, празднующе, тем тя молим, спаси душы нашя.

*Слава, и ныне, тропарь праздника, глас а~:*

В рождестве девство сохранила еси, во успении мира не оставила еси, Богородице, преставилася еси к животу, Мати сущи живота: и молитвами твоими избавляеши от смерти душы нашя.

*На утрени:*

*По а~-й стихологии седален, глас д~. Подобен:*
удивися иосиф:

Ширшая небес явльшися на земли, рождшая плотию всех содетеля, ныне в самая небесная от земли преставилася еси: праведных убо душы смотряюще тя, ангельстии же лицы зряще, яко царице хвалу достойно всегда тебе приносят. темже молящи не престай о воспевающих тя.

*Слава, и ныне, тойже.*

*По в~-й стихологии седален, глас е~. Подобен:*
Собезначальное:

Ангел множества славословят тя, и человеческий род верно поет тя, яко преставилася еси от земли к рождшемуся из тебе, Богородице чистая, и ныне молишися прилежно, избавитися от бед, верою празднующым твое, Дево, преставление.

*Слава, и ныне, тойже:*

*Канон праздника, со ирмосом на и~:*

*Глас а~. Песнь а~. Ирмос:*

Преукрашенная божественною славою священная и славная, Дево, память твоя, вся собра к веселию верныя, начинающей мариаме, с лики и тимпаны, твоему поющыя единородному: славно яко прославися.

Да провождают невещественнии чинове небошественное в сион божественное тело твое, внезапу же стекшеся (с. 396) апостол множество от конец, Богородице, тебе предсташа абие: с нимиже, чистая, твою честную, Дево, память славим.

Победныя почести взяла еси на естество, чистая, Бога рождши: обаче же подобящися творцу твоему и сыну, паче естества повинуешися естественным законом: темже умерши, с сыном востаеши вечнующи.

*Ин канон святаго, на д~, егоже краегранесие:*

Зрящаго самуила пою славу. *Творение иосифово.*

*Глас д~. Песнь а~. Ирмос:*

Тристаты крепкия, рождейся от Девы, безстрастия во глубине души тричастное потопи, молюся: да тебе, яко в тимпане, во умерщвлении телесе победное воспою пение.

Неплодней моей души добродетелей благоплодие израстити твоими молитвами сподоби, мудре, неплодныя прозябение, яко да твое восхвалю светоносное торжество священными, самуиле, песньми.

Разверзый древле ложесна сарры, и аннину молитву исполняет проявленно, и неплодную плодовиту благодатию сотвори, самуиле, яко звезду тя, из нея возсияти благоизволи.

Божественную священно омочив, преблаженне, одежду, душу же зарями тайными просветил еси духа, всякой тайне, богомудре, научився, и яко ангел служив Богу вседержителю.

*Богородичен:*

Сый со отцем, яко сын превечен, в последняя воплощся, сын твой истинно бысть, чистая, всех же сыноположив Богу веры ради, работавшыя лютому борителю.

*Песнь г~. Ирмос:*

Содетельная и содержительная всех божия мудросте и сило, непреклонну, недвижиму церковь утверди, Христе. един бо еси свят, во святых почиваяй. (с. 397)

Жену тя мертвенну, но паче естества и матерь божию, видевше, всенепорочная, славнии апостоли, ужасно прикасахуся руками, славою облистающей, яко богоприятное селение видяще.

Постиже руце досадительныя дерзаго, усечением суд нанес, Богу сохраншу честь, одушевленному кивоту, славою божества, в немже слово плоть бысть.

*Ин. Ирмос:*

Не мудростию, и силою, и богатством хвалимся, но тобою, отчею впостасною мудростию, Христе, несть бо свят, паче тебе, человеколюбче.

Высочайший Богу прилепився, славне, возлюбленн был еси от него, мудростию божественною украшаемь, и целостию удобряемь.

Житие ангельское на земли, самуиле, показуя, собеседующыя яве ангелы имел еси, блаженне, и яже паче ума научающыя тя.

Светло око душевное стяжав, зриши воистинну дальная яко настоящая благодатию, пророк показуяся вседержителя.

*Богородичен:*

Из тебе пройде Иисус Христос воплощаемь, и обожи нас плоти приятием, всенепорочная: темже яко матерь тя сего почитаем.

*Кондак пророка, глас и~:*

Яко многочестный дар, прежде зачатия вдан Богу, и из млада тому яко ангел послужил еси, всеблаженне, и сподобился еси предбудущая вещати. темже вопием ти: радуйся, пророче божий самуиле, архиерею великий.

*Седален, глас г~. Подобен:*
Божественныя веры:

Закона судьбами воспитан, помазание честно явился еси, якоже аарон священствовав, и просветив сердце духом, яко настоящая дальняя провидел еси, (с. 398) пророче честный. Христа Бога моли, даровати душам нашым мир и велию милость.

*Слава, и ныне, глас тойже. Подобен:*
Красоте девства:

В рождестве твоем зачатие безсеменное, во успении твоем мертвость нетленная, чудо в чудеси сугубо стечеся, Богородице: како бо неискусомужная, младопитательница чиста сущи; како же Мати Богу мертвоносна мироухающи; темже со ангелом вопием ти: радуйся, благодатная.

*Песнь д~. Ирмос:*

Речи пророков и гадания воплощение проявиша от Девы твое, Христе: сияние блистания твоего, во свет языков изыдет, и возгласит тебе бездна с веселием: силе твоей слава, человеколюбче.

Видите, людие, и чудитеся: гора бо святая, и явственная Богу, в небесныя обители превышше вземлется, небо земное в небесное и нетленное селение вселяемо.

Жизни присносущныя и лучшия, смерть твоя бысть прехождение, чистая, от привременныя к божественней воистинну и непреходимей, преставляя тя, чистая, в веселии сына зрети твоего и Господа.

Взяшася двери небесныя, и ангели воспеша, и прият Христос девства своея матере сосуд: херувими под\ъяша тя с веселием, серафими же славят радующеся.

*Ин. Ирмос:*

Седяй в славе на престоле божества, во облаце легце прииде Иисус пребожественный, нетленною дланию, и спасе зовущыя: слава, Христе, силе твоей.

Изрядным житием священноукрашаемь, божия законы спасительныя вверени тебе быша, Исраилю возвещати преступающу, и милосердаго всегда прогневающу.

Илий жрец, беззаконнующым сыном, осуждается, (с. 399) и праведным судом божественныя службы отлучается: священный же самуил, яко послушник зовущаго, нелестною душею вводится.

Законным оправданием предстоя изрядно, якоже аарон древле, всецарю служил еси, и законныя жертвы приносил еси, прообразующыя Христово заколение спасительное.

Безумным людем твоим, самуиле, не пребывающым всех царя в божественных повелениих, помазуеши мановением богодельным царя, якоже просиша, рогопосекающа тех крепость безумную.

*Богородичен:*

Недр не истощив отчих, в недрех твоих якоже нов младенц восклонитися благоволи, на воззвание, Дево, душ наших, емуже зовем: слава, Христе, силе твоей.

*Песнь е~. Ирмос:*

Божию и неизреченную доброту добродетелей твоих, Христе, исповем: от присносущныя бо славы, соприсносущное и впостасное возсиявый сияние, из девственныя утробы, сущым во тме и сени, воплощся, возсиял еси солнце.

Яко на облаце, Дево, апостольский лик носимь, к сиону от конец, служити тебе облаку легкому, собирашеся: от неяже вышний Бог, сущым во тме и сени, праведное возсия солнце.

Труб богоприятнии языцы богословных мужей, благогласнейше Богородице вопияху, исходную возглашающе песнь духом: радуйся, нетленный источниче, божия живоначальнаго и спасительнаго всем воплощения.

*Ин. Ирмос:*

Нечестивии не узрят славы твоея, Христе, но мы тя, единородне, отеческия славы сияние божества, от нощи утренююще, воспеваем тя, человеколюбче. (с. 400)

умудрився духом божественным, из младенства служитель был еси Богу, елеем, славне, помазания, цари благодатию помазуя, божественными мановеньми.

Непокорно пребывающу предрекл еси саулу, безчинная преложения, самуиле блаженне, божественное хотение, и оставление яве божественнаго духа.

Беззлобием всегда со Исраильтяны живый, злое преложение яве обличаше, исправляя яко священник божествен, яко пророк истиннейший.

*Богородичен:*

С нами быв за милосердие Спас, от кровей твоих священных паче ума, всенепорочная, воплощается, и Бог и человек, человеколюбец познавается.

*Песнь з~. Ирмос:*

Морский пучинородный китов внутренний огнь, тридневнаго твоего погребения проображение, егоже иона пророк показася: спасен бо яко и предпослася, неврежден вопияше: пожру ти со гласом хваления, Господи.

Дает тебе яже превыше естества, царь всех Бог: в рождестве бо Деву якоже сохрани, тако во гробе тело соблюде нетленно: и спрослави божественным преставлением, честь тебе яко сын матери даруя.

Воистинну тя яко светел свещник невещественнаго света, кадильницу златую божественнаго угля, во святая святых всели: ручку и жезл, скрижаль богописанную, ковчег святый, трапезу слова жизни, Дево, рождество твое.

*Ин. Ирмос:*

Возопи, прообразуя погребение тридневное, пророк иона, в ките моляся: от тли избави мя, Иисусе, царю сил.

Слово твое, слово обожаемо благодатию, проявляше дальная яко близ суща, самуиле пророче, сосуде божественнаго духа. (с. 401)

Возвышаемь высокими видении и деяньми, яко пророк и божий священник вседержителя, законными служении очищаеши люди, досточудне.

Непотребствовася саул, преступник быв: и Бог тебе, вместо онаго Давида кроткаго, самуиле богомудре, повелевает помазати мастию.

*Богородичен:*

Избавися от болезней ева, пренепорочная, без болезни бо ты родила еси Христа Бога нашего, страсти всех и болезни яве исцелившаго.

*Кондак, глас в~.*

В молитвах неусыпающую Богородицу и в предстательствах непреложное упование, гроб и умерщвление не удержаста: якоже бо живота матерь, к животу престави, во утробу вселивыйся приснодевственную.

*Икос:*

Огради моя помышления, Христе мой, ибо стену мира воспети дерзаю, чистую матерь твою, на столпе глагол укрепи мя, и в тяжких мыслех заступи мя: ты бо взывающым, и просящым верою, моления исполняеши. ты мне убо даруй язык доброречив, и помысл непостыден: всякое бо благо даяние от тебе низпосылается светоподателю, во утробу вселивыйся приснодевственную.

*Песнь з~. Ирмос:*

Безстудней ярости же и огню, божественное желание сопротивляяся, огнь убо орошаше, ярости же смеяшеся, богодухновенною словесною преподобных тривещанною цевницею, противовещая мусикийским органом посреди пламене: препрославленный отцев и наш Боже, благословен еси.

Богоделанныя скрижали моисей, писанныя божественным духом, яростию сокруши: но сего Владыка, рождшую (с. 402) неврежденну в небесныя сохрань домы, ныне внутрь всели. с нею играюще вопием Христу: препрославленный отцев и наш Боже, благословен еси.

В кимвалех усты чистыми, мусикийски же сердцем светлым, доброгласною трубою, высокою мыслию, Девы и чистыя в нарочитый избранный день преставления, детельными плещуще руками, вопием: препрославленный отцев и наш Боже, благословен еси.

Богомудрии соберитеся людие: божия бо славы селение от сиона преставляется к небесному жилищу, идеже глас чист празднующих, глас несказаннаго радования, и в веселии вопиющих Христу: препрославленный отцев и наш Боже, благословен еси.

*Ин. Ирмос:*

Юношы три в вавилоне, веление мучителево на буйство преложше, посреде пламене вопияху: благословен еси, Господи, Боже отец наших.

Велик тя рождшая дар всех царю приводит, блаженне, молитву священну совершивши и поющи: Господи Боже отец наших, благословен еси.

Внутрь суща храма тя, и по чину аароню служаща небесному владыце, божественная благодать, славне самуиле, просвети.

Словом божественным судиши, блаженне, людем Исраилевым, сим оправдание всегда божие возвещая, и отвращая всяк вред врагов молитвою прилежною.

Всяку вещь упразднив, славне, твоего ума, зерцало духа показался еси, вопия немолчно: благословен еси, Господи Боже отец наших.

*Богородичен:*

Явилася еси неопально рождши, пречистая, яко воистинну огнь божества. темже вещныя моя страсти, богородительнице, попали, яко милостива и благолюбива. (с. 403)

*Песнь и~. Ирмос:*

Пламень орошающь преподобныя, злочестивыя же попаляющь, ангел божий всемощный, показа отроком, живоначальный же источник содела Богородицу, тлю смерти и живот точащу поющым: содетеля единаго поим избавленнии, и превозносим во вся веки.

Глаголы последоваху божественному ковчегу священному, все множество богословов в сионе: камо идеши ныне, скиние, зовуще, Бога живаго; не престай призирающи верою поющыя: содетеля единаго поем избавленнии, и превозносим во вся веки.

Якоже воздевши руце, исходиши, всенепорочная, руце, имиже Бога носила еси плотию, со дерзновением яко Мати рекла еси к рожденному: яже ми дал еси, во веки сохрани вопиющыя тебе: содетеля единаго поем избавленнии, и превозносим во вся веки.

*Ин. Ирмос:*

Избавителю всех всесильне, посреде пламене благочествовавшыя, снизшед оросил еси, и научил еси пети: вся дела благословите, пойте Господа.

украсився ааронею одеждою, во святых святая вшел еси, жертвами, преблаженне, Исраиля очищая, провозвещающими заклание агнца спасительное.

Помыслом чистым прием зарю, самуиле, духа, якоже пророк божествен, провозвещаеши дальняя яко настоящая: сего ради верно восхваляем тя.

Избран Давид бысть в сынех иессеевых, якоже явил еси, помазуя того мастию, самуиле, святою, и взывая: благословите, вся дела господня, Господа.

Иже твое совершающе торжество, самуиле, праведным собеседниче, твоими молитвами да улучим (с. 404) царство вышнее, вопиюще: благословите, вся дела господня, Господа.

*Богородичен:*

Милосердия твоего мя сподоби, милостивая и благолюбивая владычце, и геенны избави мя, и тмы оноя кромешния: да верою и любовию почитаю тя.

*Песнь ф~. Ирмос:*

Побеждаются естества уставы в тебе, Дево чистая: девствует бо рождество, и живот пред\ъобручает смерть: по рождестве Дева, и по смерти жива, спасаеши присно, Богородице, наследие твое.

Дивляхуся ангельския силы, в сионе смотряюще своего Владыку, женскую душу руками носящаго: пречисто бо рождшей, сынолепно провозглашаше: гряди, чистая, с сыном и богом прославлена буди.

Опрята лик апостольский богоприятное тело твое, со страхом зряще, и гласом велиим вещающе: в небесныя домы к сыну восходящи, спасаеши присно, Богородице, наследие твое.

*Ин. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси. тем тя вси величаем.

Стоя, яко служитель, пред лицем Владыки и Бога нашего, блаженне, непорочным житием украшен: тому служил еси, божественныя лучы приемля, и пророчествуя явленнее.

Явился еси от утробы матерни, славне, святаго духа сосуд: священною же просияв одеждою, Богу угодил еси, кротостию сердца, пребогате, и помысла красотою.

Днесь память твоя нам яко солнце, богоносе, возсия лучы богатых дарований, просвещающи душы чтущих тя, мглу же лютых отгонящи: темже тя вси ублажаем. (с. 405)

Взятся ко обителем световидным, и просиял еси солнца светлейше, видиши яже видят пророцы и апостоли, и вси праведнии, обожаемь причастием, богодохновенне: темже тя вси ублажаем.

*Богородичен:*

Тления не познавши мужеска, нетленнаго во утробе прияла еси слова, нас истлевшыя избавляющаго многими грехи, страстию нетленныя плоти его, нетленная едина всенепорочная.

*Светилен. Подобен:*
Небо звездами:

Самуил пет буди, прежде зачатия данный дар Богу вышнему, от матере всеблагославныя, и цари помазуяй сей, яко иерей и пророк.

*Слава, и ныне, праздника:*

Апостоли от конец совокупльшеся зде, в гефсиманийстей веси, погребите тело мое: и ты, сыне и Боже мой, приими дух мой.

*На стиховне стихиры, глас в~. Подобен:*
Доме евфрафов:

О паче естественных, * чистая, твоих таинств: божия бо Мати, * к сему, Богородице, светло * ныне прешла еси.

*Стих:*
Воскресни, Господи, в покой твои, ты, и кивот святыни твоея.

Лествица к небеси * гроб пречистыя * Богородицы есть, * возводя поющыя * божественное сея успение.

*Стих:*
Клятся Господь Давиду истиною, и не отвержется ея.

Егда ко из тебе * рожденному преставилася еси, * снидошася на облацех, * тело твое погребсти, * Дево, апостоли.

*Слава, и ныне, глас и подобен тойже:*

Вси земнороднии, * стецемся усердно, * со безплотными, * погребсти рождшую * творца твари.

*На литургии, Блаженна, праздника, песнь з~-я, обою канонов, со ирмосом на з~.*

