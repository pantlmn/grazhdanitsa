<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 485)

*Месяца тогоже в к~е-й день.*

*Возвращение мощей святаго апостола варфоломеа: И память святаго апостола тита.*

*На*
Господи, воззвах, *стихиры святаго варфоломеа, г~, глас д~.*

*Подобен:*
Яко добля:

Многосветлаго солнца * звезду незаходимую, * небо одушевленное, * поведающее славу божию спасительную, * божественнаго проповедника, * светильника языков, * реку проливающу струю разума, * и напояющу верных сердца, * ублажим прилежно варфоломеа славнаго.

Шествия твоя явишася в мори, апостоле, * паче ума человеческа являема: * ввержен бо быв с ковчегом, * к западу текл еси, * от востока благославным * последующым мучеником тебе отобоюду, * и честь творящым, * мановеньми Владыки всяческих, * варфоломее всеизрядне.

Воду восхожденьми * чудными освятил еси, * и ко острову достигл еси липарскому, * миро источая, славне, * и страсти неисцельныя исцеляя, * и спас сущым тамо быв и прибежище, * и предстатель и избавитель, * ко всех царю и спасу, * варфоломее апостоле.

*Ины стихиры святаго тита, г~, глас тойже.*

*Подобен:*
Дал еси знамение:

Едино триипостасное{<::рус>Исправлена опечатка оригинала:<::слав>приипостасное. <::рус>Прим. <::лат> orthlиb<::слав>} * проповедуя божество, * многобожное море язык возмутил еси, * и к тихим, блаженне, пристанищем, * погружаемыя глубиною (с. 486) безбожия * ты возвел еси. * темже небесное возмездие восприял еси, * моля человеколюбца * о воспевающих тя.

Божественными сияньми * озарив твой ум, * якоже луча шествовав с солнцем, * просвещающи омраченныя * с павлом, божественный тите: и с ним всю землю от глубокия нощи избавил еси. * темже тя ублажаем, яко святителя богоприятна, яко апостола божественна, * яко молитвенника тепла.

*От*
крита устремився, * и в него возвращаемь, * яко незыблемо основание, * на немже утвердися правая вера, * зданием назда верныя: * небесною божественною силою, * тит блаженный отечеству первопрестольник, павлу спутник, * и верных утешение.

*Слава, глас а~:*

Оставив земная, последовал еси Христу, и знаменався дохновением святаго духа, послан быв от него в языки погибшыя, обращати человеки в свет богоразумия, апостоле варфоломее: и скончав подвиги божественныя твоея страсти, и мук различных, душу твою Христу предал еси. того моли, всеблаженне, даровати нам велию милость.

*И ныне, Богородичен, или крестобогородичен:*

Древу крестному тя, Иисусе, пригвождена, зрящи неискусобрачная, плачущи глаголаше: чадо сладкое, почто оставил еси мене рождшую тя едину, свете неприступный пребезначальнаго отца; потщися и прославися, яко да славу получат божественную, иже божественныя страсти твоя славящии.

*Тропарь, глас г~:*

Апостоли святии, молите милостиваго Бога, да прегрешений оставление подаст душам нашым. (с. 487)

*На утрени, канон октоиха един, и святых два, на и~.*

*Канон святаго апостола варфоломеа, егоже краегранесие:*

Песньми почитаю добраго моего предстателя. *Творение иосифово.*

*Глас д~. Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся, светло торжествуя, и воспою, радуяся тоя чудеса.

Пречестна каменя тя, живота камень показа, на немже созда церковь свою, варфоломее, апостоле Господень. темже тя чтим и ублажаем.

Великим научился еси сущым, паче ума и смысла, премудрость обрет впостасную, об\ъюродил еси еллинов мудрость, умудрив концы божественными учении.

Мертвец погребенный моря шественник был еси, божественным повелением повинуяся: и яко солнце к западу, от востока, апостоле, приспел еси, просвещая его.

*Богородичен:*

Полный истощавается, превечный начинается, от Девы богоотроковицы раждаемь: егоже проповедал еси во двою существу, во единой же впостаси, богоблаженне.

*Другий канон святаго апостола тита, егоже краегранесие:*

Павлова ученика тита пою премудренно. *Творение феофаново. Глас тойже.*

*Песнь а~. Ирмос тойже:*

Всякими дарованьми обогативши тя благодать духа, проповедника божественна апостола, в концы проповедающа посла слова воплощение, тите преславне.

Зарю божественныя благодати приемь, облистал еси яко солнце, премудре, сущым во тме душам, яже просветил еси, из\ъимая неведения, прелести работы избавляя, блаженне. (с. 488)

Сый исполнен даров духовных павел премудрый, на тя рукоположение возлагает: и служителя и божественна ученика, и веры проповедника устрояет, тите пречудне.

*Богородичен:*

Избавляя мирския концы прелести, возсия от твоего чрева Господь, богоневесто: егоже моли всегда спасти, верою тя, Дево, чтущыя.

*Песнь г~. Ирмос:*

Твоя песнословцы, Богородице, живый и независтный источниче, лик себе совокупльшыя духовно утверди, в божественней твоей славе венцев славы сподоби.

Крепко утешение тя обретоша, и свет и лютых избавление, варфоломее премудре, иже прелестию содержимии, и безбожия мраком умовредно обложеннии.

уста был еси Бога слова, от уст волка лукаваго люди избавил еси, славне, приводя к зиждителю твоему банею крещения, варфоломее апостоле.

Языком твоим огненным попалив прелести вещь горькую, оляденевшая, премудре, сердца обновил еси, и делати небесныя разумы устроил еси.

*Богородичен:*

Из тебе, паче слова Бог слово родитися благоизволи плотию, Девомати чистая, ученика избрав и служителя приснаго, варфоломеа славнаго.

*Ин. Ирмос:*

Не мудростию, и силою, и богатством хвалимся, но тобою, отчею впостасною мудростию, Христе, несть бо свят, паче тебе, человеколюбче.

Не мудростию об\ъюроди той внимающыя, но разумом истинны ослепление, блаженне, душ, отгнал еси, притекающих к тебе.

Оляденевшую безбожия тернием бразду, всенаследие (с. 489) язык, серпом божественным очистил еси, разума семена насеяв.

Едино проповедая в трех лицах божество, отгнал еси мглу многобожия, блаженне, к божественному разуму приводя концы.

*Богородичен:*

Святейшу ангелов, и всея твари вышшу, из тебе плотию родивыйся тя содела: темже тя яко владычцу всех почитаем.

*Кондак тита, глас в~. Подобен:*
Вышних ищя:

Павлов явився собеседник, апостоле, с ним нам слово предвозвестил еси божественныя благодати, тайноглагольниче тите приснопамятне. сего ради вопием ти: не престай моляся о всех нас.

*Седален варфоломеа, глас г~. Подобен:*
Божественныя:

Богатство некрадомо церкви, столп непоколебимь благочестия, варфоломее показался еси апостоле, в мори же стезю творя, пучину божественных источаеши исцелений, достославне: Христа Бога моли, даровати нам велию милость.

*Слава, тита, глас и~. Подобен:*
Премудрости:

Якоже звезда с солнцем, ходил еси, преславне тите, с павлом, яве землю просветисте, и тму разористе, в критстем же острове зашед, блаженне, смертию, всем незаходимы оставил, еси яко зари, богомудре, твоя болезни и словеса, имиже просвещшеся благочестно тя чтим, и согласно вопием ти: моли Христа Бога, грехов оставление подати чтущым любовию святую память твою.

*И ныне, Богородичен:*

Яко всенепорочная невесто творцу, яко неискусомужная Мати избавителя, приятелище яко сущи (с. 490) утешителя, препетая, беззаконию мя суща скверное обителище, и бесом игралище в разуме бывша, потщися от тех злодейства мя избавити: и светлое жилище добродетелей соверши, светоносная, нетленная: отжени облак страстей, и вышняго причастия сподоби, и света невечерняго молитвами твоими.

*Крестобогородичен:*

Агнца и пастыря и избавителя агница зрящи на кресте, восклицаше плачущи, и горько рыдающи, вопияше: мир убо радуется, приемля тобою избавление, утроба же моя горит, зрящи твое распятие, еже терпиши за милосердие милости. долготерпеливе Господи, милости бездно, и источниче неисчерпаемый, умилосердися и даруй согрешений оставление, верою поющым божественныя страсти твоя.

*Песнь д~. Ирмос:*

Неизследный божий совет, еже от Девы воплощения тебе вышняго, пророк аввакум усмотряя, зовяше: слава силе твоей, Господи.

Речения конец прияша пророческая: свет бо, языком в снабдение, богогласный пойде ученик, просвещая вся вселенныя концы.

Зарею просвещаемь богоначальною, божественным причастием, вторый свет явился еси, служив перводетельно нас ради обнищавшему плотию, славне.

Избави твое стадо греховныя бури и бед, и скорбей сопротивных, наставляя нас присно ко пристанищем, славне, спасительным, благодатию.

*Богородичен:*

Яко несказанное премногое богатство милосердия рождши несказанно, обнищавшыя ны грехом, пречистая, божественными даровании обогати. (с. 491)

*Ин. Ирмос:*

Седяй в славе на престоле божества, во облаце легце прииде Иисус пребожественный, нетленною дланию, и спасе зовущыя: слава, Христе, силе твоей.

*От*
сокровищ неистощимых почерп, всемудре, жадныя разумы богатства истиннаго насытил еси, и умерщвленная сердца оживил еси, неразумия отгоняя мглу, всеславне.

Павлова тя мрежа промышлением благодати, уловляет, тите, хотяща усердно послежде твоею удицею слова, языки премногия извлещи от лестныя глубины ко благочестию.

Славному якоже агня божественному павлу последуя, тяжкия от среды волки, богогласе, отгнал еси: идольския же храмы на землю низвергл еси, и храмы Богу земнородныя сотворил еси.

*Богородичен:*

Святая Богородица, сень нескверная, света дверь, трапеза и ручка всезлатая, несекомая гора и присенная, яко вместившая содетеля, ублажается.

*Песнь е~. Ирмос:*

ужасошася всяческая о божественней славе твоей: ты бо, неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

Ноги стяжав красны проповеданием, всем благая благовестил еси, всем мир, блаженне, проповедал еси, вражды древния отчуждив божественными учении, Cпаса, апостоле.

Слово твое цельба бысть приемшым змия яд смертоносный, варфоломее: земля же падеся нечестивых пророчески, вещанием премудрых учений твоих. (с. 492)

Мертвец многодневный жизнь источая независтную, хребты носимь морскими, варфоломее, с божественными мученики, безмерныя пучины прошед, во остров липарский устремился еси, апостоле.

*Богородичен:*

Истинно славлю тя божию матерь пречистую, радуяся, тебе зову яко ангел, благословенная обрадованная, слышание и глаголание страшно, странно приятелище владыце твари.

*Ин. Ирмос:*

Нечестивии не узрят славы твоея, Христе, но мы тя, единородне, отеческия славы сияние божества, от нощи утренююще, воспеваем тя, человеколюбче.

Смердящую уставил еси злобы язву, языком, блаженне, душ, сладкою солию божественных словес твоих, якоже врачь изряден, и яко благодати служитель.

Павла велением повинуяся кротко, с ним поднебесную обходиши, премудре, слово разума благовествуя, богопроповедниче всечестне.

Равнодетельна, единопрестольна, слова отцу научая, якоже мудр, богогласе, повинул еси суемудрыя, идольскую всю лесть отринути.

*Богородичен:*

Чистую чистым почтим умом, доброту иаковлю, божественными деяньми удобряеми, благочестно воспоем, яко матерь Бога нашего.

*Песнь з~. Ирмос:*

Божественное сие и всечестное совершающе празднество, богомудрии, Богоматере, приидите, руками восплещим, от нея рождшагося Бога славим.

Заря солнца возсиявшаго миру плотию был еси, светоносными твоими учении, апостоле, отгоняя нощь лести многобожную.

Людем божие спасение уяснил еси, плоти подобием (с. 493) явльшагося за многую благость, варфоломее, проповедниче языков и апостоле.

Путь моря имел еси, и стези в водах сотворил еси: и познашася твоя в сих стопы духом, якоже Давид прорече, блаженне апостоле.

*Богородичен:*

Храм славы была еси, и дверь света явилася еси, гора присенная, знаменьми пророческими певаема, Дево Мати богорадованная.

*Ин. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Павел мира невечернее солнце, тя якоже зарю испущает светолучну, блаженне, яже во тме неразумия седящая сердца просвещающа.

Вод животочных сый исполнен, струями божественных учений потоки, блаженне, неразумия потопляеши, напаяя языков совокупления.

*Богородичен:*

Поют роди родов тя, всепетая: препетое бо слово божие родила еси паче слова, егоже славят и человечестии и ангельстии чини.

*Кондак, глас д~. Подобен:*
Явился еси днесь:

Явился еси велие солнце церкви, учений сиянием, и чудесы страшными, просвещая поющыя тя, варфоломее, Господень апостоле.

*Икос:*

Якоже солнце многосветлое прошед мир, и сей лучами словес твоих просвещь, зашел еси умер мученически, и исходящими от гроба твоего сиянии тму страстей отгнал еси. темже тя иже завистию одержимии, и к западом солнца отгнавше, страстоносче, отпущают по морю ходяща, узрежеся в тебе (с. 494) превелико чудо, от плавающаго страшно глубины моря, еже чудными освятися твоими шествовании, варфоломее Господень апостоле.

*Песнь з~. Ирмос:*

Не послужиша твари богомудрии паче создавшаго, но огненное прещение мужески поправше, радовахуся поюще: препетый отцев Господь и Бог, благословен еси.

Об\ъюродевшее злобою, преславне, человечество, сладкою солию исцелил еси словес твоих, и пети уверил еси: препетый отцев Господь и Бог, благословен еси.

Яко небо превысоко быв, славу божию мысленно высоким гласом проповедуеши, яко божественный апостол, емуже зовем: препетый отцев Господь и Бог, благословен еси.

Изткав божественныя благодати ризу, блаженне, одеял еси обнаженныя люте злобою змия, и пети уверил еси: препетый отцев Господь и Бог, благословен еси.

*Богородичен:*

Предстательницу тя и стену необоримую обогатившеся, богородительнице чистая, раби твои всегда верою вопием ти: радуйся, мосте к Богу преводяй от земли, благословенная.

*Ин. Ирмос:*

Спасый во огни авраамския твоя отроки, и халдеи убив, яже правда праведно уловляше: препетый Господи, Боже отец наших, благословен еси.

Едино божество пети, едино господьство чтити, тит научая человеки, многобожнаго неистовства измени благочестно взывающыя: благословен Бог отец наших.

умерщвленныя душею, бездушную чтущыя вещь, умерщвленнаго нас ради животодавца Бога познаша, тобою наказуеми, учениче, и тайновещателю неизреченных.

Яко истины служитель, лжи отгонитель явился еси, (с. 495) и яко павлов ученик, гонения и беды претерпел еси, с ним поя, славне: благословен Бог отец наших.

*Богородичен:*

Испещрена добродетельми, всецарю предстала еси одесную, от твоих воплощена кровей, безневестная, прилежно молящи, избавитися нам от всякия нужды.

*Песнь и~. Ирмос:*

отроки благочестивыя в пещи рождество Богородичо спасло есть, тогда убо образуемое, ныне же действуемое, вселенную всю воздвизает пети тебе: Господа пойте дела, и превозносите его во вся веки.

Струями наводняемь божественными, якоже из едема река изшел еси, напоити подсолнечную учении твоими, и прелестныя воды изсушая благодатию, Господа пойте, зовый и превозносите его во веки.

Слово, яко божественна богослова, словес вышших научив тя, якоже стрелу небесную миру посла, уязвляя соборы вражия, славне, и спасая верою поющыя, и превозносящыя его во веки.

Искапая, якоже гора явился еси, божественную сладость, достохвальне: море же имел еси стезю по смерти, божественными силами плавая, сего непотопляемь пучиною, тя дориносящым, доблий страдальче.

*Богородичен:*

Законов естества утаившися, и раждаеши и пребываеши приснодева: слово бо родила еси, человека бывша за премногую благость, емуже вси зовем: Господа пойте дела, и превозносите его во веки.

*Ин. Ирмос тойже.*

Кроплением кровей твоих угасе огнь прелести чуждий, недузи отгнашася, демони исчезоша, к Богу (с. 496) мольбою твоею, тите апостоле. тем тя, яко угодника божественна всецаря Христа, восхваляем.

Весь Богу освящен, и божественными украшен, тите, благодатьми, слово спасительное всем уяснил еси, безсловесия, всемудре, нас избавльшее, верою истинною благословящих, и превозносящих Христа во веки.

Света чистейшее приятелище быв, просветил еси подсолнечную божественными сияньми, тите досточудне: и омрачил еси сопротивления беззаконнующих враг, Господа поя и превознося во вся веки.

*Богородичен:*

оружие древле обращаемое, плещи, Дево, ныне мне дает, яко слово родила еси плотию обложено, и во двою естеству разумеваемо: егоже трепещут ангельстии чини, и славословят земнии во веки.

*Песнь ф~. Ирмос:*

Всяк земнородный да взыграется, духом просвещаемь, да торжествует же безплотных умов естество, почитающее священное торжество Богоматере, и да вопиет: радуйся, всеблаженная Богородице, чистая приснодево.

Приводит праздник памяти твоея днесь, апостольский лик: мученицы радуются, и праведных всех чинове. вернии же песньми тя почитаем, и вопием: от всякия нас печали, учениче Христов, избави.

Крестом блаженную кончину, славне, прием, сообразен был еси страстем учителя твоего, и причастник светлости, и божественныя славы, присно со ангелы тому предстоя, и неизреченнаго света сподобляемь.

Пресветлая и благонарочитая память твоя нам возсия, всех просвещающи, Христов самовидче, варфоломее мудре, в нейже молим тя: помяни всех нас, супротивления всякаго и обстояния, молитвами твоим нас избавляя. (с. 497)

*Богородичен:*

умертви наша плотская мудрования, богородительнице чистая, устави страстей наших бурю, утиши смущение, и помышленьми утверди божественными, чистая, сердца верою чтущих тя, предстательнице наша непостыдная.

*Ин. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси. тем тя вси величаем.

Всю твою ко избавителю нося, и любовь и надежду, влечет спутника павел, с тобою священное евангелие языком проповедуя, апостоле. темже с ним тя почитаем.

Недуги отгониши верных, демоны прогоняеши божественною благодатию. крит великий град первопрестольника тя стяжа божественна, светильника же и зарю небесную, тите богомудре и достохвальне.

Яко солнце возсия нам память твоя, зарями духовными всесветло украшена, облаки душ отгонящи: юже верою творящыя нас сохраняй, тите всеблаженне и достохвальне.

*Богородичен:*

Пленицы прегрешений моих, чистая, разреши ходатайством твоим, всенепорочная, разори тму души моея, бурю страстей моих утиши, всуе борющыя мя сокруши, и спаси мя, владычце приснодево.

*Светилен. Подобен:*
Небо звездами:

Света приятелища, непременныя зари невечерняго дне, светолучныя молнии, варфоломеа и тита вернии славим вси.

*Слава, и ныне, Богородичен:*

Крепким твоим покровом от навета вражия нас, чистая, твоя рабы сохрани вся невредны: тя бо имамы едину прибежище в напастех. (с. 498)

*На литургии прокимен, глас и~:*
Во всю землю изыде вещание их: *Стих:*
Небса поведают славу божию: *Апостол к титу, зачало т~. Аллилуиа, глас а~:*
Исповедят небеса чудеса твоя, Господи. *Евангелие матфеа, зачало а~и. Причастен:*
Во всю землю:

