<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 520)

*Месяца тогоже в к~з-й день.*

*Преподобнаго отца нашего пимена.*

*На*
Господи, воззвах, *стихиры, глас и~. Подобен:*
Что вы наречем:

Что тя ныне, пимене, именуем; * монахов образ, и исцелений самоделателя, * воздержания ранами страсти уязвивша душевныя, * гражданина ангелов и собеседника, * вышния митрополии жителя, * добродетелей сосуд, * и благочестивых утверждение. * моли спастися душам нашым.

Что тя ныне, пимене, провещаем; * пустыни жителя и безмолвию рачителя, * страстей искоренителя, и монахов наставника, * наводнение учений божественнаго духа, * светильника разсуждения неусыпна, * (с. 521) чудодейственника истинна, * страсти различныя исцеляюща. * моли спастися душам нашым.

Светильник разсуждения быв, * озаряя душы приступающыя к тебе верно, * и стезю жизни показуя тем, мудре. * темже тя хвалами ублажаем, * совершающе святое твое торжество, * пимене, отцев похвало, * постников удобрение. * моли спастися душам нашым.

*Слава, глас з~:*

Преподобне отче, во всю землю изыде вещание исправлений твоих, тем на небесех обрел еси мзду трудов твоих. демонския погубил еси полки, и ангельския достигл еси чины, ихже житию без порока поревновал еси: дерзновение имея ко Христу Богу, мир испроси душам нашым.

*И ныне, Богородичен, или крестобогородичен. Подобен:*
Тридневен:

Видящи тя распинаема, Христе, тебе рождшая, вопияше: что странное, еже вижу, таинство, сыне мой; како на древе умираеши плотию повешен, жизни подателю;

*На стиховне, октоиха. Слава, глас и~: Самогласен:*

Монахов множества наставника тя почитаем, отче наш пимене: твоею бо стезею воистинну право ходити познахом. блажен еси Христу работав, и вражию обличил еси силу, ангелов собеседниче, преподобных сопричастниче и праведных: с нимиже молися Господеви, помиловатися душам нашым.

*И ныне, Богородичен, или крестобогородичен.*

*Подобен: О*
преславнаго чудесе!

Агница, агнца яко виде * на древе простерта волею крестнем, * вопияше матерски, * болезнующи с плачем: * сыне мой, что странное сие видение; * всем живот даяй яко Господь, * како умерщвляешися, долготерпеливе, * (с. 522) земным подая воскресение; * славлю твое многое, Боже мой, снизхождение.

*Тропарь, глас и~:*

Слез твоих теченьми пустыни безплодное возделал еси, и иже из глубины воздыханьми, во сто трудов уплодоносил еси, и был еси светильник вселенней, сияя чудесы, пимене отче наш, моли Христа Бога спастися душам нашым.

*На утрени.*

*оба канона октоиха, и святаго на д~. Творение феофаново,*

*Глас и~. Песнь а~. Ирмос:*

Поим Господеви, проведшему люди своя сквозе чермное море, яко един славно прославися.

Теплотою утешителя, отче, согреваемо сердце твое, лед демонский страстей зиму разруши.

углем божественнаго страха опалив страстей вещь, был еси разсуждения светильник, безстрастие же, блаженне, огненно.

Нося на раме, отче, крест твой, последовал еси зовущему любовию, и светильник монахов был еси.

*Богородичен:*

Всего мя спасает слово пребожественное, благостию восхотев из чрева твоего воплотитися чистая Мати Дево.

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Стоянию всенощному твоему удивишася ангели: ибо тех имел еси споспешников, иже к Богу в молитвах.

Слепоту оттрясл еси страстей от ума твоего очес: темже прозирал еси чисто невидимаго. (с. 523)

Яко млеком воздержания воспитався, пимене преподобне, на высоту добродетелей возвысился еси в совершенное безстрастие.

*Богородичен:*

Имея тя помощницу, врагов стремления, чистая, не убоюся: имея тя предстательницу, тех побеждаю полки.

*Седален, глас г~. Подобен:*
Божественныя веры:

Пасом от Господа, сего овча явился еси кротко, сопротивныя, блаженне, волки побеждая, и скончав божественный подвиг твой, в небесную ограду вселился еси, отче преподобне. Христа Бога прилежно моли, даровати нам велию милость.

*Слава, и ныне, Богородичен:*

Божественнаго естества не отлучся, плоть быв во чреве твоем: но Бог вочеловечся и пребысть, иже по рождестве матерь тя Деву, яко прежде рождества сохранив всенепорочну, един Господи: того прилежно моли, даровати нам велию милость.

*Крестобогородичен:*

Нескверная агница слова, нетленная Дева Мати, на кресте зрящи повешена, из нея без болезни прозябшаго, матерски подобно рыдающи, вопияше: увы мне, чадо мое, како страждеши волею, хотя избавити от страстей безчестия человека;

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Нескверное, зерцало, утешительную зарю прием, богоносе был еси, и приятелище божественных восхождений.

Напаяемо древо слезами, явился еси, отче, высокораслено, воздержанием удобряемо, и плоды божественными направляемо.

Возделал еси ниву твоего ума болезньми (с. 524) воздержания, добродетелей клас многоплоден и чудес благодать разплодил еси.

*Богородичен:*

Девства сосуде и невместимаго естества селение, душу мою просвети омраченную, богоневесто.

*Песнь е~. Ирмос:*

утренююще, вопием ти, Господи, спаси ны: ты бо еси Бог наш, разве тебе иного не вемы.

Вар понес, славне, дневный радости сподобился еси Господа твоего, преподобне.

Воздержания удолий сладковонен прозябл еси шипок, дыхании божия разума благовонствуя концы.

Первее вельми хвалящагося, отче, змия к земли смирил еси, смирением ограждся.

Богородичен

Деву по рождестве поем тя, Богородице: ты бо Бога слова плотию миру родила еси.

*Песнь з~. Ирмос:*

Ризу мне подаждь светлу, одеяйся светом, яко ризою, многомилостиве Христе Боже наш.

умертвив телесная стремления многими подвиги, к жизни безсмертней отшел еси, пимене досточудне.

Воздержание присно, молитву и любовь нелицемерну стяжав, преподобне, нескверно божие явился еси зерцало.

В пустынях непроходных живый, страстей пустошных себе обнажил еси, и гражданин небесный был еси.

*Богородичен:*

Яже едина словом плотию слово рождши, избави, молимся, от сетей вражиих душы нашя.

*Кондак, глас д~. Подобен:*
Явился еси:

Светлых подвиг твоих, преподобне отче, наста днесь святая память твоя, душы благочестивых веселящи, пимене богомудре, отче наш преподобне. (с. 525)

*Икос:*

Душетленныя сласти, и молвы мирския вседушно возненавидев, и Христа возжелав, крест его взем на свою раму, последовал еси ему, неослабным желанием, и воздержании подвигся, невещественно стяжал еси житие, в постех и слезах и молитвах непрестанных. темже и Спас тебе дарова царство небесное, сподобль незаходимаго света, и зари неприступныя, пимене богомудре, отче наш преподобне.

*Песнь з~. Ирмос:*

отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

В божественных упражняяся видениих, просвещаяся невещественными зарями, и дне сын, и свет сущым во тме яко воистинну был еси, богоносе, во веки.

Взятся на высоту безстрастия с плотию, ангелом подобяся, рая пищи был еси наследник, взывая, блаженне: Боже, благословен еси.

Сияя зарею безстрастия, омрачил еси демонская искушения, и сих многи озлобления избави вопиющыя, преподобне: Боже благословен еси.

*Богородичен:*

Се, юже рече Деву духом великий исаиа, во чреве Бога зачат и раждает. емуже поюще зовем: Боже, благословен еси.

*Песнь и~. Ирмос:*

Безначальнаго царя славы, егоже трепещут небесныя силы, пойте священницы, людие превозносите во вся веки.

Недреманно душевную свещу елеем твоих подвиг соблюд, вшел еси с радостию в нетленен чертог, и живеши во веки. (с. 526)

Не поколебаша души твоея столпа ветры нечистых духов: утвердибося на камени веры, всеблаженне богоносе.

Злообразную страстей совлекл еси ризу, облеклся еси, блаженне, в красную одежду божественнаго безстрастия, Христу сцарствуя.

*Богородичен:*

Яко честный и превознесенный престол, сущую Бога вышняго, воспоем людие, едину по рождестве Деву сохраншуся.

*Песнь ф~. Ирмос:*

устрашися всяк слух неизреченна божия снизхождения, яко вышний волею сниде даже и до плоти, от девическаго чрева быв человек. темже пречистую Богородицу, вернии, величаем.

Зашел еси убо якоже звезда от мира, у Христа же возсиял еси, умнаго воистинну правды, всеблаженне, солнца, и якоже зарю верным, твоя оставил еси световидныя добродетели, отемлющыя душ омрачение.

Честна пред богом твоя смерть, славне, бысть: ибо преподобно на земли пожил еси, сего повеления и оправдания, пимене, соблюд невредна. темже возсия яко праведнику тебе свет невечерний.

Божественными, отче, добротами наслаждаяся, и причастием обожаемь, и великому свету просвещен ныне предстоя, и крайним желанием приближился еси яснейше. тя чтущыя, пимене, и творящыя твою память поминай.

*Богородичен:*

уставила еси, едина в женах, клятву первозданных, богоневесто, неописаннаго плотию рождши описуема, обновила еси законы естества, нескверная, разстоящыя первее, преславным ходатайством твоим соединила еси.

*Светилен. Подобен:*
Небо звездами:

Ангельскаго жития желая, удалился еси, пимене, в (с. 527) пустыни, и страсти покорил еси плотския, равноангелен явился еси, отче наш богоносе.

*Слава, и ныне, Богородичен:*

Державным твоим покровом от врагов навета нас, чистая, твоя рабы сохрани вся невредны: тебе бо стяжахом едину прибежище в нуждах.

*На литургии прокимен:*
Честна пред Господем смерть преподобных его. *Стих:*
Что воздам Господеви о всех, яже воздаде ми; *Апостол к галатом, зачало сг~и. Евангелие матфеа, зачало и~. Причастен:*
В память вечную:

