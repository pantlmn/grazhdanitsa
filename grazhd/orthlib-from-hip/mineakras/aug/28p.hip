<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 688)

*Месяца августа в к~и-й день.*

*Преподобных отцев печерских, ихже нетленныя мощи в дальней пещере почивают.*

*Вечер.*
Блажен муж: *а~-й антифон.*

*На*
Господи, воззвах: *стихиры, глас и~.*

*Подобен: О,*
преславнаго чудесе:

Небеснаго царя воевода, феодосий богомудрый, полк воинов духовных, преподобных отец, собра, ихже подвиги ублажающе, песненныя похвалы им (с. 689) принесем и возопиим, глаголюще: яко имущии дерзновение ко владыце всех и Богу, просите душам нашым велия милости и миру всему умирения.

Видение умным очесем зрится чудесно: пламеноноснеи криле имуще, воини духовнии, от небес приходят отцы всеблаженнии и в помощь нашу ускоряют, на миродержца ополчающеся. к нимже припадем, зовуще: вас призываем, неусыпнии заступницы наши, потщитеся избавити нас от находящих врагов наших и дати нам от скорбей избавление.

Разруши нападения вражия, преподобне отче наш феодосие, стадо твое ограждая вои небесными, присно бо советуют нахождении злыми разорити е, но ты яко скор сый в помощь, даждь заступление к тебе притекающым и просящым твоего избавления и не отщети в печалех посещения.

*Слава, глас тойже:*

Престолу трисолнечнаго божества предстоящии и богатно осияваеми неприступными светлостьми, отцы наши всеблаженнии, иже на земли любезно предстоящих и собор ваш днесь гласы воспевающих страстей и бед свободите, яко приснии к Богу ходатаи и молитвенницы о душах наших.

*И ныне, Богородичен:*
Царь небесный:

*Вход. Прокимен дне. И чтения три преподобническая, зри л. н~а об.*
(с. 690)

*На стиховне стихиры, глас в~. Подобен:*
Доме евфрафов:

Богоизбраннии делателие, преподобнии отцы наши печерстии, мысленный добродетелей на земли виноград насадисте, от негоже возрасте вам достойный плод вечнаго живота.

*Стих:*
Восхвалятся преподобнии во славе и возрадуются на ложах своих.

Посеясте в горе слезы, да плод довольный, радость во дворех господних, процветет: еяже вы наслаждающеся во веки, молитеся за ны ко Господу.

*Стих:*
Блажени вси боящиися Господа, ходящии в путех его.

Молв житейских избавитися желающе, вселистеся в пещеру, идеже трудолюбне поживше, в вечный покой внидосте. молитеся тамо за ны владыце Христу.

*Слава, глас а~:*

Волнобурныя молвы жития избегше, ко отишию же пещеры святыя достигше и тамо трудолюбне Господеви угодивше, ныне вышняго сиона есте граждане, и царствия божия суще сынове, молитеся, отцы богоноснии, причастие славы вашея улучити присно собор ваш любовию почитающым.

*И ныне, Богородичен:*
Небесных чинов радование:

*Тропарь, глас д~:*

Мысленное солнце и светлую луну, первоначальных печерских, со всем собором преподобных днесь почтим, тии бо, церковную твердь (с. 691) озаряюще, просвещают во тме страстей бедствующих, и подают от Христа Бога молитвами своими помощь во всех скорбех, и душам нашым просят избавления.

*Слава, и ныне, Богородичен:*
Еже от века утаеное:

*На утрени.*

*На*
Бог Господь: *тропарь преподобных дважды. Слава, и ныне, Богородичен.*

*По а~-м стихословии седален, глас д~:*

*Подобен:*
Явился еси:

Многими скорбьми путь жизни сея преидосте, и достигше края умнаго желания, в чертог божественныя славы вселистеся: и ныне, радующеся со всех царем и богом, молитеся, яко да и мы вашего веселия причастницы будем, ваш собор почитающии, отцы всеблаженнии.

*Слава, и ныне, Богородичен:*

Обрадованная, ходатайствуй твоими молитвами и испроси душам нашым множество щедрот и очищение прегрешений, всем поющым тя, чистую матерь и Деву.

*По в~-м стихословии седален, глас г~:*

Брак агнчий в чертозе небеснем услышавше, и званию царя вышняго ко всем бывшу, вся мирская пристрастия остависте, отцы богоноснии, и слезными струями ризы своя исправше, чисти внидосте в трапезу Христа Бога. но, прежде даже не затворятся двери того входа, молитеся, яко да и мы, покаянием вшедше, вам причастницы будем. (с. 692)

*Слава, и ныне, Богородичен:*

Чертог, присносущною славою украшен, видяще выну, желание имамы совнити в онь, но, одежды не имуще, стыдимся, да не связани от ангел и извержени будем. ты, сущи одежда нагих дерзновения, Дево марие, украси ны и введи внутрь царствия Христова.

*Величание:*

Величаем вас, преподобнии отцы наши печерстии, и чтим святую память вашу, вы бо молите о нас Христа, Бога нашего.

*Стих а~:*
Радуйтеся, праведнии, о Господе, правым подобает похвала.

*Стих в~:*
Сеющии слезами радостию пожнут.

*Стих г~:*
Восхвалятся преподобнии во славе и возрадуются на ложах своих.

*Стих д~:*
Веселитеся о Господе и радуйтеся, праведнии, и хвалитеся, вси правии сердцем.

*По полиелеи седален, глас и~. Подобен:*
Премудрости:

Званию Господа своего последующе, крест, аки жезл, в руце восприемше, не убоястеся страха, предстоящаго во тме, но упованием преидосте к безбедному пристанищу, и подвигов своих обретше воздаяние, веселитеся во свете неприступнем. темже вас почитаем, отцы всеблаженнии, яко присно молящих Христа Бога согрешений оставление даровати празднующым любовию святую память вашу. (с. 693)

*Слава, и ныне, Богородичен:*

Яко едину в женах благословенную и девам похвалу и украшение, в бранех непреоборимую помощь, немощным утверждение и скорое посещение в печали сущым имуще тя, богоневестная Дево, днесь в пречестнем твоем храме припадаем и мольбы нашя к тебе приносим, яко да молиши Христа Бога согрешений оставление даровати благочестно покланяющымся пресвятому рождеству твоему.

*Степенна, а~-й антифон д~-го гласа. Прокимен, глас д~:*
Честна пред\ Господем смерть преподобных его. *Стих:*
Что воздам Господеви о всех, яже воздаде ми; Всякое дыхание: *Евангелие от матфеа, зачало м~г. По н~-м псалме стихира, глас и~:*
Престолу трисолнечнаго божества: *(зри славник на*
Господи воззвахъ*)*

*Канон Богородицы со ирмосом на з~, и преподобных на и~, глас и~.*

*Песнь а~. Ирмос:*

Воду прошед, яко сушу, и египетскаго зла избежав, Исраильтянин вопияше: избавителю и Богу нашему поим.

Воду преходити песненных словес в память вашу, богоноснии отцы, хотящя мя, в тишине умней всегда исправите и от бурных страстей удержите, да в вашем хвалении с песнию возвеличу имя Бога моего.

Изшед на злачное поле мысленнаго рая пещеры святыя, услаждаюся благовонными ароматы, яже (с. 694) источают мощи вашя, преподобнии отцы, и весело создателю Богу песнь умом возсылаю.

Вертоград заключен ты еси, пещеро святая, в тебе бо садитель вышний насади множество древес, богоносных отец, аки кедров ливанских, иже досягоша небес высотою, имже удивляяся, пою песнь Богу моему

Стражу неусыпне, логгине вратарю, дар имевый прозирати мысли входящих, обретый почести вышняго звания, вниди и об\ъими хвалы богоносных отец, в ихже памяти песнь Богу нашему поем.

Игнатие, пастырю иночествующих и целителю болящих, в недузех наших пособствуй тя почитающым, да в памяти твоей песнь хвалы Богу нашему принесем.

Силуане преподобне, чистоты рачителю и хранителю садовий, татей чувственных и мысленных, плоды обоя окрасти хотящих, молитвою связавый, от тех нападений и нас спаси, молимся.

*Богородичен:*

Многими тати обстоимь, не чувствую всегда, и окрадают ми врази покаяния плоды, но бодренною твоею молитвою и неисчетною благостынею, Мати божия, избави мя, молюся.

*Песнь г~. Ирмос:*

Небеснаго круга верхотворче, Господи, и церкве зиждителю, ты мене утверди в любви твоей, желаний краю, верных утверждение, едине человеколюбче. (с. 695)

Небеснаго и земнаго круга создатель созда место сие и вас, добрыя гражданы, в нем постави, треблаженнии отцы, причтите нас в сожитие ваше нетленное и желаемаго края милости достигнути молитеся, молим вас.

Агафоне блаженне, благости вещания имените, постником красото, пророче неложный и целителю недужных, скажи нам, нечувственным, аще путь беззакония есть в нас, и ты настави ны молитвами твоими на путь вечен.

Поем дивнаго зинона, сияющаго постом, и макариа, блаженству тезоименита, сих двоих ради отцев, молимтися, Владыко, изми нас душевных и телесных страстей, едине человеколюбче.

Славим ахилу, служителя жертвы, и яко истиннаго постника приводим ти, Христе, в молитву, егоже ради изми нас от порабощения чревных страстей и воздержанию того научи ны, едине человеколюбче.

Впатие, служителю немощным, яко имеяй дар больных целити возложением руку, тя молим, посети свыше нас, душевными недуги обдержимых, и спаси молитвами твоими.

Яко в житии сем любве связани союзом, по смерти же в единем гробе суще положени, тако и в нетленней жизни ныне вкупе живуще, паисие и меркурие, ходатайством вашим к Богу в единомыслии и любви утвердите ны, молимся. (с. 696)

Лаврентие, постником светило, и моисее крестоносне, в тме страстей нас сущих и ходящих осветите и молитвами вашими наставите, да и мы в крестоношении нашем не преткнем о камень соблазна ног наших.

*Богородичен:*

Тма страстей об\ъят ны, и в пути сластей уклонихомся непроходны, света исправления не видим. Наставнице, настави нас и свет покаяния возсияй нам, ты бо еси всем многосветлое светило, просвещающее душы нашя.

*Седален, глас в~:*

Пощением просиявших и светлыми подвиги преподобных отец печерских чистое житие и труды кто восхвалити мощен; обаче от любве, яже к ним, песненныя дары приносим, тии бо, со ангелы предстояще, присно молятся Господеви о всех нас.

*Слава, и ныне, Богородичен:*

Милосердия сущи источник, милости сподоби нас, Богородице, призри на люди согрешившыя, яви, яко присно, силу твою, на тя бо уповающе: радуйся, вопием ти, якоже иногда гавриил, безплотных архистратиг.

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Древних отец стопам последующе, не уклонистеся ни мало от их трудов, темже (с. 697) равный динарь вечныя жизни от Христа приемше, со ангелы славите превечное того божество.

Илларион дивный, великаго образа чин имевый и, по чину своему ревнуя житию преподобнаго феодосиа, единою всегда в седмице ядый, крепок бе во славословии пети: слава силе твоей, Господи.

Постническое стечеся воинство, в немже просия светлая звезда, дионисий, иже ныне сияет во славе святых и славит едино божество.

Трудолюбцем образ известный, арсений, мужеству тезоименитый, в трудех день и нощь живый, прият возмездие, дар чудотворения, от негоже подает требующым всем неоскудно.

Пимене, постником единонравне, кровопотными труды трудивыйся в послушании выну, дрова нося, в жерновех меля, на всяку же нощь непрестанно поя Бога и того едино божество.

Столпе непоколебиме, афанасие затворниче, водружен сый в затворе, не требовал еси светлости чувственныя, понеже тебе мысленная светяше, тою моли, блаженне, просветитися тя почитающым.

*Троичен:*

Слава тебе, Троице пресвятая, яко прославила еси место земное, небесному гражданы подобное, в ихже памяти приносимым от нас пением тя, отче, и сыне, и душе святый, с раболепным поклонением, грешнии, славим и твое едино божество превозносим. (с. 698)

*Богородичен:*

Слава тебе, православных славо, чистая, тя бо славит со ангелы род человеческий и припадая вопиет: слава бо твоя, Богородице, всем простреся во спасение.

*Песнь е~. Ирмос:*

Просвети нас повелении твоими, Господи, и мышцею твоею высокою твой мир подаждь нам, человеколюбче.

Просветиша всю российскую землю данною им благодатию отцы всеблаженнии, и тма уже зловерия вконец погибе. тыя лучи простри на ны моления их ради, молимтися, едине человеколюбче.

Сисое чудне и григорие, имя от бодрости имевый, оба постом обуздавшии своя страсти, свирепеющую похоть и нашея плоти смирите, вам бо дана есть благодать в страстех нам пособствовати.

Воздержания рачителю, павле блаженне, со двема канонархома, прострите о нас мольбы ко владыце, да того благодатию от чревняго несытства удержимся и вам в воздержании наследницы будем.

Слово божие, вразумляющее человеки, не книжныя мудрости научи тя, несторе святе, но вышния, еюже зрел еси при молитвах ангелы и кончину свою предвидел еси. тоя и нас причастники сотвори, молим тя, память твою почитающе.

Тите всемужественне, воинствующу ти иногда, побиша сопротивнии оружием главу твою, и бысть язва виною, яко пришел еси в печерскую гору и (с. 699) тамо плакал еси о гресех своих, о ихже прощении извещение прием, радостно отшел еси к горним селением небесным, преподобне.

Памву послушливаго почитати дерзаю и удивляюся: той бо в послушании от неверных и веры ради во узах претерпе много, обаче, от ангел восхищен и пренесен, в келлии своей обретеся, и сбыстся на нем, яко послушание от смерти избавляет.

*Троичен:*

Впадох в руки врагов мысленных и окован есмь от них тяжкими путы, от нихже брат не избавит. ты, Троице пресвятая, яко милостивая, создание твое помилуй и благостию твоею от уз смертных свободи.

*Богородичен:*

Связан есмь многими пленицами страстей, и несть ми разрешения надежды, но ты помилуй мя, яко Мати Бога вышняго, и разреши мя от них, ты бо едина сильна еси по Бозе греховныя пленицы разрешити.

*Песнь з~. Ирмос:*

Молитву пролию ко Господу и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

Молитвы нашя приносим вам, о богоноснии отцы, вы бо есте молитвенницы о нас к Богу и ходатаи, ходатайством убо вашим от тли (с. 700) греховныя избавите честный ваш собор почитающих.

Неусыпне сердечное видение имуще к Богу, бысте незлобивии, аки младенцы, но яро око иместе на бесы, яко и имене вашего им трепетати. молим вас, молитеся, да и от нас нападения вражия со студом возвратятся.

Захарие, памяти господней тезоимените, по имени твоему и житие стяжавый, тако бо на враги постом мужески вооружился еси, яко во всем житии твоем зелием питаяся, доволен был еси, тем имене твоего бояхуся беси: от сих убо злодейства избавляя, ускори на помощь нашу, смиренно молимтися.

Феодоре блаженне, славу благородства своего в персть вселивый, изменив княжение на иноческий образ, в немже владыце своему добре угодивый и ныне со ангелы в небесных живый, молися о нас, да славы негибнущия причастницы будем.

Софроние преподобне, в темнем месте себе затворивый, непрестанно во псалмех пел еси Богу. и ныне в пространнем селении горнем наслаждаяся ангельских пений, молися, да и мы тая слышати сподобимся.

В преподобии и правде священствуя вышнему, пагкратие чудне, чудотворными дары обогатився, от сих подавал еси неоскудно требующым. подаждь убо сия и нам, в болезнех к тебе усердно приходящым. (с. 701)

*Троичен:*

Славы ради имене твоего, пресущественная Троице, прославила еси праведных твоих и место сие. благостию убо твоею подаждь и нам, блаже, славу святых во славе твоей зрети и с ними тебе славити, в триех впостасех единаго Бога.

*Богородичен:*

Иже тя не прославит, пресвятая Дево, той да не видит славы жизни вечныя: нам же даждь видети тую, ибо знаем тя, славиму от всех сил небесных, и сие приносим ти: радуйся, верным известная похвало.

*Кондак, глас и~:*

Избраннии от родов угодницы божии, святии преподобнии печерстии, на сих горах добродетельми просиявшии, вас земля не потаила есть, но небо отверзеся вам и райское селение. темже мы похвальныя песни Богу, прославльшему вас, в памяти вашей приносим: вы же, яко имущии дерзновение, ваш собор почитающих от всех бед молитвами вашими заступайте, яко заступницы наши и к Богу ходатаи.

*Икос:*

Восхвалити по единому кто возможет святыя твоя, блаже: изочту их, и паче песка умножатся, но сам, Владыко Христе, исчитаяй множество звезд и всем имена нарицаяй, приими всех их мольбы о нас и яви щедроты твоя на людех твоих: вемы бо, яко много имут дерзновение к (с. 702) величеству твоему и ходатайствуют к тебе, яко присно молитвенницы о душах наших.

*Песнь з~. Ирмос:*

*От*
иудеи дошедше, отроцы, в вавилоне иногда верою троическою пламень пещный попраша, поюще: отцев Боже, благословен еси.

Тучная еси и усыренная, печерская горо, в твоих бо гражданех изволи вышний селение свое положити, темже и мы с ними поем: отец наших Боже, благословен еси.

Смирны исполнена и холму ливанскому подобна еси, печерская горо, каплющая миры богоносных отец на исцеление болезней тлетворных, ихже мы благоухание приемлюще, поем: отец наших Боже, благословен еси.

Аммоне и мардарие, подвижный супруг, бывше нищеты рачителие, ныне же богатство негиблющее стяжавшии, молитеся и нам тоежде стяжати в вышних, идеже поют: Боже, благословен еси.

Поем руфа, постником и трудолюбцем зерцало, с вениамином блаженным, иже все свое имение отдаде нищым, да един бисер Христа стяжет, емуже ревнителие да будем, поюще: Боже, благословен еси.

Феофиле, иерархом удобрение, новаграда престол содержавый и самаго Господа видевый, умоли того благость, да и мы лице его узрим с тобою и воспоем: отец наших Боже, благословен еси.

В диаконех светило и в трудолюбцех образе, мартирие, чистоты рачителю, дар имевый прогоняти (с. 703) от человек лукавыя духи и немощи целити, духа злобы и всякия лести отжени от нас, да чисто воспоем: Боже, благословен еси.

*Троичен:*

Прославляющыя святых твоих прослави, преблагая Троице, славою, юже уготовала еси от века рабом твоим, и сподоби пети: отец наших Боже, благословен еси.

*Богородичен:*

Прерадованная Мати и царице, радостная тебе приносящих радости вечныя сподоби и отверзи райския двери Христианскому всему роду, присно тебе поющему: Богородице, благословенна еси.

*Песнь и~. Ирмос:*

Царя небеснаго, егоже поют вои ангельстии, хвалите и превозносите во вся веки.

Царицы небесныя селение еси, святопечерская горо, юже сильных множество преподобных отец окружают, вси оружия из\ъощрена имуще, молитвы противу миродержца, поют песнь Богу: поем и превозносим его во веки.

Восток и запад, юг и север видит во ограде твоей, печерская горо, источник, кипящий миры чудес богоносных отец, изливающийся всем из\ъобильно, иже поют и превозносят Господа во веки.

Кое хваление вам принесем, о богоноснии отцы, како исповемы труды и подвиги вашя тупогрубым (с. 704) языком, не вемы. но ты, святе евфимие молчаливе, научи ны, да с тобою поем Господа во веки.

Постником и трудолюбцем сияние, кассиане и пиоре блаженне, оба светящиися житием, аки небесная светила, светлостию благодати, данныя вам, озарите ны, да сподобимся с вами пети Господа во вся веки.

Плачущих поминая блаженство, пафнутие преподобне, всегда плакал еси, ныне же радостная наследив места, молися тамо и нам во кров безплачевный вселитися, да с тобою превозносим Господа во веки.

Со иосифом чудным вашу, вси святии, память почитаем, постом и труды добре Богу угодившии, и молим, да от всех бед заступление вами обрящем и сподобимся Господа превозносити во веки.

Во ограде пещеры святыя проходяще умом, зрим на тверди ея множество, аки звезд, отец преподобных, ихже исчислити невозможно. тем о всех воздавше хвалу Богу, молим, да даст нам с ними превозносити его во веки.

*Богородичен:*

Гоним сый змием миролюбным, к твоей ограде прибегох, чистая: кровом убо милости твоей защити мя и того зубов избави, яко да спасен, превозношу тя, матерь божию, во веки.

*Песнь ф~. Ирмос:*

Воистинну Богородицу тя исповедуем, спасеннии тобою, Дево чистая, с безплотными лики тя величающе.

Воистинну прежде юдоль бе плачевная и вертеп разбойником гора сия святая, ныне же дом божий (с. 705) есть, и живущии в нем блаженни, яко вами освятися, богоноснии отцы: сего ради всех вас величаем.

Глас радования и шум празднолюбных стекается восхвалити собор ваш, отцы печерстии: тех убо хваления приемше, от всех скорбей и печалей спасайте, да всегда вас величаем.

Радостною душею вземше крестное иго и ралом трудов гору сию возделавше, насадисте сады потов ваших, богоноснии отцы, мысленных, ихже плоды об\ъемше, увеселяем душы нашя и всех вас величаем.

Во един путь заповедей господних ходяще, различная семена сеясте, ов чистоту, ов послушание, ин пост, другий нищету, труды и слезы. обаче вси равно радости рукояти пожинаете, от нихже и нам дарствуйте, да выну вас всех величаем.

Господь пасет вас ныне на месте злачне, преблаженнии отцы, и кое уже вас лишает благо, поток бо сладости вас напаяет, от негоже поне каплею единою жития нашего горесть, молимся, усладите, да радостно Богу нашему воспоем.

*От*
места плачевнаго на безплачевное прешедших, молим вас, отцы преблаженнии, нас, память вашу вкупе почитающих, всякия скорби избавляйте, да вси вас величаем. (с. 706)

*Троичен:*

Слава ты еси, Троице, преподобных отец лику, и негиблющее веселие, о тебе бо мир и плоть с невидимым врагом победивше, прияша венцы и радуются со ангелы, тя всегда величающе.

*Богородичен:*

Славим тя, преславный граде божий, тебе бо сам основа вышний и даде в прибежище всем от лица вражия бежащым. и нам буди в пристанище, да тя выну величаем.

*Светилен:*

Царское священие, роде избранный, иерарси святии, священницы, монаси, девственницы, чудотворцы и все постническое сословие преподобных отец печерских, соберитеся днесь на молитву, да вас ради царь славы спасет православныя люди, благочестно собор ваш почитающих.

*Слава, и ныне, Богородичен:*

Святых святейшую тя славим, чистая Дево, и величаем от тебе рожденное слово, ты же приими и от нас славословие сие, и даждь славити тя, идеже вси святии матерь тя божию славят.

*На хвалитех стихиры, глас д~. Подобен:*
Дал еси знамение:

Плотское мудрование, покорением ума пленисте в послушание Христово, отцы преблаженнии, и, страстное море преплывше, достигосте крайняго желания, тем дарова вам почести звания вышняго Иисус человеколюбец и Спас душ наших. (с. 707)

угасисте пещь мирских пристрастий и самохотныя молвы, слезными потоки и конечною нищетою, отцы преподобнии, и яко в чертозе светле, в темных пребысте пещерах, ангельски славословяще Иисуса человеколюбца и Cпаса душ наших.

*От*
бренныя страстей глубины, скорбей и попечений житейских ум очистивше, отцы богоноснии, упованием будущия жизни вся тленная презресте. и ныне, в нетленней жизни суще, молите за ны Иисуса человеколюбца и Cпаса душ наших.

*Слава, глас з~:*

Блаженства непорочных вожделевше, в путь заповедей господних текосте, и свидения воли божией взыскующе, в горы, в вертепы и в темныя пещеры вселистеся, мир с похотьми распясте, и бесовския полки победивше, ныне жизнь и славу безконечную наследисте. молитеся за ны, молим вас, отцы преподобнии, улучити причастие с вами вышняго иерусалима и спасение душам нашым.

*И ныне, Богородичен, глас тойже:*

Богородице, ты еси лоза истинная, возрастившая нам плод живота, тебе молимся: молися, владычце, со святыми апостолы и со всеми святыми спастися душам нашым.

*Славословие великое. Ектении. И отпуст.*

*На литургии. Блаженны от канона, песни г~-я и з~-я. Прокимен, глас з~.*
Честна пред\ Господем смерть преподобных его. *Стих:*
Что воздам Господеви о всех, яже воздаде ми; (с. 708) *Апостол к галатом, зачало сг~и. Аллилуиа, глас з~:*
Блажен муж, бояйся Господа, в заповедех его восхощет зело. *Стих:*
Сильно на земли будет семя его. *Евангелие от матфеа, зачало м~г, или от луки, зачало к~д. Причастен:*
В память вечную будет праведник.

