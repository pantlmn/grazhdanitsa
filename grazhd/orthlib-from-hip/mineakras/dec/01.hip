<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

*МИНИА МЕСЯЦЪ ДЕКЕМВРИЙ*

КИЕВЪ. В типографии киево-печерской лавры.

#аотч~г года

(с. 4)

Во славу святыя, единосущныя, животворящия и неразделимыя Троицы, отца, и сына, и святаго духа: благословением святейшаго патриарха московскаго и всея руси алексия московскаго сретенскаго монастыря священно-архимандрита напечатася книга сия, миниа месяц декемврий во граде москве, в лето от рождества по плоти Бога слова #ацч~з

<::рус>Московский Сретенский монастырь, издательство «Правило веры», 1997

<::слав>

(с. 5)

*МЕСЯЦЪ ДЕКЕМВРИЙ,*

*имеяй дней л~а.*

*В а~-й день:*

*Святаго пророка наума.*

*Аллилуиа, или тропарь. Стихиры, глас г~. Подобен:*
Велия креста твоего:

Благодать святаго духа вселися в тя, божий пророче, и своею лучею содела свещу пресветлу, и тобою проповедает будущая ниневии великому.

облак светозарен явился еси, искапая, науме, божий пророче, богознания тучу: и напоил еси пивом божия суда ниневию град, нечестием болевший абие.

Благославия нетленнаго причастник быв, науме, божий пророче, и неизреченныя славы, и радости несказанныя, и сладости божественныя, о нас моли, богодохновенне, всех Владыку.

*Ины стихиры Богородицы, глас и подобен тойже.*

*(Аще же аллилуиа, поются стихиры прежде Богородицы, потом святаго.)*

оружием уязвлена мя суща змииным, еле жива, отроковице, на одре лежаща отчаяния, исцели вскоре лечбою твоея молитвы, и раба сотвори сына и Бога твоего.

Ведущи немощь мою телесную, и душевную болезнь, сердца же озлобление, посещения сподоби мя божественнаго, всенепорочная Дево, и спаси, молюся, теплою твоею молитвою.

Всех превзыдох, владычце, согрешеньми, но множество, Дево, сих очистивши, милости твоея ради (с. 6) улучити мне прощение в будущем суде, чистая, сподоби, сына и Бога твоего молящи.

*Слава, и ныне, Богородичен:*

Дево, из тебе рождшагося моли, стадо твое сохранити невредно от всякаго искушения противника диавола, и исполнити всю волю сына твоего укрепи, отроковице.

*Крестобогородичен:*

оружие сердце твое пройде, пречистая, егда сына твоего на кресте видела еси и вопияла еси: не безчадну мя покажи, сыне мой и Боже мой, соблюдый мя по рождестве Деву.

*На стиховне октоиха. Тропарь, глас в~:*

Пророка твоего наума память, Господи, празднующе, тем тя молим, спаси душы нашя.

*На утрени канон. Творение феофаново.*

*Глас е~. Песнь а~. Ирмос:*

Коня и всадника в море чермное, сокрушаяй брани мышцею высокою, Христос истрясе, Исраиля же спасе, победную песнь поюща.

Науме, божиим помазався, богоприятне, духом, и сего благодатию просвещся: тем божественное прозрение ума твоего чтуще, ублажаем тя, всеизрядне.

Свыше огласивши, пророче, твою душу, духа благодать пророческое действо достойно вдохне, и богодохновенен язык твой устрои, досточудне.

орган явился еси, ударяемь духа бряцалом, ревнителя Бога воспевая, и всем вещая божественнаго суда нелицемерие, достославне.

*Богородичен:*

Преблагословенная Дево всечистая, верою тя и любовию, яко божию матерь честную, поющыя спасай от бед, решащи неукротимое свирепство. (с. 7)

*Песнь г~. Ирмос:*

Водрузивый на ничесомже землю повелением твоим, и повесивый неодержимо тяготеющую, на недвижимем, Христе, камени заповедей твоих церковь твою утверди, едине блаже и человеколюбче.

Причастием животворящаго и божественнаго духа, душею был еси боговиднейший: темже и дальная яве всем предвозвещати божественным мановением ты пред\ъочистился еси, богодохновенне.

Суд на враги отмщения предзрел еси, блаженне боговиднейше, преобидящих нечестивых божие долготерпение, и милость, и благостыню, от неисцельныя злобы.

*Богородичен:*

Иже древле от небытия сотворивый всяческая, из твоея святыя утробы приходит, человек быв, чистая, за человеколюбие превеликое, человеколюбец, да человеки избавит.

*Седален, глас е~. Подобен:*
Собезначальное слово:

Несмесен начертанием дольным, славне, ты ум стяжав, божественнаго духа чистейшее, науме, приятелище был еси, осияние его приемля светло, и всем облистая: тем тя молим, о мире мира молися.

*Слава, и ныне, Богородичен:*

Из тебе воплощшагося Бога и Господа нас ради, истлевших прегрешеньми, моли прилежно ущедрити ны, и отвратити ярость и гнев свой, чистая, о иже верою чтущих и хвалящих непрестанно силу и державу его.

*Крестобогородичен:*

На кресте зрящи тя, Христе, Мати твоя, волею посреде разбойников висяща, растерзающися утробою, матерски глаголаше: безгрешный сыне, како неправедно на (с. 8) кресте, якоже злодей пригвожден еси, человеческий род хотя оживити, яко благоутробен;

*Песнь д~. Ирмос:*

Божественное твое разумев истощание прозорливо аввакум, Христе, со трепетом вопияше тебе: во спасение людей твоих, спасти помазанныя твоя пришел еси.

Сияя зарею духа, ниневитяном прещение запустения предвозвестил еси, божия силы проявляя, богоявленне, неизбежное.

Суд праведный зиждителя поведаеши, лютое всегубительство людем враждебным, яко пророчествуя провещал еси, науме, божий пророче всеблаженне.

Смиреномудрием украшаема пророка твоего душа, к боговидению твоему, блаже, преестественно взяся, и божественнаго видения светлости.

*Богородичен:*

Марие, госпоже твари, царя всех рождши, едина всепетая, страстей мучительства свободна мя покажи, молитвами твоими.

*Песнь е~. Ирмос:*

Одеяйся светом яко ризою, к тебе утренюю, и тебе зову: душу мою просвети омраченную, Христе, яко един благоутробен.

Непорочно и чисто житие стяжати, действом и просвещением святаго духа, науме, сподобился еси, пророче чудный.

Плоть покорил еси самодержцу уму, усердно восхождения в сердце положив: темже явления боголепнаго получил еси.

Паче видимых почестей суть, иже пророчеством почествованных: теми бо вещает святый дух, преблагий Господь.

*Богородичен:*

Ниже ум небесный истинно возможет тя, Богомати, (с. 9) пети достойно: зиждителя бо родила еси, небесными певаемаго силами.

*Песнь з~. Ирмос:*

Неистовствующееся бурею душетленною, Владыко Христе, страстей море укроти, и от тли возведи мя, яко благоутробен.

Божественныя благодати явльшася храм, вернии, и приятелище пречистое бывша, паче ума, богоявления воспоим.

Божественнаго духа прием незаходимую зарю, и ум божествен стяжав, благочестивыя к песнопению наказует.

*Богородичен:*

Мысленныя силы тя и человечестии вси роди, яко Бога рождшую, славят всегда, благословенная всенепорочная.

*Кондак, глас д~. Подобен:*
Явился еси:

Просветившееся духом чистое твое сердце, пророчества бысть светлейшаго приятелище: зриши бо яко настоящая далече сущая. сего ради тя почитаем, пророче блаженне науме славне.

*Песнь з~. Ирмос:*

Превозносимый отцев Господь пламень угаси, отроки ороси, согласно поющыя: Боже, благословен еси.

Яко боговиднейша пророка имуще ликов начальника, честно празднуем божественне, песнопоюще: Боже, благословен еси.

Тя духодвижимаго познавше органа, и цевницу богодохновенну, призываем заступника, песньми поюще: Боже, благословен еси.

Венча тя Господь пророка, чудне, и благодать тебе даде предглаголати будущая, емуже вси песнопоем: Боже, благословен еси.

*Богородичен:*

Дверь непроходимую пророк виде тя, Дево пречистая, (с. 10) юже един пройде. емуже вси песнопоем: Боже, благословен еси.

*Песнь и~. Ирмос:*

Тебе вседетелю в пещи отроцы, всемирный лик сплетше, пояху: дела всякая Господа пойте и превозносите во вся веки.

Невещественною зарею начальныя Троицы, пророче, обожаемь, поеши, радуяся: вся дела Господа пойте, и превозносите во вся веки.

Священнолепно священную твою память, пророче чудный, чтуще поем: вся дела Господа пойте и превозносите во вся веки.

*Богородичен:*

укрепи, чистая, душу мою, разслабленную прегрешеньми и страстьми, яко да воспою, Дево, твое рождество, препрославленное во вся веки.

*Песнь ф~. Ирмос:*

Исаие, ликуй, Дева име во чреве, и роди сына еммануила, Бога же и человека, восток имя ему: егоже величающе, Деву ублажаем.

На земли равноангельное житие имел еси воистинну: и ныне на небесех со ангельскими лики вселился еси близ света трисияннаго, егоже насыщаяся, назирай поющыя тя.

Тя Богу приводим о мире, блаженне, молитвенника, моли прилежно, пророче, яко дерзновение имея, дати верным благолепно пребывающее вечное избавление.

*Богородичен:*

Яко Бога рождшую, сугуба же и соестественна, именуем тя вернии богоглаголиво Богородицу пречистую всеистинным званием, честное рождество проповедающе, всесвятая богоневесто.

*Светилен дне. На стиховне октоиха.*

