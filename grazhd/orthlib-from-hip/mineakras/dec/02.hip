<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 11)

*Месяца тогоже во в~-й день.*

*Святаго пророка аввакума.*

*На*
Господи, воззвах, *стихиры пророка, глас д~. Подобен:*
Яко добля:

Аввакум чудный, * зарю духа прием, * бысть весь божествен: * и судей нечестие, * и суд неправедный * зря негодует, * нрава показуя правость Христа и Владыки, * боголюбезно и теплою мыслию, * яко утесняемь разгарается.

На божественней стоя стражи, * честный аввакум * слышаше таинство * к нам твоего пришествия, Христе, неизреченное: * и проповедание твое * пророчествует явственнейше, * провидя и премудрыя апостолы, якоже кони, * язык многоплеменных, * возмущающыя море.

В Господе радуяся Бозе спасе твоем, * богоглаголиве славне, * веселяся, * и тамо сущаго сияния зарю прием, * и светом богодельным * мысленно просвещаемь, * память твою всепразднственную * верою совершающыя, * напастей же и бед * твоими молитвами избави.

*Ины стихиры Богородицы, глас и подобен тойже:*

*(Аще аллилуиа, сии стихиры поются прежде.)*

Тучами духа святаго, пречистая, * мою мысль ороси, * каплю рождшая * Христа безмерную, * беззакония земных * щедротами омывшую, * изсуши источник страстей моих, * и потока сподоби мя сладости * присноживотною твоею молитвою.

Под землю низвержен бых, * грехи умертвився, * душевными страстьми и телесными. * темже тмою (с. 12) покрываюся отчаяния: * но воздвигни мя ныне к жизни нетленней, * путеводящи мя к вышнему отечеству, * идеже глас чист празднующих, * и идеже свет лица твоего, Христе.

Яже Бога невместимаго во чрево твое вместившая, * человеколюбно человека бывша, * и наше смешение из тебе приимша, * и обожившаго яве, * не презри мене, пречистая, * ныне скорбяща: * но ущедри вскоре, * и всякия вражды и вреда лукаваго свободи.

*Слава, и ныне, глас и подобен тойже:*

Тмами, пречистая, обещахся * покаяние о моих сотворити согрешениих: * но не оставляет мя * неподобный мой злый обычай. * сего ради вопию ти, * и припадая молюся: * ты мя, владычце, изми таковаго томления, * путеводящи к лучшым, * и спасения близ сущым.

*Крестобогородичен. Подобен: тойже.*

Агнца и пастыря тя * на древе яко виде, * агница рождшая рыдаше, * и матерски тебе вещаше: * сыне возжеленне, * како на древе крестнем повешен еси, долготерпеливе; * како руки и ноги твоя, слове, * пригвоздишася от беззаконных, * и кровь твою излиял еси, Владыко;

*Тропарь, глас в~:*

Пророка твоего аввакума память, Господи, празднующе: тем тя молим, спаси душы нашя.

*Канон пророка, егоже краегранесие:*

Тя, пророче аввакуме, пою, блаженне. *Феофаново:*

*Глас д~. Песнь а~. Ирмос:*

Воспою тебе, Господи Боже мой, яко извел еси люди из работы египетския, покрыл же еси колесницы фараоновы и силу.

умудри мя, Господи Боже мой, твоего пророка аввакума (с.13) пети божественнаго, и благодатию твоею просвети, блаже, сердце мое.

Доколе, Господи, пророк глаголет, возопию к тебе, и не услышиши; вскую же ми показал еси судей нечестие;

Честную память твою, пророче, совершающыя благочестно твоими мольбами от бед избави и лютых обстояний.

*Богородичен:*

Бог святый явися, внегда приближитися времени, из тебе Богородице, быв человек, да спасет человека.

*Песнь г~. Ирмос:*

Лук сильных изнеможе, и немощствующии препоясашася силою: сего ради утвердися в Господе сердце мое.

Воззрением к Богу возвышаемь, и светодаянии от него просвещаемь, будущих предзрел еси, богоявленне, проображение.

Всяку добродетель содержал еси, всяку же злобу от ума возненавидел еси, и праведно беззаконнующих возгнушался еси, всеблаженне.

Речением святаго духа, ты, яко чист, вверился еси, яснейше пророчествуя будущих сбытия, досточудне.

*Богородичен:*

Гора добродетельми приосененная, из неяже Владыка раболепно прииде, работы свободити человеки, явилася еси, всечистая.

*Седален, глас д~. Подобен:*
Вознесыйся:

На божественней стражи стал еси, блаженне, и уразумел еси божие пришествие, пророческими очесы, богодохновенне. темже и возопил еси, аввакуме, со страхом: Господи, услышах страшное пришествие твое, и воспеваю тя, плоть бренную от Девы понести восхотевшаго. (с. 14)

*Слава, и ныне, Богородичен:*

По Бозе в твой, Богородице, прибегаю смиренный покров божественный, припадая, молюся: помилуй, пречистая, яко превзыдоша главу мою греси, и боюся, владычце, муки, и трепещу: моление сотвори, чистая, к сыну твоему, от сих избавити мя.

*Крестобогородичен:*

Иже из безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше: како славимый, яко Бог, от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

Твоего на земли явления, Христе Боже проповедая пророк пришествие, с веселием вопияше: слава силе твоей, Господи.

Световиден добродетелию явился, богодохновенне, и свет невечерний возвестил еси. емуже ныне верою зовем: слава силе твоей, Господи.

Всесветлая благодать духа, обильно всельшися в тя, всемудре, пророка соверши, всем Cпаса возвещающа.

Слухом огласився вседержителя, благоговейно убоялся еси, о чудне! разумев же дела сего, во ужасе был еси.

*Богородичен:*

Кивот свидения тя, Дево, пишет, хлеб истинно жизни приемшую, чистая, слово, отцу соприсносущное.

*Песнь е~. Ирмос:*

Возсиявый свет, и просветивый утро, и показавый день, слава тебе, слава тебе, Иисусе сыне божий.

Ныне воздвижена видит честная церковь солнца на древе, якоже прорекл еси, аввакуме священнейше.

Вперив ум, на стражи твоей стал еси, пребогате, и усмотрил еси господне пришествие. (с. 15)

Велегласно, мудре, о Бозе спасе возрадуюся, возопил еси, и возвеселюся, аввакуме всеблаженне.

*Богородичен:*

Отягчен пленицами многих моих прегрешений, к тебе прибегаю, спаси мя, владычце Богородице, верных хвало.

*Песнь з~. Ирмос:*

Возопи, прообразуя погребение тридневное, пророк иона, в ките моляся: от тли избави мя, Иисусе, царю сил

*От*
юга, Бог воплощся, прииде, яко прорекл еси, от него светло просвещаемь, аввакуме треблаженне, и мир светом уясни.

Озари, Боже, душы поющих тя, молитвами аввакума честнаго и богомудраго, иже вдохновением божественным просвещей того помышление.

Вещание твое и глагол божественных сила, богоглаголиве, пройде вся концы, слова божественное пришествие нам пророчествуя.

*Богородичен:*

Сущаго отцу сына единосущна, и безначально рождшему яве сразумеваемаго, в последок плоть бывша, Дево, родила еси.

*Кондак глас и~: Подобен:*
Взбранной:

Возгласивый вселенней от юга пришествие божие от Девы, аввакуме богоглаголиве, и на божественней стражи предстоянием слышания от светоносна ангела, Христово воскресение возвестил еси миру. сего ради весело зовем ти: радуйся, пророков светлая доброто.

*Песнь з~. Ирмос:*

Авраамстии иногда в вавилоне отроцы пещный пламень попраша, песньми взывающе: отец наших Боже, благословен еси.

Научаемь, блаженне, паче слова знанию, и (с. 16) пророчествуя многосветлую свещу, взываеши ныне: отец наших Боже, благословен еси.

Сияния трисветлаго, и невечерния славы причастия тебе даде Христос, егоже прославил еси, вопия: отец наших Боже, благословен еси.

*Богородичен:*

В родех родов Мати Дева явилася еси благословенная, паче ума слово рождши воплощенное: темже, чистая, воспеваем тя.

*Песнь и~. Ирмос:*

Вся дела божия, и вся тварь благословите Господа, преподобнии и смиреннии сердцем пойте его, и превозносите во вся веки.

Просвещен светом трисолнечным, сподобился еси, всеизрядне, божественных и преестественных видений зовый: превозносите Бога во веки вся.

Пия от потока сладости, и невещественнаго видения исполняемь, славы же пророческия и председательства причащаяся, радуяся воспеваеши Бога во веки.

О божественныя и честныя пророка аввакума красоты! сей бо со ангельскими ликуя силами, радуяся Христа воспевает во веки.

*Богородичен:*

Мати явилася еси истинно прежде век из отца возсиявшаго: едина бо святейши всех была еси. тя превозносим чистую во веки.

*Песнь ф~. Ирмос:*

Рождество твое нетленно явися: Бог из боку твоею пройде, яко плотоносец явися на земли, и с человеки поживе. тя, Богородице, тем вси величаем.

Блистает память твоя, пророче, светлу испущающи зарю твоего богоглаголания, и твоего тайноучения и пророчества, тя чтущым, аввакуме блаженнейше.

Проповедав Господа славы, и сего прорек пришествие, от святыя Девы проявленно бывшее, и показанное видя, веселися, аввакуме богоблаженне. (с. 17)

Радуются вси пророцы, в радостный твой день веселящеся, богомудре, радости твоея причащающеся и божественныя славы. с нимиже моляся, поющыя тя спасай.

*Богородичен:*

Кроплением, чистая, щедрот твоих, души моея омый скверну, и токи слез источати мне непрестанно сотвори, отроковице, страстей моих потоки уставляющи.

