<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 34)

*Месяца тогоже в д~-й день.*

*Святыя великомученицы варвары:*

*И преподобнаго отца нашего иоанна дамаскина.*

*На*
Господи, воззвах, *стихиры святыя, глас в~. Подобен:*
Егда от древа:

Егда на судищи страшнем иулианиа зрящи всеблаженная мученицу славную варвару, ранами страждущу, муками же различными тело все ссецаемо, теплыми слезами вопияше: слове божий, сея общницу мя быти ныне сподоби, человеколюбче.

Един, варвара истинно и иулианиа нрав к благочестию имуще святыя, подвизашася на врага, и победивше того крепко, славы сподобишася от Христа Бога. темже губительных страстей вред потребивше, всем верным подают врачевания.

Егда изречеся на тя, мученице, честнейшая варваро, сладкая смерть, радующися и спешащи течение совершила еси: нечестиваго же родителя руками пребеззаконными пожерлася, и плод Богу принеслася еси. темже с мудрыми девами истинно ликующи, зриши Христа, жениха твоего, осияние. (с. 35)

*Ины стихиры преподобнаго, глас и~. Подобен: О*
преславнаго чудесе!

отче иоанне всемудре, * церковь Христову уяснил еси песньми, * божественнейшая сладкопоя, всеславне, * действом, отче, духа, * твою цевницу ударяя, * всесличней Давидове подобяся. * еюже возглашая, божественными песньми вся привлекл еси.

отче иоанне славне, * мирския отступль мятежныя молвы, * ко Христове притекл еси тишине, преподобне, * и видении божественными и деянии, * всебогатыми яве светлостьми * истинно обогатился еси, * и верным преподал еси, * боголепным сияя житием, блаженнейше.

Приидите, земнороднии, песньми священное и честное * преподобнаго торжество иоанна * днесь благочестно воспоим: * сей бо истинно божественнаго осияния * сподобися свет прияти. * о неизреченнаго твоего благоутробия, Господи, * имже мы познахом * славити тя преблагаго.

*Слава, глас з~:*

отечество, род, имение оставивши, варваро, и нечестиваго отца возненавидевши, Бога возлюбила еси, емуже уневестилася еси, и была еси великокупница наречена: того моли спастися душам нашым.

*И ныне, Богородичен, или крестобогородичен.*

*Подобен:*
Тридневен:

Люди беззаконнейшыя без правды пригвождающыя тя на древе Дева и чистая Мати твоя зрящи, якоже симеон прорече, утробою, Cпасе, уязвляшеся.

*На стиховне октоиха. Слава, святаго, глас з~.*

Преподобне отче, во всю землю изыде вещание исправлений твоих: тем на небесех обрел еси мзду трудов твоих, демонския погубил еси полки, и ангельския достигл еси чины, ихже житию непорочно (с. 36) поревновал еси. дерзновение имея ко Христу Богу, мир испроси душам нашым.

*И ныне, Богородичен, или крестобогородичен:*

Видящи тя распинаема, Христе, тебе рождшая, вопияше: что странное, еже вижу, таинство, сыне мой; како на древе умираеши, плотию повешен, жизни подателю;

*Тропарь святыя, глас и~:*

Варвару святую почтим: вражия бо сети сокруши, и яко птица избавися от них помощию и оружием креста, всечестная.

*Слава, тропарь преподобнаго, глас и~:*

Православия наставниче, благочестия учителю и чистоты, вселенныя светильниче, монашествующих богодохновенное удобрение, иоанне премудре, ученьми твоими вся просветил еси, цевнице духовная, моли Христа Бога, спастися душам нашым.

*И ныне, Богородичен, или крестобогородичен.*

*На утрени, на*
Бог Господь, *тропарь святыя дважды: Слава, святаго: и ныне, Богородичен, или крестобогородичен.*

*Канон октоиха един, на з~: и святых два канона на и~.*

*Канон святыя на д~.*

*Глас в~. Песнь а~. Ирмос:*

Во глубине постла иногда фараонитское всевоинство преоруженная сила, воплощшееся же слово всезлобный грех потребило есть: препрославленный Господь, славно бо прославися.

О Троице пребожественная честная! яже паче ума дарование твоим рабом, подающи, светоносную вдохни мрачному моему уму лучу, твою похвалити мученицу варвару приснопамятную.

*Дважды.*

Похвалений всяк предел воистинну превзыде, твоих мученик слава, человеколюбче: но, еже от веры по (с. 37) силе прием хваление, возниспосли, Владыко, богатно воздаяние.

*От*
терновнаго корене израсте шипок краснейший, церковь Христову облаговонстви: и червлением страдания обагрившися кровию славная варвара, юже достойно воспоем.

*Ин канон преподобнаго на д~:*

*Глас и ирмос тойже.*

Твоя похвалы начати хотящу ми, подаждь твой ныне глас медоточный, преподобне, имже православную уяснил еси церковь песньми, отче иоанне, яже твою почитает память.

*Дважды.*

Яко мудр и остроумен судия, изряднейше сущих естество смотряя, нестоящих предразсудил еси вечнующая: привременными бо изменил еси пребывающая, отче иоанне, идеже тя и ныне Христос прослави.

*Богородичен:*

Превышши явилася еси, чистая, всякия твари, видимыя же и невидимыя, приснодево: зиждителя бо родила еси, якоже благоволи воплотитися во утробе твоей: егоже со дерзновением моли спасти поющыя тя.

*Песнь г~. Ирмос:*

Процвела есть пустыня, яко крин, Господи, языческая неплодящая церковь, пришествием твоим, в нейже утвердися мое сердце.

уязвляема любовию твоею, яко жениховою, Владыко, неодержным стремлением страстотерпица варвара все отеческое безбожие возненавиде.

Ни сладости красота, ни цвет доброты, ни богатство же, ни сладости юностныя усладиша тя, варваро славная, Христу уневестившуюся, добрая дево.

К совершенным подвигом ничтоже явися (с. 38) возбранение немощи женстей, ни юность возраста, Христе: невидимою бо твоею силою укрепляема.

*Преподобнаго:*

Расточил еси богатство, Богу взаим дая: темже тебе на небесех уготовася царство: но и ныне воздаяние, иоанне, приял еси многократное.

Премудрости талант прием, деяньми украшая, уяснил еси, иоанне, церковь Христову: егоже многоусугубляеши, и житие оставив.

*Богородичен:*

Чини удивишася ангельстии, пречистая, и человеческая устрашишася сердца о рождестве твоем. темже тя Богородицу верою чтим.

*Кондак преподобнаго, глас д~. Подобен:*
Вознесыйся на крест:

Песнописца и честнаго богоглагольника, церкве наказателя и учителя, и врагов сопротивоборца иоанна воспоим: оружие бо взем крест Господень, всю отрази ересей прелесть, и яко теплый предстатель к Богу, всем подает прегрешений прощение.

*Икос:*

Церковному наставнику и учителю и жерцу, яко таиннику неизглаголанных возопием согласно: иже к Богу твоими молитвами отверзи уста наша, и сподоби глаголати словеса учений твоих: ты бо Троице явился еси сопричастник, яко другое солнце облистая в мире, чудесы и учении просияв, яко моисей, в законе господни поучаяся всегда, словом и делом был еси светильник, и моля непрестанно всем подати прегрешений прощение.

*Седален, глас г~. Подобен:*
Красоте девства:

В страдании твоем вся удивила еси, яко претерпевши мучителей раны, вязания, муки и темницы, (с. 39) варваро прехвальная. темже и венец с небесе тебе даде Христос, к немуже, возжелевши усердно, притекла еси: той благодать подаде тебе, мученице, врачевания источати человеком.

*Слава, преподобнаго, глас тойже:*

Труба благогласна освящена, священнейше, нам явился еси, песнопоющи образно учения Господа и Cпаса концем, и твоими словесы мир просветил еси, иоанне преподобне, Христа Бога моли даровати нам велию милость.

*И ныне, Богородичен.*

Божественная скиния была еси слова, едина пречистая Мати Дево, чистотою ангелы превозшедшая: паче всех мене персть бывша, осквернена плотскими прегрешеньми, очисти молитв твоих божественными водами, подающи, чистая, велию милость.

*Крестобогородичен:*

Нескверная агница слова, нетленная Дева Мати, на кресте зрящи повешена из нея без болезни прозябшаго, матерски подобно рыдающи, вопияше: увы мне, чадо мое, како страждеши волею, хотя избавити от страстей безчестия человека;

*Песнь д~. Ирмос:*

Пришел еси от Девы, не ходатай, ни ангел, но сам, Господи, воплощся, и спасл еси всего мя человека. тем зову ти: слава силе твоей, Господи.

Из Девы рождся, даровал еси отроковицам девам кичение низложити льстиваго: темже добропобедная варвара сего гордыни поругася.

Прамати хитростьми льстиваго прельстившися первее, пищи изгнана бысть райския: варвара же сему поругавшися, в небеснем чертозе ныне водворяется.

Крестом твоим смерти силу разорил еси: темже, (с. 40) телесе отроковица, Христе, не пощадевши, терпит доблественнейше раны, варвара, твердым умом.

*Преподобнаго:*

Повелению Христову повинувся, оставил еси мирскую красоту, богатство, сладость, светлость: егоже ради взем твой крест, последовал еси, иоанне мудре.

Сообнищав обнищавшему Христу, человеческаго ради спасения, спрославился еси, якоже той обещася, и сцарствуеши же присноцарствующему, иоанне.

*Богородичен:*

Тя пристанище спасения, и стену необориму, Богородице владычце, вси вернии вемы: ты бо молитвами твоими от бед избавляеши душы нашя.

*Песнь е~. Ирмос:*

Ходатай Богу и человеком был еси, Христе Боже: тобою бо, Владыко, к светоначальнику отцу твоему, от нощи неведения приведение имамы.

оконцы треми бани просвещатися повелевши, таинственно написала еси крещение, варваро, троичным светом души светоносное сущее очищение.

Сущаго Бога разжегшися ревностию, лжеименных богов сквернавая оплева лица варвара всехвальная, ругающися отроковица внешнему миродержцу.

Неистовства лютаго отча уклоншуюся варвару, разступльшися, абие гора прият, якоже древле приснопамятную первомученицу феклу, Христу чудодействовавшу.

*Преподобнаго:*

Страхом Христовым, отче, утверждаемь к божественней жизни, плотское мудрование все покорил еси духу, твоя, иоанне, чувства очищая.

Очистив всякия скверны тело и ум, и душу (с. 41) тщаливо, богомудре, зарю приял еси трисолнечную иоанне, светлыми тя богатящую даровании.

*Богородичен:*

Моли твоего сына и Господа, Дево чистая, плененным избавление от противнаго обстояния, на тя надеющымся мирное даровати.

*Песнь з~. Ирмос:*

Во глубине греховней содержим есмь, Cпасе, и в пучине житейстей обуреваемь: но якоже иону от зверя, и мене от страстей возведи, и спаси мя.

Якоже обещался еси мудрость даровати, Cпасе, богонаучену, тебе ради стоящым пред судищем мучителей, еяже мученица варвара исполнися.

Безбожных лесть из\ъобличила еси словом богомудрым, варваро славная: терпением же дел мучителей мудрования удивила еси.

Ранам нещадно строгатися, рубы же власяными твердо востиратися, Христа ради, непорочная страстотерпица тело предаде.

*Преподобнаго:*

Просветився духа благодатию, божественных и человеческих знанием вещей ясно обогатився, требующым, иоанне, независтно преподал еси.

Подобне ликом небесным, мудре, церковь православно украсил еси, ликостоянныя песни приглашая Троице боговещанныя.

*Богородичен:*

Неискусомужно, Дево, родила еси, и вечнуеши Дева, являющи истиннаго божества сына и Бога твоего образы.

*Кондак, глас д~. Подобен:*
Вознесыйся на крест:

В Троице благочестно певаемому, последовавши Богу, страстотерпице, идольская притупила еси чтилища: посреде же подвига страдальчествующи, варваро, (с. 42) мучителей прещения не устрашилася еси, мужемудренная, велегласно поющи присно: Троицу чту, едино божество.

*Икос:*

уневестившуюся Христу мучением варвару, сошедшеся, почтим достойно: яко да, тоя молитвами пагубы душетленныя избавльшеся, и губительства, труса и падежа, житие в мире препроводим, сподобившеся со всеми святыми, от века Богу благоугодившими, ходити во свете, и пети с ними, удивил еси, Cпасе, твоя милости, всем человеком, верою исповедающым: Троицу чтим едино божество.

*Песнь з~. Ирмос:*

Богопротивное веление беззаконнующаго мучителя высок пламень вознесло есть. Христос же простре богочестивым отроком росу духовную, сый благословен и препрославлен.

Иже землю погубити, и потребити море мучитель суетно свирепствуя, яко игралище лежит варвары отроковицы под ногами: сего бо поправ Христос якоже птицу худу связа.

Ранами нестерпимыми твоему стружему телу всему, обагрену же кровей каплями, свещами претерпела еси палима по ребром, мученице всехвальная, Христа благодарящи, варваро славная.

О безчеловечнаго и немилосердаго мучителей суровства и множайшаго безбожества! сосцы бо мученицы якоже в мясосечнице, люте мечи отсецаху, ум утверждающия подвигоположнику Христу.

*Преподобнаго:*

Ревностию разжигаемь, богоборных ересей всякое злоумие возразил еси светлыми писании, убелив всем ясно древле сеянная, мудрыми, о иоанне, написанныя тонко. (с. 43)

Тепле обличил еси злоименных учеников манента хульное нечестие, развратити покусившееся церковь Христову, словесы и догматы твоими, о иоанне, яже счинил еси.

*Богородичен:*

Святых святейшую поразумеваем тя, яко едину рождшую Бога непременнаго, Дево нескверная, Мати безневестная: всем бо источила еси верным нетление, божественным рождеством твоим.

*Песнь и~. Ирмос:*

Пещь иногда огненная в вавилоне действа разделяше божиим велением, халдеи опаляющая, верныя же орошающая, поющыя: благословите, вся дела господня, Господа.

Явися тебе Христос во свете неприступнем заключенней, о варваро, в темнице, дерзати повелевая и раны врачуя, и радость даруя: темже вперилася еси твоего жениха рачением.

Явися, Христе, явленно проречение твое исполнено: отец бо чадо на смерть предает, самоделатель же заклания быв окаянный родитель твоея мученицы. темже с небесе огнем истребися.

Ангел светел одеждею световидною тя, Христа ради обнаженную, честная варваро, одеяше, якоже невесту, обходящу страсти: одежди бо, мученице, совлеклася еси, божественное приемши изменение.

*Преподобнаго:*

Обличил еси яве, треблаженне иоанне, несториево разделение, севирово слияние, единовольное пребезумие: веру же единодейственну, сияние православия всем облистав концем.

Всея враг плевелы обычно еретическия в церкви Христове, сего поклонения отметатися во иконах (с. 44) честных, но обрете не дремлюща тя, всеблаженне иоанне, всякое семя злое искореняюща.

*Богородичен:*

Ты от отца неразлучнаго, во чреве богомужно пожившаго, безсеменно зачала еси, и несказанно родила еси, богородительнице пречистая: темже тя спасение всех нас исповедаем.

*Песнь ф~. Ирмос:*

Безначальна родителя сын, Бог и Господь, воплощся от Девы, нам явися, омраченная просветити, собрати расточенная. тем всепетую Богородицу величаем.

Славную имущи прияти кончину мечем, варваро, мучения твоего, со иулианиею венцев мученических сподобльшися, глас божественный услышала еси, исполняющий моления твоя.

Твоему сочетавшися ныне всецарю жениху Христу, облистающися славою, варваро, божественнаго света, в небесных чертозех, певцы твоя назирай, страстей изменяющи, и приводящи живущему Богу.

Исполняя твое прошение, варваро страстотерпице, Христос врачевания подает совершающым твою верою летнюю память. яко истинно морский песок твоя превзыдоша благославная чудодейства.

*Преподобнаго:*

Научил еси вся церковныя пети сыны православно, единицу в Троице честную: воплощение же слова божественное богословити яве, иоанне, уясняя неудобопостижная многим во священных писаниих.

Святых чины песнословив, преподобне, чистую Богородицу, Христова предтечу, таже апостолы, пророки с постники и мудрыя учители, праведники и мученики, в тех ныне водворяешися скиниих. (с. 45)

*Богородичен:*

Чертог была еси, иже паче ума воплощения слова, Дево богородительнице, одеяна славою добродетелей и испещрена. тем тя, всенепорочная, Богородицу возвещаем.

*Светилен октоиха, и святыя. Подобен:*
Жены услышите:

Яко шипок краснейший из терновнаго израсла еси корене, дево варваро, жертвою, мученице, священнаго страдания обагрившися кровию. и ныне божественную твою память совершающыя любовию спасай от бед.

*Слава, преподобнаго:*

Яко божествен свет, отче наш, церкви возсиял еси, пений твоих сию светлостию облистав, и светом нрава твоего, имже Христовы догматы являеши украшены, к немуже не престай о нас моляся, иоанне.

*И ныне, Богородичен:*

Воистинну тя Богородицу исповедуем, владычце, тобою спасаемии: ибо Бога неизреченно родила еси разорившаго крестом смерть, и к себе привлекшаго преподобных соборы, с нимиже восхваляем тя, Дево.

*На хвалитех стихиры святыя, на д~, глас а~. Самогласен:*

*Анатолиево:*

Земныя пищи наслаждение презревши, и отчее богатство, купно же и славу возненавидевши, небеснаго жениха возлюбила еси, варваро всеславная: мечем бо во главу отсекшися, с мудрыми вошла еси девами к жениху Христу. темже и губительный недуг отгоняющи, верныя врачуеши действом святаго духа, и молишися непрестанно о душах наших.

*Глас в~. Византиево:*

Посрамися лукавый враг, от жены побежден, яко праматерь имяше действо ко греху: от Девы бо (с. 46) воплощшееся слово отчее непреложно и несмесно, яко весть един сам, клятву разруши евину и адамову, Христос венчавый достойно варвару мученицу, и тоя ради даруя миру очищение и велию милость.

Богозванная мученица варвара, на судищи страждущи, глаголаше: люты убо нынешния муки, о мучителие, но радостно вечныя жизни восприятие: не предпочту же отнюд земных паче небесных. сего ради сецыте, стружите плоти, и огню предайте мя, радующися отиду к жениху моему Христу: еяже молитвами, Христе Боже, милости твоя низпосли, и спаси ны, тоя страдания совершающыя верно.

Торжество днесь страстотерпицы варвары, приидите людие, воспоим: тоя бо ниже мечь, ниже огнь, ниже иная мука, ниже многоплетенная велиара ловления победиша. и к ней верою возопием: Христа моли, добромученице всеславная, даровати нам велию милость.

*Слава, глас з~: Иоанна монаха:*

Страдальческим шествовавши путем, прародительнаго избежала еси совета, варваро всечестная: и яко убо дева мудра свещу носящи, вошла еси во дворы Господа твоего, и яко мученица мужественна, благодать прияла еси целити плотския страсти. но и нас, воспевающих тя, душевных болезней избави, к Богу молитвами твоими.

*И ныне, Богородичен, или крестобогородичен:*

Всечистая яко виде тебе на кресте повешена, плачущи, вопияше матерски: сыне мой и Боже мой, сладчайшее мое чадо, како терпиши страсть поносную;

*На стиховне октоиха. Слава, преподобнаго, глас и~:*

Монахов множества наставника тя почитаем, отче (с. 47) наш иоанне: твоею бо стезею воистинну право ходити познахом. блажен еси Христу работав, и вражию обличил еси силу, ангелов собеседниче, преподобных сопричастниче и праведных: с нимиже молися Господеви, помиловатися душам нашым.

*И ныне, Богородичен, или крестобогородичен.*

*Подобен: О*
преславнаго чудесе!

Не терплю, чадо, видящи тя на древе уснувша, * бодрость всем подающаго: * яко да иже древле преступления плодом, * сном погибельным уснувшым, * божественную и спасительную * бодрость подаси, * Дева глаголаше плачущи, юже величаем.

*На литургии, Блаженна от канона мученицы, песнь г~: и преподобнаго песнь з~. Прокимен, глас д~:*
Дивен Бог во святых своих Бог Исраилев. *Стих:*
В церквах благословите Бога, Господа от источник Исраилевых. *Апостол к галатом, зачало с~и: Аллилуиа, глас а~:*
Терпя, потерпех Господа, и внят ми. *Евангелие марка, зачало к~а. Причастен:*
Радуйтеся праведнии:

