<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 144)

*Месяца тогоже в и~-й день.*

*Преподобнаго отца нашего патапиа.*

*Аще изволит настоятель, аллилуиа, или тропарь, да поет по уставу.*

*На*
Господи, воззвах, *стихиры, глас а~: Подобен:*
Всехвальнии мученицы:

отче патапие, * плоти стремления * воздержанием увядив разжжение, * в пустыню вселился еси, * яко илиа древле, * ум очищая непрестанными к Богу молитвами. * и ныне моли, * даровати душам нашым * мир и велию милость.

отче патапие, * ликом постническим причислился еси, * безстрастием украшаяся, * и вселился еси во обителех преподобных, * идеже свет незаходимый, * идеже есть древо жизни. и ныне моли * даровати душам нашым * мир и велию милость.

отче патапие, * светильник из египта возсиял еси, * просвещая подсолнечную * чудес светлостьми, * душетленных недуг отгоняя мрак, * демонов охуждая тму. и ныне моли Христа, * даровати душам нашым * мир и велию милость.

*Ины стихиры пресвятей Богородице, глас и подобен тойже.*

Нетленно родила еси Бога, * тлю потребльшаго, * и нетление источившаго, * нетленная непорочная. темже молю тя: * лютыми истлевшаго мя * молитвами твоими, чистая, обнови, да славлю тя, * да любовию величаю тя, * род наш возвеличившую. (с. 145)

Всепетая владычце, * надежде верных и утверждение, прибежище и помощь, * тя молим: от всяких бед рабы твоя сохрани, * верою покланяющыяся рождеству твоему. * Христу молися, * даровати душам нашым * мир и велию милость.

увы мне, что буду, * ум и душу и тело осквернив прегрешеньми; * что сотворю; како же избегну * пламене неугасимаго, * и нерешимых уз вечных; * но, о всенепорочная, * прежде конца умоли сына твоего, * подати ми оставление.

*Слава, и ныне, Богородичен. Подобен: тойже:*

огнь божества, * Христа во утробе носила еси, * егоже ныне моли, * всечистая, * удобопалимую вещь * страстей моих угасити всю, * и избавити мя огня вечнующаго, * и светлости праведных сподобити мя, * егда приидет судити всяческая.

*Крестобогородичен:*

Своего агнца * агница и непорочная владычца * на кресте яко виде, * зрака не имуща, ниже доброты, * увы мне, рыдающи, глаголаше: * где доброта твоя зайде, сладчайший; * где благолепие; * где благодать блистающая образа твоего, * сыне мой вселюбезнейший;

*На стиховне октоиха. Тропарь, глас и~:*

В тебе, отче, известно спасеся еже по образу: приим бо крест, последовал еси Христу, и дея учил еси презирати убо плоть, преходит бо, прилежати же о души, вещи безсмертней. темже и со ангелы срадуется, преподобне патапие, дух твой.

*Слава, и ныне, Богородичен.*
(с. 146)

*На утрени оба канона октоиха: и преподобнаго, на д~.*

*Глас в~. Песнь а~. Ирмос:*

Во глубине постла иногда фараонитское всевоинство преоруженная сила, воплощшееся же слово всезлобный грех потребило есть: препрославленный Господь, славно бо прославися.

Светлаго твоего жития, светлая хотящу исправления похвалити, молюся тебе, преподобне, лучу богатодатну с небесе ми даровати, Господу, помолися, облак отгонящу неведения моего, патапие.

Египтяны первее глубиною покрывый божественным мановением, яко из глубины мирскаго смешения тя восприим, просвети божественными осиянии, и всесветлу тя показа звезду, отче преподобне.

Разжегся, яко угль мысленный, теплотою духа, мраз демонский ты растопил еси: разжженныя же стрелы греховныя угасил еси, преподобне, и к безстрастия высоте возвелся еси чистейш.

*Богородичен:*

Древния избавление клятвы миру подавая избавитель, из тебе, Дево, раждается, человек быв, иже преподобнаго патапиа показа источник исцелений всем, верою к нему пририщущым.

*Песнь г~. Ирмос:*

Процвела есть пустыня, яко крин, Господи, языческая неплодящая церковь пришествием твоим, в нейже утвердися мое сердце.

Слез теченьми напоив изрядно душевную твою бразду, пшеницу божественную принесл еси деяний, в житницах вышних соблюдаему.

Любовию вооружаемь, якоже мечем, преподобне, и щитом покрываемь, божественным твоим смирением демонов полки потребил еси. (с. 147)

Воздержания цветом, якоже крин, процвел еси, благовонствуя, преподобне, сердца воспевающих тя, и совершающих верою память твою.

*Богородичен:*

На об\ъятиих носимь рождшия тя, Господи, египетския идолы силою твоею сокрушил еси, из негоже множество преподобных прозябе.

*Седален, глас и~. Подобен:*
Премудрости:

Воздержания поты постническими угасил еси пламень страстей, всем источив чудес пучину, и в ней, якоже вторый моисей, потопил еси лестная стремления демонов полки. темже, сошедшеся, по долгу почитаем всечестную память твою молебную, преподобне богоносе патапие: моли Христа Бога, грехов оставление подати чтущым любовию святую память твою.

*Слава, и ныне, Богородичен:*

Милостиваго слова и милосердаго яко рождшая, владычце всех, помилуй вся, к тебе прибегающыя, и напастей и болезней, и всякаго озлобления, и вечнующаго пламене свободи: яко да благодарственно многих щедрот твоих богатство прославим, и безмерную милость, и вопием ти всегда: моли Христа Бога, грехов оставление подати покланяющымся верою рождеству твоему.

*Крестобогородичен:*

Дева и Мати избавителя кресту предстоящи, болезненно со слезами рыдающи, матерски вопияше: что странное сие и преславное, сыне, источаяй всем человеком безстрастие посреде осужденою на кресте распятся, в ребра прободаемь и желчию напояемь от рук, яже созда; но востани, и даруй прегрешений оставление верою поющым божественная твоя страдания. (с. 148)

*Песнь д~. Ирмос:*

Пришел еси от Девы, не ходатай, ни ангел, но сам, Господи, воплощся, и спасл еси всего мя человека. тем зову ти: слава силе твоей, Господи.

Бездна теплых твоих слез потопи демонская воинства и греховныя волны: пучина же чудес сущым во глубине страстей показася.

Смирение, бдение, и спротяженную молитву, и любовь нелицемерну, и веру и надежду стяжав, был еси собеседник небесным ангелом, отче преподобне.

успил еси страстей многообразных волнения божественными восхождении и непрестанными очищении. темже к невечернему сиянию по успении отшел еси.

*Богородичен:*

Возсиял еси из Девы, яко из облака солнце, звезды озаряющыя показав преподобныя твоя, миру и страстем распеншихся, щедре, силою твоею.

*Песнь е~. Ирмос:*

Просвещение во тме лежащих, спасение отчаянных, Христе Cпасе мой, к тебе утренюю царю мира, просвети мя сиянием твоим, иного бо, разве тебе, бога не знаю.

Просвещение во тме лежащих, возсияй ми зарю божественными преподобнаго твоего молитвами, разори облаки окаянныя души моея, одожди ми струю оставления: иного бо, разве тебе бога не вем.

Скверны страстей очистив око мысленное, отче богоносе, воздержанием: божественною же молитвою ты отверзл еси зеницы ослепленныя, и разорил еси сиянием исцелений лютых омрачение.

Здравие душевное, здравие телесное, вси независтную благодать приидите, почерпем: яко от источника (с. 149) божественныя раки мудраго патапиа: чудеса бо источает, яко воды, верою несомненною к нему притекающым.

*Богородичен:*

Дателя жизни всяческих содержащаго родила еси неизреченным рождеством, во святых славимаго, отроковице, и на преподобных почивающаго, егоже о нас моли, богоневесто.

*Песнь з~. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

Светлейшими ум просвещаяй, отче, восхождении, якоже безплотен с плотию пожил еси не умокрився грехми, патапие.

Илию фесвитянина подражая, и последуя иоанну предтечи, в пустыню первее вселился еси, безмолвием ум очистив.

Из египта светильник богозарнейший, в константинове граде сиянием исцелений просвещаемь облистал еси, светлейший отче патапие.

*Богородичен:*

На облаце легце седяй, древле во египет Христос прииде, и низложив идолы, и преподобных лики собра.

*Кондак глас г~. Подобен:*
Дева днесь:

Храм твой, святе, духовное врачевство людие обретше, со тщанием к нему приходяще, цельбу недугов просят прияти, решение же в житии прегрешенных: ты бо всех сущих в нуждах предстатель явился еси, патапие преподобне.

*Песнь з~. Ирмос:*

образу златому, на поле деире служиму, трие твои отроцы небрегоша безбожнаго веления, посреде же огня ввержени, орошаеми пояху: благословен еси, Боже отец наших. (с. 150)

огнем мысленным разжегл еси душевная чувствия, огнь греховный испепелил еси содейством духа, и световиден явился еси, воспевая, патапие: благословен еси, Боже отец наших.

Слепыя воочивый содейством божественным, богоблаженне, страсти различныя исцелил еси, и божественными призывании полки лукавыя демонов отгнал еси, воспевая: благословен еси, Боже отец наших.

Чудес глубина, врачеваний река, источник непрестанен, струя, никакоже оскудеема, твой гроб показася, отче, верно приступающым и тепле взывающым: благословен еси, Боже отец наших.

*Богородичен:*

Обожает мя из тебе, Дево, пребожественный Бог, рабий зрак прием, обновляет же стези знания, якоже пределы естества, множество монахов и преподобных привед поющих: благословен еси, Боже отец наших.

*Песнь и~. Ирмос:*

В пещь огненную ко отроком еврейским снизшедшаго и пламень в росу преложшаго Бога, пойте дела, яко Господа, и превозносите во вся веки.

Очистив тя самаго от тины страстей попечением, светлейше явился еси, отче, приятелище божие, взывая: пойте Господа, и превозносите во вся веки.

устроив твою жизнь боголепно, преподобне отче, строитель показался еси, служив добре потребам святых, преподобне, с нимиже сподобился еси вышняго наследия.

Ко Господу молитвами очисти ны от всякия скверны, теплою твоею молитвою от треволнения страстей и болезней и скорбей избави, тя достойно, патапие, чтущыя.

*Богородичен:*

Яже онебесившая наше земное и тленное, чистая, (с. 151) существо, ангелов слава и преподобных радость, едина тварей владычца, яко Бога рождшая, да поется во веки.

*Песнь ф~. Ирмос:*

Безначальна родителя сын, Бог и Господь, воплощся от Девы, нам явися, омраченная просветити, собрати расточенная. тем всепетую Богородицу величаем.

День спасительный память твоя возсия, сущая во тме сердца просвещающий, и страстей мглу решащий, сыны света показуяй, отче, ныне чтущыя тя господня угодника.

Фивеанов прозябение, пустыни хваление, монашествующих славу и благолепие, византийскаго светильника, на земли ангела явльшася, патапиа вси достойно ублажим.

Ангелов собеседник, преподобных равностоятель, пророков и апостолов, мучеников, иерархов, преподобне, сопричастник быв, и честней Троице служя ума чистотою, о всех нас молися.

*Богородичен:*

Великое таинство, еже паче ума рождества твоего, ужасает ангелы, богорадованная, услаждает преподобных соборы, чистая священныя веселит отцы, божественно поющыя тя, Богородице неискусобрачная.

