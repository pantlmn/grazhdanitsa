<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 165)

*Месяца тогоже в и~-й день.*

*Святых мученик, мины, ермогена и евграфа.*

*На*
Господи, воззвах, *стихиры октоиха г~, и святых г~, глас а~.*

*Подобен:*
Всехвальнии:

Мучениче преславне мино, * по плеснам биемь, * и очесы избодаемь, * и отемлему богословному языку, * твердейше терпел еси, * на божественная воздаяния зря. * темже моли * даровати душам нашым * мир и велию милость.

Рук отсечение * и ног любит отятие * ермоген славный: * и взирая на огнь, * множайшу теплоту сердечну являше, * Богу прилепляяся. * емуже и молится ныне, * даровати душам нашым * мир и велию милость.

удесы сокрушаеми, мудрии, * во глубину морскую ввержени бысте, святии: * манием же лучшим, к тихому пристанищу * сладости направистеся, * потопльше злобу змиеву. * темже молитеся, * даровати душам нашым * мир и велию милость.

*Слава, и ныне, Богородичен: глас и подобен тойже:*

Нетленно родила еси Бога, * тлю потребившаго, и нетление источившаго, * нетленная, непорочная. * темже молю тя: * лютыми истлевшаго мя, * молитвами твоими, чистая, обнови, * да славлю тя, * да любовию величаю тя, * род наш возвеличившую.

*Крестобогородичен, глас и подобен тойже:*

Дева нескверная * иногда на древе видевши * егоже (с. 166) роди из безсеменныя утробы, * не терпящи утробнаго уязвления, * власы терзающи, глаголаше: * манием содержай тварь всю, * како, яко осужденный, * на крест вознесен еси, * всяко хотяй спасти человечество;

*На стиховне октоиха. Тропарь, глас и~:*

Воздержанием страстей огнепальныя умертвивше зраки и движения, Христовы мученицы, прияша благодать недуги отгоняти немощных, и живше и по кончине чудодействовати. воистинну чудо преславно, яко кости наги источают исцеления, слава единому и создателю Богу.

*На утрени оба канона октоиха. И святых канон на д~, егоже краегранесие:*

Твердыя воспою мученики венценосныя. *Иосиф.*

*Глас а~. Песнь а~. Ирмос:*

Горькия работы избавлься Исраиль, непроходимое пройде, яко сушу, врага зря потопляема, песнь, яко благодетелю, поет Богу, чудодеющему мышцею высокою, яко прославися.

Венцы славы украшаемии, и престолу божию предстоящии, и божественнаго света исполняемии, любовию светоносную память вашу совершающыя, омрачения страстей, мученицы, избавите.

Божественное любяще благославие, божия доброты желающе, жития красная отринусте, и всю силу преявственно: и смертию безконечную жизнь, мученицы, обретосте.

Божественною ревностию распаляеми, огнь нечестия угасиша: и светильницы, свет сияюще всем благочестия пресветло, явишася верою, ермоген и мина велемудреннии.

*Богородичен:*

Избавитися, отроковице всенепорочная, страстей (с. 167) одержания рабом твоим, твоего прилежно моли Господа и Владыку: егоже из твоих, пречистая, кровей воплотила еси, нам приобщившагося.

*Песнь г~. Ирмос:*

Прежде век от отца рожденному нетленно сыну, и в последняя от Девы воплощенному безсеменно Христу Богу возопиим: вознесый рог наш, свят еси, Господи.

Зарею небесною ясно просветившеся мученицы, тму разориша идольския лести: и сияние нам исцелений облисташа, песнопоющым всех Богу: свят еси, Господи.

Мертвости живаго последуя Владыки, мино чудне, плеснами сокрушаешися, и главу мучителя сокрушаеши врага, утверждая ноги твоя на твердем мучения пути, мучениче мужественнейше.

Поет Cпаса ермоген, руками усекаемь, священства одежду светлейшу кровей омоченьми ясно соделав, и подражатель страдавшаго плотию благодатию являемь.

*Богородичен:*

Едину в женах тя красный красную обрет, плотоносец из чрева твоего произыде, отроковице, Христос, божественными красотами просвещая род наш. тем тя почитаем.

*Кондак, глас а~. Подобен:*
Лик ангельский:

Мину чуднаго, ермогена божественнаго, и евграфа купно священными сладкопении почтим вси, яко почествовавшыя Господа, и страдальчествовавшыя за него, и лика безплотных на небесех достигшыя, и чудеса точащыя.

*Седален, глас и~. Подобен:*
Премудрости:

Презревше славу мирскую, окрилившеся славою божественною, мина, ермоген же и славный евграф, и (с. 168) усердным нравом тягость претерпеша лютых мучений, плоти не пощадевше. темже, по кончине во глубину морскую ввержени бывше, направишася к божественному хотению. имже верою возопием: молите Христа Бога, грехов оставление даровати, чтущым любовию святую память вашу.

*Слава, и ныне, Богородичен:*

В напасти многоплетенныя впад, от враг видимых и невидимых, бурею одержимь безчисленных согрешений моих, и яко к теплому заступлению и покрову моему, чистая, ко пристанищу притекаю твоея благости. темже, пречистая, из тебе воплощенному безсеменно молися прилежно о всех рабех твоих, непрестанно молящихтися, Богородице пречистая, молящи его присно, согрешений оставление даровати воспевающым достойно славу твою.

*Крестобогородичен:*

Агнца и пастыря и избавителя агница зрящи на кресте, восклицаше плачущи, и горько рыдающи вопияше: мир убо радуется, приемляй тобою избавление, утроба же моя горит, зрящи твое распятие, еже терпиши за милосердие милости. долготерпеливе, Господи, милости бездно и источниче неисчерпаемый, умилосердися и даруй согрешений оставление верою поющым божественныя страсти твоя.

*Песнь д~. Ирмос:*

Жезл из корене иессеова, и цвет от него, Христе, от Девы прозябл еси, из горы хвальный, приосененныя чащи, пришел еси воплощся от неискусомужныя, невещественный и Боже, слава силе твоей, Господи.

Законы возвещая светозарныя, беззаконно твоих очес избодение, мино, претерпел еси, сердца очеса к (с. 169) свету незаходимому имея прилежно смотряющая, и поя радостно: слава силе твоей, Господи.

Явися язык твой огнем духа мудрейше из\ъощрен, внегда отсещися: глаголаше бо, поя божия чудеса, и мучителя безгласие преводя во благочестивую славу яве сотворшаго.

Вельми страсть терпя, ногами отсецается ермоген, змииную попирая главу, и путь готовя нравом неуклонным свидетельства, вводящь к жизни небесныя светлости.

Неуязвлену соблюдающу душу Христос тебе является, твоя язвы, мино, исцеляя, мужески же терпети тебе повелевая: яко да тебе ради спасение милости хотитель всех зрящих соделает.

*Богородичен:*

Жезл из корене иессеева израстила еси, процветшая садоделателя всея твари, увядившаго сады неплоднаго знания, веру же нам истиннейшую всадившаго благочестно, чистая Дево всепетая.

*Песнь е~. Ирмос:*

Бог сый мира, отец щедрот, великаго совета твоего ангела, мир подавающа, послал еси нам. тем богоразумия к свету наставльшеся, от нощи утренююще, славословим тя, человеколюбче.

Что всуе мятешися, вопияху купно судии пребеззаконному мученицы; силу подаяй предстоит нам, един в крепости непобедимь сый, егоже ради раны терпим крепчайше.

Бяше внезапное преложение чуднаго ермогена ко Господу: банею бо очищается, и судом божественным архиерейства свет восприемлет, ученьми озаряяй в нощи лютых сущыя.

Витий оставльше неискусный ум, неписмяников (с. 170) плетеньми уловистеся, умудрившу духу вы, яко истинно мученицы, и ко всякой мук бури сильны в крепости соделавшу верою.

*Богородичен:*

Святых ангел, Дево чистая, преимущи явилася еси, рождшая совета великаго ангела, Бога еммануила, человеки небесными своим снитием соделавша, отроковице, за благоутробие неисповедимое.

*Песнь з~. Ирмос:*

Из утробы иону младенца изблева морский зверь, якова прият: в Деву же всельшееся слово и плоть приемшее пройде, сохраншее нетленну. егоже бо не пострада истления, рождшую сохрани неврежденну.

Спасл еси иону от зверя тридневнаго образующа погребение твое, всесильне: телеса же мученик, в пучину ввержена, направил еси к тишайшему пристанищу погребения: идеже твое божественное хотение, в наше верных снабдение.

Телеса ваша, непобедимии мученицы, глубина невредно суши подает, предводящым небесным ангелом, блаженнии, и всем положение поведающым ваше, сущее исцелений источение, и страстей душевных избавление.

Чини ангельстии вашему удивишася терпению, како безплотнаго с телом победисте мученицы змия, и победы венцы увязостеся, престолу божию предстояще, и божественными зарями освещаеми.

*Богородичен:*

Преста тобою, Дево, смерть, жизнь бо Христа родила еси, дарующаго чисте верующым в того безсмертие и божественное радование: сему, всесвятая, молися, избавити от бед рабы твоя.

*Кондак, глас д~. Подобен:*
Вознесыйся:

Добропесненный глас твоих словес, ермогена из (с. 171) глубины погибели возвед, постави на камени жизни: отонудуже и евграф, царя обличив, радуяся посекается в славную главу: но прилежно моли, мино, спастися всем, любовию чтущым тя.

*Икос:*

Житие твое боголепно, и сладко твое слово, многое дерзновение, мино, и учение твое, и мужество чудно бяше к беззаконником, показуяся твердо, никакоже убоявся: но наказуя вся научил еси в трех лицех покланятися Богу единому, и служити несомненною мыслию: и паки нас ради ныне в последняя сына божия плоть приемша, егоже исповедуя, уловил еси ермогена. тем с ним моли, спастися всем, любовию чтущым тя.

*Песнь з~. Ирмос:*

отроцы благочестию совоспитани, злочестиваго веления небрегше, огненнаго прещения не убояшася, но посреди пламене стояще пояху: отцев Боже, благословен еси.

Глас празднующих чисте, идеже и шум слышится, радостною душею страдальцы вселистеся, веселия исполняеми и поюще: отцев Боже, благословен еси.

Сладка мне, вопияше ермоген, еюже умираю, смерть: мне еже жити есть Христос, еже умрети же приобретение безмерно. да отсекутся мои уды любовию поющу: отцев Боже, благословен еси.

Мудростию твердейшею в живущих тебе самаго написал еси книзе, о евграфе мудре: главе бо отсеченей, якоже на колесницу твоею всел еси кровию, и к невечернему свету преставился еси.

*Богородичен:*

Не опалив твоего чрева, не поколебав девства знамений, воплощшееся слово из тебе пройде, подая (с. 172) нетление и жизнь нам, отроковице, поющым: отцев Боже, благословен еси.

*Песнь и~. Ирмос:*

Чуда преестественнаго росодательная из\ъобрази пещь образ: не бо, яже прият, палит юныя, яко ниже огнь божества Девы, в нюже вниде утробу. тем воспевающе воспоем: да благословит тварь вся Господа, и превозносит во вся веки.

Падает пред ногами твоими суемудренный попираемь, мино богомудре: очес бо лишив тя и языка, твоего помысла не поколеба стояния лучшаго. темже радостно взывал еси: да благословит тварь вся Господа, и превозносит во вся веки.

Егда суровейшим произволением, обоих рук и ног тя мучитель лиши пребезумный, тогда, мудре, натрижнения желая, ермогене, Христу песнопел еси радуяся: да благословит тварь вся Господа, и превозносит во вся веки.

Пою твоя, мино, божественная страдания, чту ермогеновы подвиги, покланяюся мощем, воспеваю раны, юзы, гонения и смерть, имиже к жизни взястеся, вопиюще: да благословит тварь вся Господа, и превозносит во вся веки.

*Богородичен:*

Стамну тя, манну имущую божества, познахом, отроковице, кивот и трапезу, и свещник, престол божий, и палату, и мост, преводящь к божественней жизни воспевающыя: да благословит тварь вся Господа, и превозносит во вся веки.

*Песнь ф~. Ирмос:*

образ чистаго рождества твоего огнепалимая купина показа неопальная: и ныне на нас напастей свирепеющую угасити, молимся, пещь, да тя, Богородице, непрестанно величаем.

Се светозарное торжество световидных мучеников (с. 173) всем просия, озаряющее вселенныя концы и душ слепоту отемлющее: стецемся преусердно, священие почерпем.

Ихже благ получисте небесныя славы, еяже сподобистеся, верою светлую память вашу чтущым, яко Богу предстояще всегда, получити молитеся, великомученицы, молимся.

Тело и душу принесосте творцу всех жертву непорочну, всесожжегшеся огнем мучений, и мучеников ликом причислистеся, светом чистейшим просвещаеми, всехвальнии.

Взятся ко обителем вселяяся световидный мучеников лик божественный, и предстоит отцу, сыну же и духу, наслаждаяся ясно обожения, мина со ермогеном и евграфом, богомудрии.

*Богородичен:*

Сияние блистания рождества твоего отринувшееся естество наше, всенепорочная, виде, и из нощи неведения избавися и страстей темнаго смущения. тем тя яко виновну спасения нашего чтим.

*Светилен. Подобен:*
Небо звездами:

Витийскими твоими словесы и божественными чудесы, мино, сострадальца привлекл еси священнаго ермогена: с нимже тя и со евграфом ныне прерадостно благохвалим.

*Слава, и ныне, Богородичен:*

Гора, юже провиде древле божественный аввакум, присенная и часта ты показалася еси, Дево, и тя Давид именует усыренную и тучную.

*На литургии прокимен, глас д~:*
Святым, иже суть на земли его, удиви Господь вся хотения своя в них. *Стих:*
Предзрех Господа предо мною выну: *Апостол ко ефесеем, зачало сл~г. Аллилуиа, глас д~:*
Воззваша праведнии, и Господь услыша их. (с. 174) *Стих:*
Многи скорби праведным: *Евангелие луки, зачало р~з. Причастен:*
Радуйтеся, праведнии:

