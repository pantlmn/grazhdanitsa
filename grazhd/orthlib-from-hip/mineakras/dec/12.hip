<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 200)

*Месяца тогоже в в~и-й день.*

*Преподобнаго отца нашего спиридона чудотворца, епископа тримифийскаго.*

*На*
Господи, воззвах, *стихиры на з~, глас е~. Подобен:*
Радуйся:

Радуйся, архиереев правило, церкве непоколебимое утверждение, славо православных, чудес источниче, любве струя неистощимая, светильниче многосветлый, духа органе, уме божественный, кроткий и незлобивый, иже простотою истинною украшаемь, человече небесный, земный ангеле, винограда делателю, Христов друже искренний, того моли, подати тебе чтущым велию милость.

Кроток и наследник земли ты кротких, воистинну показался еси, спиридоне отцев славо: иже жилами мудрых и простых твоих словес божественною благодатию, врага вселукаваго и пребезумнаго ариа удавил еси: и веление божественное всем уяснив, верным показал еси, и спасительное возвысив духом, вся же (с. 201) православныя просветив яснейше, едино славити слово, яко воистинну единосущное отцу пребезначальному, подающее миру велию милость.

Страсти умертвив плотския, мертвыя благодатию божиею возставил еси, и змию в злато претворил еси, и реки стремление молитвою твоею, отче, обуздал еси: нощию же царю явлься бедствующему, сего исцелил еси к сердцу приближением, Господу тя преславно прославляющу. темже велегласно твою память почитаем, и мощей божественную и священную раку чтим, из неяже истекает врачеваний божественная струя, и велия милость.

*Слава, глас а~:*

Преподобне отче, блаженне спиридоне мудре, мертвую якоже живу вопросил еси любве ради божия: змию же преложил еси в злато, нищетою обдержимому. течение же удержал еси реки, сострадательствовав людем: царю же предстал еси врачь промышлением божиим: мертвыя же паки возставил еси, яко того ученик, и веру уяснил еси посреде отцев многих. вся убо могий во укрепляющем тя Христе: того и ныне моли спастися душам нашым.

*И ныне, Богородичен, или крестобогородичен.*

*Подобен:*
Всехвальнии мученицы:

Заколение твое неправедное, Христе, * Дева зрящи, * плачущи вопияше ти: чадо сладчайшее, * како без правды умираеши; * како на древе висиши, * иже всю землю повешей на водах; * не остави мене едину, благодателю многомилостиве, * матерь и рабу твою, молюся.

*На стиховне октоиха. Слава, святаго, глас в~:*

Святителей божественный сосуд, отче преподобне спиридоне мудре, ты добродетельми показался еси: сего ради (с. 202) церкве предстатель быв, ересеначальники изгнал еси, и ариево хуление соборне на землю низложил. темже чудодействуя делом и словом, Cпаса моли спастися душам нашым.

*И ныне, Богородичен, или крестобогородичен. Подобен:*
Егда от древа:

Древу крестному тя, Иисусе, пригвождена зрящи неискусобрачная, плачущи глаголаше: чадо сладкое, почто оставил еси мене, рождшую тя, едину, свете неприступный пребезначальнаго отца; потщися и прославися, яко да славу получат божественную, иже божественныя страсти твоя славящии.

*Тропарь, глас д~:*

Правило веры, и образ кротости, воздержания учителя, яви тя стаду твоему, яже вещей истина: сего ради стяжал еси смирением высокая, нищетою богатая, отче спиридоне, моли Христа Бога, спастися душам нашым.

*Или сей, глас а~:*

Собора перваго показался еси поборник и чудотворец, богоносе спиридоне, отче наш. темже мертву ты во гробе возгласив, и змию в злато претворил еси: и внегда пети тебе святыя молитвы, ангелы сослужащыя тебе имел еси, священнейший. слава давшему тебе крепость: слава венчавшему тя: слава действующему тобою всем исцеления.

*Слава, и ныне, Богородичен:*

*На утрени оба канона октоиха, без мученичнов: И святаго канон на з~. Творение феофаново.*

*Глас в~. Песнь а~. Ирмос:*

Во глубине постла иногда фараонитское всевоинство (с. 203) преоруженная сила, воплощшееся же слово всезлобный грех потребило есть: препрославленный Господь, славно бо прославися.

Кротких землю достиг, отче, яко кроток и милостив и чист быв, настоящую сердца моего укроти бурю, яко, да, в тишине божественней быв, песнословлю тя.

Делании божественными душу, отче, очистив, боговиден, спиридоне, был еси, и божественнаго духа пресветлым обогатился еси осиянием: тем озаряеши чисто блажащыя тя.

*От*
паствы, якоже Давид, тя восприем содетель, словесныя тя постави паствы пастыря всеизящнейша, простотою и кротостию сияюща, и беззлобием, преподобне пастырю, украшаема.

*Богородичен:*

Пресвятая Дево чистая, просвети и освяти помышления и душу мою, молюся, облаки разоряющи невежества моего, и тму отемлющи греховную, яко да по долгу ублажаю тя.

*Песнь г~. Ирмос:*

На камени мя веры утвердив, разширил еси уста моя на враги моя, возвеселибося дух мой, внегда пети: несть свят, якоже Бог наш, и несть праведен, паче тебе, Господи.

ум твой безстрастием просветив, и божественным смирением украсився, дарования духа приял еси отгонити духи, и решити недуги верно чтущих тя священнейше.

Змия началозлобнаго убив, нрав сребролюбный поправ, милуя требующаго, святителю, змия преложил еси в златую утварь священными твоими молитвами, отче преподобне. (с. 204)

Возшел еси на гору безстрастия, вшел еси во храм боговидения, в скрижали же сердца твоего приял еси закон спасительный, яко священнейшии и угодник присный Владыки твоего.

*Богородичен:*

уврачи струпы души моея, ум мой омраченный нерадением, богоневесто, озари, да пою: несть непорочны паче тебе, непорочная, и несть чисты паче тебе, владычце.

*Седален, глас и~. Подобен:*
Премудрости:

*От*
паствы овец предстательствовати Христове церкви вручився, пастырь богопроизведен ты, спиридоне, возсиял еси: злославия волки отгнал еси словесы твоими, на благочестия пажити сию воспитав. темже посреде богоносных отцев веру утвердил еси мудростию духа, иерарше блаженне, моли Христа Бога, прегрешений оставление даровати, празднующым любовию святую память твою.

*Дважды.*

*Слава, и ныне, Богородичен. Подобен:*

Яко всенепорочная невесто творцу, яко неискусомужная Мати избавителя: приятелище яко сущи утешителя, всепетая, беззакония мя суща скверное обителище, и демонов игралище в разуме бывша, потщися от тех злодейства мя избавити, и светлое жилище добродетелей соверши, светоносная, нетленная: отжени облак страстей, и вышняго причастия сподоби, и света невечерняго, молитвами твоими.

*Крестобогородичен:*

Агнца и пастыря и избавителя агница зрящи на кресте, восклицаше плачущи, и горько рыдающи вопияше: мир убо радуется, приемляй тобою избавление, (с. 205) утроба же моя горит, зрящи твое распятие, еже терпиши за милосердие милости. долготерпеливе, Господи, милости бездно и источниче неисчерпаемый, умилосердися и даруй согрешений оставление верою поющым божественныя страсти твоя.

*Песнь д~. Ирмос:*

Пришел еси от Девы не ходатай, ни ангел, но сам, Господи, воплощся, и спасл еси всего мя человека. тем зову ти: слава силе твоей, Господи.

угльми честнаго разжегся духа, страстей удобопопаляемую вещь, всеблаженне, пожегл еси: мир же огнесияньми добродетелей твоих, спиридоне, просветил еси.

умертвив твоя плотская движения, богодохновенне, мертвыя возставил еси животворным твоим приглаголанием. темже молю тя: умерщвленную душу мою, отче, оживи.

Повинующися мертвая тебе глас, отче, даде, и речная стремления твоими удержашася повелении: явился еси бо, блаженне, чудоделатель, божественную благодать приемь.

*Богородичен:*

Пророцы твоего таинства глубину провозвестиша недомысленную: едина бо родила еси, чистая, недоразумеваемаго, воплощенна за милосердие неисповедимое.

*Песнь е~. Ирмос:*

Просвещение во тме лежащих, спасение отчаянных, Христе Cпасе мой, к тебе утренюю, царю мира, просвети мя сиянием твоим: иного бо, разве тебе, бога не знаю.

Река сущих в тебе дарований всякое напояет, преподобне, сердце, всем дарует богатно здравие: вся Бога к славе возставляет тебе прославльшаго, и чудодействы всякими почествовавшаго. (с. 206)

Тя царь земный, блаженне, царя небеснаго яве позна искренняго раба, и дарований божественных исполненнаго, внегда приити тебе к нему, великаго врача к Богу возвещая.

Авраамову страннолюбному нраву ты уподобився, всем дома твоего входы отверзл еси, и всем всяк был еси, и промышляя сущими во обстоянии, спиридоне блаженне.

*Богородичен:*

Нова нам породила еси младенца, прежде веков, отроковице, рожденна от отца безначальна. егоже умоли яко сына и Бога твоего, ущедрити Богородицу тя, пречистая, душею чистою возвещающыя.

*Песнь з~. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

Злато яко кал тебе вменися, паче злата безстрастием сияющу, и обогатившуся, преподобне, даровании всезлатыми духа.

Чисто служя владыце твоему, множество имел еси, преподобне, послушающее тебе ангельских сил, невидимыми гласы, священнейше.

Преславное, всемудре, житие твое миру тя преславна, отче, содела. темже божественную память твою, радующеся совершаем поющии тя.

*Богородичен:*

Небс ширши чрево твое бысть неискусомужная, Бога вместившее, нигдеже вместимаго, всесвятая Дево богоневесто.

*Кондак, глас в~. Подобен:*
Вышних ищя:

Любовию Христовою уязвився священнейший, ум вперив зарею духа, детельными видением твоим деяние обрел еси, богоприятне, жертвенник божественный быв, прося всем божественнаго сияния. (с. 207)

*Икос:*

Из чрева освященнаго иерарха господня восхвалим ныне спиридона, благодати скрижали приемшаго божественныя славы, и в чудесех преславнаго всей твари, и яко тепла и самовидца божественнаго осияния, яко нищих предстателя, и согрешающих душеводца: той бо божественна престолу Христову жертва бысть, прося всем божественнаго сияния.

*Песнь з~. Ирмос:*

Богопротивное веление беззаконнующаго мучителя высок пламень вознесло есть: Христос же простре богочестивым отроком росу духовную, сый благословен и препрославлен.

Моисеево незлобие, Давидову кротость, иова авситидскаго непорочное стяжав, духа был еси жилище, поя священнейше: сый благословен и препрославлен.

Прошения на главу твою во время жатвы небеса искапаша, будущее прознаменоваша: Бог бо, якоже рече, божественную память твою, преподобне, прослави, верныя освящая ходатайством твоим.

В соборе отцев тя Бог прославляет, на суде словеса твоя сохранша, блаженне: яже верою принесл еси, безсловеснейшаго ариа обуяющая яве, и упраздняющая сего противление.

*Богородичен:*

Грозд возрастила еси неизреченным словом, яко лоза, Дево, единаго невозделаннаго, вино источающа, вся веселящее, вся освящающа земныя, и всяко пиянство лютых отемлюща.

*Песнь и~. Ирмос:*

Пещь иногда огненная в вавилоне действа разделяше божиим велением, халдеи опаляющая, верныя же орошающая, поющыя: благословите, вся дела господня, Господа.

Пещь страстей божественными одожденьми божественнаго (с. 208) духа погасил еси, и росу источил еси недугов, отче, зной отемлющую, верно к тебе приходящих всегда, блаженне спиридоне пребогате.

Беззлобив, прав, кроток же и милостив, и незлопамятлив был еси, любовен, страннолюбец, иерарх священнейший, мудростию украшен, преподобне, православия. темже тя верою почитаем.

Древле тебе глас, яко жива, умершая, вопрошшу ти, отче, даде. о чудесе изрядна! о преславнаго таинства! о благодати, юже получил еси, житием украшаемь ангельским, досточудне!

*Богородичен:*

Страсти моего сердца исцели милостию твоею, всепетая, ум мои умири, и душу мою просвети: и ходити мя возблагопутстви на стези спасительныя, яко да присно пою тя, всепетая.

*Песнь ф~. Ирмос:*

Безначальна родителя сын, Бог и Господь, воплощся от Девы, нам явися, омраченная просветити, собрати расточенная. тем всепетую Богородицу величаем.

Безначальна родителя сына ясно проповедал еси, единосущна отцу и соприсносущна, посреде богоносных отцев возвеличився, и беззаконнующих заградил еси уста, святителю всеблаженне.

Многосветлое солнце, отцев украшение, иереев слава, ангелов совсельниче, твою светоносную память радостно ныне совершающыя, света сподоби невечерняго молитвами твоими.

Божественная селения, град небесный, празднующих красный лик, освященную душу твою, и добродетельми украшенную, всеблаженне, прият во гласе радования. (с. 209)

*Богородичен:*

Велие таинство паче ума рождества твоего, удивляет ангелы, богорадованная, наслаждает преподобных собор, священныя же веселит отцы, божественно поющыя тя, надежду душ наших.

*Светилен октоиха. Слава, святаго. Подобен:*
Небо звездами:

Тя от безсловесныя паствы преведе в словесную дух, богоносе, якоже моисеа и Давида, ихже уподобился еси нраву, спиридоне, свете вселенныя.

*Богородичен:*

Сущих от Бога миру поданных благих ты вина была еси, Богородице: но и ныне умилостиви о общем спасении благопременнаго Бога.

*На стиховне октоиха. Слава, святаго, глас д~:*

Преподобне отче, святителю прехвальне, апостольскаго учения быв исполнен, и божественнаго духа жилище добродетельнаго ради жительства показався, церковныя волки ученьми отгнал еси, и православных веру уяснил еси, столп явился еси благочестия и поборник. темже и чудодействуя в концех, змию в злато преложил еси, и мертвую к вопрошению воздвигл еси, но, о отцев досточудне, и учителей собеседниче! спасу молися спасти душы нашя.

*И ныне, Богородичен, или крестобогородичен. Подобен:*
Яко добля:

умерщвляема видящи Христа, * пречистая владычца *, умерщвляюща льстиваго *, восклицаше горце взывающи, * иже из утробы тоя произшедшу, * и долготерпению его чудящися, взываше *: чадо мое любезнейшее *, не забуди рабы твоея *, не закосни, человеколюбче, мое утешение.

*На литургии, Блаженна, октоиха, и святаго песнь г~.*
(с. 210) *Прокимен, глас а~:*
уста моя возглаголют премудрость, и поучение сердца моего разум. *Стих:*
услышите сия вси языцы: *Апостол ко евреем, зачало тл~е. Аллилуиа, глас в~:*
уста праведнаго поучатся премудрости: *Стих:*
Закон Бога его: *Евангелие луки, зачало к~д. Причастен:*
В память вечную:

