<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 229)

*Месяца тогоже в д~и-й день.*

*Святых мученик, фирса, левкиа, филимона, и иже с ними.*

*Аллилуиа.*

*На*
Господи, воззвах, *стихиры, глас д~. Подобен:*
Дал еси знамение:

Фирс чудный, * и богомудрый каллиник, * и славный левкий, * Троицу несозданную исповедающе, * болезни тяжчайшыя и неослабныя муки * мужественнейшим нравом претерпеша * и победы венцы, яко победоносцы, прияша, * сограждане бывше * невещественных сил.

Филимон великий, * ариан пребогатый, * мудрый аполлоний, * кровей теченьми многобожия угасиша пламень *, всю напоиша землю * богознания божественными струями, * и тучами врачеваний страстей изсушают реки * божественною благодатию, * яко теплии защитницы.

Цвети краснейшии * в цветнице процветоша, * мученицы славнии, * духа испущающе божественное благовоние, * и мысли благоухающе верно, * летнюю память их чтущих, * страдания и борения, * и блаженное скончание. * егоже ради во свете невечернем обитают радующеся. (с. 230)

*Ины стихиры пресвятей Богородице, глас и подобен тойже:*

Одожди мне, владычце *, твоея милости бездну *, и опалившееся зноем страстей сердце мое *, яко милостива напой, отроковице *: и умиления капли точити * непрестанно сотвори, молюся, *, имиже утешения сподоблюся, чистая, * еже получити имут, * иже искренно плакавшиися.

Демонскими колеблема прилоги, * и в ров погибели ввержена ущедри, владычце, * и утверди мя на камени добродетелей: * и советы врагов разоривши, * сподоби мя творити повеления * сына твоего, и Бога нашего, * яко да получу оставление * в день суда.

В разбойники впадох * скверноубийственныя, всенепорочная, * и нетленныя одежды вышния светлости * сих нахожденьми совлечен бых, отроковице, * и от них немилостивно уязвихся, * и низвержен бых * в место озлобления еле жив: * но предвари, и руку твою простри, * и воздвигни мя, молюся.

*Слава, и ныне, глас и подобен тойже.*

На одре низлежу уныния, всенепорочная, * и леностно прохожду житие, * и ужасаюся конца моего времене, Богородице: * да не якоже лев нещадно расторгнет * смиренную мою душу * змий вселукавый. * темже твоею благостию * прежде конца предваривши, * к покаянию мя воздвигни.

*Крестобогородичен. Подобен:*
Яко добля:

Распинаема Христа человеколюбца видящи, пречистая, * и ребра ископоваема копием, * плачущи вопияше: что сие, сыне мой; * что ти безблагодатнии людие воздаша, * за яже сотворил еси добрая им, * и тщишися безчадствовати мя, вселюбезнейший; * удивляюся, благоутробне, * твоему вольному распятию.

*На стиховне, октоиха.*
(с. 231)

*На утрени оба канона октоиха, и святых канон на д~.*

*Феофаново.*

*Глас з~. Песнь а~. Ирмос:*

Яко по суху пешешествовав Исраиль по бездне стопами, гонителя фараона видя потопляема, Богу победную песнь, поим, вопияше.

Мученическими красотами божественному престолу предстояще, и божественными блистании, страстотерпцы, сияюще, нас поющих вашу память просветите.

Доброты божественныя желающе, жития красная в ничтоже вменисте, страстотерпцы Христовы: и умерше телом, жизнь безконечную обрести сподобистеся.

Безбожия лесть боголепно, страстотерпцы мученицы, обличивше, многих болезней претерпесте разжжение, и безболезненную жизнь ныне восприясте.

*Богородичен:*

Неописанное слово, описано бывшее телом породила еси, чистая: егоже моли избавитися тли, и страстей наведения, тя славящым.

*Песнь г~. Ирмос:*

Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

Тело стружуще люте тмы предстателие, помысла твоего крепости не ослабиша, любовию божественною сильне в любви, фирсе, укрепляемаго.

Бысть, мучениче чудне, внезапная твоя воистинну ко Господу вера, еюже посрамил еси врагов зловерие, вопия, о филимоне! раб есмь Христов.

К борению, мучениче, врага дерзостне изшел еси, (с. 232) не щитом, ни копием, но верою твердою божественне защитився, и мужески сего на землю низвергл еси.

*Богородичен:*

В двух естествах един святыя Троицы, из чистых твоих кровей воплотився, боголепно пройде, сущыя из адама спасая, всечистая, благостию.

*Седален, глас д~. Подобен:*
удивися иосиф:

Благочестия щитом покрываеми добре, и оружием креста одеявшеся твердо, ополчения низложиша мучителя, мученицы Христовы досточуднии, и венцем от него увязшеся победы, ликуют непрестанно с горними силами, и Cпаса молят, спасти душы нашя.

*Слава, и ныне, Богородичен:*

Треволнении страстными безсовестный аз обуреваемь, чистая, призываю тя тепле: да не презриши мене окаяннаго погибнути, бездну милосердия рождшая, разве бо тебе надежди не имам. да не врагом убо обрадование и смех надеявыйся на тя, явлюся: ибо можеши, елика хощеши, яко Мати сущи всех Бога.

*Крестобогородичен:*

Дева и агница видевши на кресте, без семене из нея агнца рождшагося, и копием прободена, печали уязвена стрелами, вопияше, болезненно восклицающи: что новое таинство; како умираеши, иже живота един Господь; темже воскресни, падшаго воздвизая праотца.

*Песнь д~. Ирмос:*

Христос, моя сила, Бог и Господь, честная церковь боголепно поет, взывающи от смысла чиста, о Господе празднующи.

Единаго благоутробнаго, единаго Господа и Бога всех исповедати мученицы возжелевше, чрез муки того царство приясте. (с. 233)

Строгания телесная, огненная стремления, и зверей и моря, юношески под\ъял еси, пребогате, силою креста, мучениче фирсе, укрепляемь.

Подвигов ранами удобряяся, душу светлейшу солнечнаго сияния соделал еси, яко воин Христов, страстотерпче мучениче левкие.

*Богородичен:*

Матрь безмужну, Деву непорочну, нерастленну отроковицу, в женах едину тя знаем: благословенная марие, человеков исправление.

*Песнь е~. Ирмос:*

Божиим светом твоим, блаже, утренюющих ти душы любовию озари, молюся, тя ведети, слове божий, истиннаго Бога, от мрака греховнаго взывающа.

Божественнейшими богосиянно, мученицы всехвальнии, зарями освящени, преидосте безбожия непостоянную пучину, и к божественней тишине преминусте.

Влачими по земли мученицы всехвальнии люте, и муками ураняеми, небесных чести получисте, ангелов сограждане ныне бывше.

Любя умрети за Христа возлюбльшаго тя яве, мучениче филимоне, вменил еси приносимыя язвы телеси твоему, младенцев стреляния, богоблаженне.

*Богородичен:*

Богородицу тя от души, владычце мира благая, исповедающыя спасай: тя бо предстательницу непобедиму стяжахом, сущую богородительницу.

*Песнь з~. Ирмос:*

Житейское море воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Ветры движими божественнаго духа, мудрии, душевная (с. 234) вождения во умная пристанища прерадостно спасосте, мученицы, наслаждающеся купно обожения.

На колесницу пламенну вседше, страдальцы, излиянною кровию к небесем восхитистеся, и божию славу получисте, от него венцы победы приимше.

Филимон и левкий, аполлоний купно и фирс приснопамятный четверица божественная и светозарная, троическое осияние, причастием невещественным обогатишася.

*Богородичен:*

Иже всякия превышши, мысленныя, яко Бог, и видимыя твари, воплощся пройде из твоего чрева, соблюд тя нетленну, якоже была еси прежде рождества, Мати Дево.

*Кондак глас в~. Подобен:*
Твердыя.

Благочестия веры поборницы злочестиваго мучителя оплевавше, обличисте зверообразное его кровопролитие: и победисте того яростное противление, Христовою помощию укрепляеми, фирсе и левкие, с пострадавшими о нас молитеся.

*Песнь з~. Ирмос:*

Росодательну убо пещь содела ангел преподобным отроком, халдеи же опаляющее веление божие, мучителя увеща вопити: благословен еси, Боже отец наших.

Одождении божественными угасисте многобожия пещь, разжегшеся божественною любовию прерадостно, и ныне песнопоете, страдальцы: благословен еси, Боже отец наших.

Гонящаго божественною уловивше мрежею, досточуднии, извлекосте из глубины лестныя, и Христу приведосте, поюще тепле: благословен еси, Боже отец наших.

Поколебасте лести основания неколебленно произволение показующе, и мужествен разум, страдальцы, и ныне песнопоете благочестно: благословен еси, Боже отец наших. (с. 235)

*Богородичен:*

Паче слова твое зачатие, богоневесто, Бога бо слова родила еси, избавляющаго безсловесия всякаго человека, и слово подающи вопити: благословен еси, Боже отец наших.

*Песнь и~. Ирмос:*

Из пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети. тя превозносим во вся веки.

Щитом благочестия защитився, и крест, якоже копие, восприем, полки враг невидимых ссекл еси, фирсе доблемудренне, мучеников божественная славо.

Разжигаемь любовию вседержителя, вшел еси мужественно в мученическое судище, и терпеливно пострадав, расторгл еси змия великаго, филимоне страдальче.

Погружену показав вражию силу, глубиною мужества и терпения твоего, о ариане, царствия сподобился еси, неподвижимаго во вся веки.

*Богородичен:*

Истинную Богородицу исповедающе тя, яко ангел, радуйся, вопием ти: едина бо радость на земли родила еси, о обрадованная чистая благословенная.

*Песнь ф~. Ирмос:*

Бога человеком невозможно видети, на негоже не смеют чини ангельстии взирати: тобою бо, всечистая, явися человеком слово воплощенно, егоже величающе, с небесными вои тя ублажаем.

Христову страсть из\ъображающе, искушение многих мук претерпесте, блаженнии: главами же усечени бывше, сопричтостеся чином небесным, славою облистающе, и божественными лучами украшаеми.

Твоими кровьми багряницу омочил еси, фирсе мудре, и в сию славно одеявся: и яко скиптр божественный, (с. 236) держя крест, со всеми страстоносцы радуяся, ныне сцарствуеши Христу, богоблаженне.

Вашым, блаженнии, удивишася ангельския силы подвигом, ранам, противлением, нуждней смерти: с нимиже живуще, воспоминание сотворите о совершающих вашу память, всехвальнии.

*Богородичен:*

В подобии человечи плоти, из твоего чрева слово явися раждаемое, и мучеников множество привлече, страсти претерпев, преблагий, чистая Дево марие богорадованная.

