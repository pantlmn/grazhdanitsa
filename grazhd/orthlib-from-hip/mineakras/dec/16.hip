<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 269)

*Месяца тогоже в з~и-й день.*

*Святаго пророка аггеа.*

*На*
Господи, воззвах, *стихиры, глас и~. Подобен:*
Мученицы твои, Господи:

Селение Господа твоего и храм одушевлен быв жития светлостию и пребыванием, бездушный воздвигл еси храм, древле падший, всечестне, вселенныя царствующему: того твоими молитвами моли всем даровати велию милость.

Сосуд явился еси духа, с небес тебе подаемая приемля светолития, и сияний приятен. тем прорицаеши спасительное всем человеком избавление: того твоими молитвами умоли всем даровати велию милость.

Зарею лученосною облияемь, и видения сподобляемь, и чистейшаго и невечерняго просвещения явлься, блаженне, исполнен, тя воспевающыя соблюди, моля единаго Господа всем дати велию милость. (с. 270)

*Ины стихиры пресвятей Богородице, глас и подобен тойже:*

Исхити мя, владычце, из руки змия человекоубийцы, борющаго мя лестию пожрети до конца, сокруши челюсти сего, молюся, и коварствия разори, яко да, избавлься сего ногтей, величаю силу твою.

Аз есмь древо неплодное, всенепорочная, неплодящее плода спасеннаго: темже и трепещу посечения, да не како ввержен буду во огнь негасимый, окаянный. темже ти припадаю: сего избави мя, и плодоносна покажи, чистая, сыну твоему, ходатайством твоим.

Помышления нечиста, и уста льстива, дела же моя вся осквернена, и что сотворю; како усрящу судию; владычце Дево, моли сына твоего и зиждителя и Господа, яко да в покаянии приимет дух мой, яко един благоутробен.

*Слава, и ныне, Богородичен:*

Горе прогневавшему своего Бога, увы мне, в неведении, и пребывающу во унынии и лености, якоже аз. владычце Дево! ты помози ми омраченному, и молися твоему сыну и содетелю дати ми согрешений прощение.

*Крестобогородичен:*

Юница нескверная юнца видящи на древе пригвождаема волею, рыдающи жалостне, увы мне, вопияше, любимейшее чадо! что ти сонм воздаде безблагодатный еврейский, хотя мя обезчадствовати от тебе, вселюбезне;

*На утрени оба канона октоиха: и пророка на д~: егоже краегранесие:*
Богоданная поем аггеева словеса. *Феофаново.*

*Глас з~. Песнь а~. Ирмос:*

Изменшему Богу Исраиля от моря чермнаго, победную песнь поим, яко прославися. (с. 271)

Боговиднейший Богу предстоя, яко пророк истинен, поющих честную память твою, блаженне, поминай.

На основании твердем добродетелей тебе самаго наздав, возложилася еси храм одушевлен, богоблаженне.

Чистейший твой ум присно зря Бога, яко мощно, тамошними далечесиятельно даровании, блаженне, облиста.

*Богородичен:*

Тя безматерня первее, слово божие, Дева, во утробе заченши плотски, родила есть сына без\ъотча.

*Песнь г~. Ирмос:*

утвердися верою Христова церковь: ибо непрестанно песньми вопиет поющи: свят еси, Господи, и тя поет дух мой.

Силою божественною демонскаго лютаго пленения нас разрешив, храмы твоя честны, Cпасе, покажи, свят еси, зовущыя, спасаяй душы нашя.

В высочайших обитаяй, и исполняя вселенную святыни, пророче, храм тя показует, свят еси, зовуща, спасаяй душы нашя.

Божественный дух всем благодать раздаваяй, к твое сердце вселився, вопити тя научает: свят еси, Господи, спасаяй душы нашя.

*Богородичен:*

Словом всю тварь мудре содетельствовавый, содетельствуется из тебе по нам, Богородице, человек быв за милосердие, человеколюбец.

*Седален, глас г~. Подобен:*
Божественныя веры:

Божественным духом просвещену мысль имея, пророче, божия прорицаеши таинства, открывая будущих явление, и сказуя вещей сбытие, аггее всеблаженне: Христа Бога моли, даровати нам велию милость.

*Слава, и ныне, Богородичен:*

Божественнаго естества не отлучся, плоть быв во (с. 272) чреве твоем: но Бог вочеловечся и пребысть, иже по рождестве матерь тя Деву, яко прежде рождества сохранив всенепорочну, един Господь: того прилежно моли, даровати нам велию милость.

*Крестобогородичен:*

Нескверная агница слова, нетленная Дева Мати, на кресте зрящи повешена, из нея без болезни прозябшаго, матерски подобно рыдающи, вопияше: увы мне, чадо мое, како страждеши волею, хотя избавити от страстей безчестия человека;

*Песнь д~. Ирмос:*

услышах слух твой, Господи, яко явился еси на земли, за еже спасти ны. тем вопием: слава силе твоей, Господи.

Показал еси, из Девы одушевленный приятый тебе дом, твоему пророку, Христе: с нимже вопием: слава силе твоей, Господи.

Собрал еси отриновенныя, Господи, работы вражия свобождей нас, якоже пророк глаголет богоприятный.

Явил еси будущее последи спасение языков твоему пророку, Христе, тебе вопиющу: слава силе твоей, Господи.

*Богородичен:*

Преложила еси на благословение, владычце, проклятство адамово, нам рождши Христа. к немуже вопием: слава силе твоей, Господи.

*Песнь е~. Ирмос:*

К тебе утренюю, и тебе вопию, благоутробне Господи: омраченную грехми душу мою, светом озарив заповедей твоих, настави.

Храмы быти Бога живаго, блаженне, сподоби, светоносный твой совершающыя праздник, на камени утвердив твоих догматов молитвами твоими. (с. 273)

Яко благодетель, твой мир даждь нам, Господи, яже на устроение, мир душевный, егоже божественный аггей духом божественным предглагола.

Велико будет церкве истинно благославие, паче перваго Исраилева сонмища, воплощшагося слова, и человеком приобщившася.

*Богородичен:*

Благословенная препрославленная Мати неискусомужная, умерщвленную грехми душу мою, и страстьми невоздержания погребенную оживотвори.

*Песнь з~. Ирмос:*

Иона из чрева адова вопияше: возведи от тли живот мой. мы же тебе вопием: всесильне Cпасе, помилуй нас.

Юношески благочестию, блаженне, учя, воздвигл еси владыце всех храм освящен, обилие благих обещая.

Возвел еси от дальняго, Cпасе, пленения человека, из глубины дольнейшия, и к горнему граду возвел еси его, яко человеколюбец.

Радуяся, духа зарею, пророче, прорекл еси деятельных словеса, и благочестия наказал еси нас оправданием.

*Богородичен:*

Хотением пад, изгнася адам из рая, слово же воплощся из Девы, сего взывает, и к горней сладости возводит.

*Песнь з~. Ирмос:*

В пещь огненную ввержени преподобнии отроцы, огнь в росу преложиша, воспеванием сице вопиюще: благословен еси, Господи Боже отец наших.

Очистив твой ум, восприял еси сияния яве, пророче, духа, светло прорицая, и взывая: благословен еси, Господи, Боже отец наших.

Священнейшую тя жизнь проходяща видев Бог, (с. 274) пророка предлагает своего пришествия, всем вопиюща: благословен еси, Господи, Боже отец наших.

*Богородичен:*

В пещи огненней три отроки спасый, Дево, той вселився во утробу твою, на того надеющыяся спасает вопиющыя: благословен, всечистая, плод чрева твоего.

*Песнь и~. Ирмос:*

Единаго безначальнаго царя славы, егоже благословят небесныя силы, и трепещут чини ангельстии, пойте, священницы, людие, превозносите его во веки.

Песнословим тя всех Владыку, егоже пророк боговидец аггей показа, покланятися же и пети: пойте, священницы, людие, превозносите его во веки.

Слову безначальному в последних временех явитися, боговидче пророче, провозвестил еси явленно взывая: пойте священницы, людие, превозносите его во веки.

*Богородичен:*

Прежде невиденный и невместимый естеством, во чрево твое вмещся виден бысть, всечистая: емуже верно вопием: пойте, священницы, людие, превозносите его во веки.

*Песнь ф~. Ирмос:*

Всепетая, небес превышшая, безначальное слово безсеменно заченшая, и воплощеннаго Бога рождшая человеком. тем тя вси величаем.

Вкусив еже паче слова боговидения, оттрясл еси, пророче, попечения земная, и препрославленному Богу предстал еси достойно. темже вси тя вернии ублажаем.

Божественное и чудное твое, блаженне, житие, предстателя тя Богу показа, богомудре, и со безплотными лики веселишися вечно. темже вси тя присно ублажаем.

Подобаше тебе, яко благочестия учителю, с богом (с. 275) быти, и сего срастворитися пречистейшему свету, егоже, блаженне, ныне моли избавити искушений душы нашя.

*Богородичен:*

Ты была еси преестественно, богородительнице, жилище истинно всех царя, и златовидный ковчег, единаго законодавца внутрь имея Христа воплощаема.

