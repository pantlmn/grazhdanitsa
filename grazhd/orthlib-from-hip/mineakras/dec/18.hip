<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 290)

*Месяца тогоже в и~и-й день.*

*Святаго мученика севастиана, и дружины его.*

*И праведнаго симеона верхотурскаго.*

Служба его писана септемвриа, в~и дне.

*Подобает ведати: яко неделя пред рождеством Христовым святых отец пети начинается от и~и-го месяца сего, и восходит до к~д-го дне.*

*На*
Господи, воззвах, *стихиры, глас а~. Подобен:*
Всехвальнии мученицы:

Кровей твоих честных обагреньми, мучениче, * устроил еси тебе самому порфиру многоценну, * в нюже одеявся, * живеши воистинну * в вышнем царствии, * Богу всецарю предстоя. * того моли, * даровати душам нашым * мир и велию милость.

С севастианом страждет зои, * марк и маркеллин, * и богомудрый тивуртий, * претерпевше треволнения болезней: * и ныне вселишася к неболезненному * и божественному упокоению, * в немже молятся, * даровати душам нашым * мир и велию милость.

Непобедимии мученицы, * земли земная оставльше, * к небесем востекосте, * вашими ранами украшени, * и честными страдании * светло упещрени, блаженнии. * темже молитеся, * даровати душам нашым * мир и велию милость.

*Стихиры Богородицы, глас и подобен тойже:*

Нетленно родила еси Бога, * тлю потребившаго, и нетление источившаго, * нетленная непорочная. * темже молю тя: * лютыми истлевшаго мя, * молитвами твоими, чистая, обнови: * да славлю тя, да любовию величаю тя, * род наш возвеличившую. (с. 291)

Всепетая владычце, * надежде верных и утверждение, * прибежище и помощь, тя молим: * от всяких бед рабы твоя сохрани, * верою покланяющыяся рождеству твоему. * Христу молися, даровати, * душам нашым * мир и велию милость.

увы мне, что буду, * ум и душу и тело осквернив прегрешеньми; * что сотворю; * како же избегну пламене негасимаго, * нерешимых уз и вечных; * но, о всенепорочная! прежде конца умоли сына твоего, * подати ми оставление.

*Слава, и ныне, Богородичен:*

огнь божества, * Христа во утробе носила еси, * егоже ныне моли, всечистая, * удобозапалимую вещь * страстей моих угасити всю, * и избавити мя огня вечнующаго, * и светлости праведных сподобити мя, * егда приидет судити всяческая.

*Крестобогородичен:*

Дева нескверная * иногда на древе видевши, * егоже роди из безсеменныя утробы, * не терпящи утробнаго уязвления, * власы терзающи глаголаше: * манием содержай тварь всю, * како яко осужденный * на крест вознесен еси, * всяко хотяй спасти человечество;

*Тропарь, глас д~:*

Мученицы твои, Господи, во страданиих своих венцы прияша нетленныя от тебе Бога нашего: имуще бо крепость твою, мучителей низложиша, сокрушиша и демонов немощныя дерзости: тех молитвами спаси душы нашя. (с. 292)

*На утрени оба канона октоиха: И святых канон, на д~. Егоже краегранесие:*
Божественную честь тебе, мучениче, мудренно даю.

*Творение иосифово.*

*Глас а~. Песнь а~. Ирмос:*

Твоя победительная десница боголепно в крепости прославися: та бо, безсмертне, яко всемогущая, противныя сотре, Исраильтяном путь глубины новосоделавшая.

Божественными уясняемь зарями честныя Троицы, приснопамятне, верою чтущыя твое светозарное и священное торжество, твоими молитвами света причастники покажи.

Имея помысл световиден, и приятен честных осияний, единаго возжелел еси воистинну сущаго, яко смыслен и мудр, мучениче страстотерпче, и сего верою получил еси.

Поты божественными истинно плотская мудрования очернил еси, кровьми страдания мутныя потоки изсушил еси многобожия, богомудре мучениче пребогате.

Полк привел еси страдальцев учении твоими божественными зиждителю, всякое злочестие гонителей низложив благодатию святаго духа, с нимиже молишися спастися нам.

*Богородичен:*

Млада породила еси сына, прежде век со отцем сущаго, естества обновльшая законы, чистая Дево Мати пречистая, преестественным честным и божественным рождеством твоим.

*Песнь г~. Ирмос:*

Едине ведый человеческаго существа немощь, и милостивно в не воображся, препояши мя с высоты силою, еже вопити тебе, святый, одушевленный храме, неизреченныя славы твоея, человеколюбче. (с. 293)

Воинство ведый честное, божественными оружии веры утвержденно, мучениче непобедиме, ополчения борца и коварствия мучителей вся низложисте силою духа.

утвердив на камени умнем восхождения сердца твоего благочестномудренно, мучениче многострадальне, не превратился еси коварствы льстиваго змия: но всем утверждение благочестия в дусе был еси.

Членов бодения лютая претерпел еси связан, и на древе, мучениче, протязаемь: Бога же божественною силою, славне, неврежден, всецел абие показался еси, посрамляя вражия коварствия.

*Богородичен:*

Священие явился еси мысленное, вся освящающаго и чисто, всенепорочная, селение: из тебе бо явися Бог воплощаемь, и сугуб естеством миру познаваемь, во единой впостаси, богоневесто.

*Седален, глас д~. Подобен:*
Вознесыйся на крест:

Кровей твоих обагрении омочил еси страдания одежду, одеялся еси, якоже багряницею честною, севастиане. темже и вселился еси со Христом в вышнее безконечное царство, с страдавшими с тобою, и венцы приял еси, мудре, с нимиже ликуя, нас присно поминай.

*Слава, и ныне, Богородичен:*

Иже на престоле херувимстем седяй, и в недрех отчих водворяяся, яко на престоле святем седит своем, владычце, в недрех твоих: воплощся бо Бог воистинну, воцарися над всеми языки, и разумно ныне поим ему: егоже умоли спастися рабом твоим.

*Крестобогородичен:*

Из безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше: како славимый яко (с. 294) Бог от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

Гору тя, благодатию божиею приосененную, прозорливыма аввакум усмотрив очима, из тебе изыти Исраилеву провозглашаше святому, во спасение наше и обновление.

Мощь тебе, тивуртие, дарует Господь немощию плотскою поборити врага: огню бо распаляему, юношески вшел еси, мучениче крепчайше, и небесную росу восприял еси.

Совокупился еси с горними служители, о тивуртие! яко послужив Христу, и вознесл еси чисты жертвы в дусе, священнодетелю, мучеников слава и хвала: сего ради радостно тя почитаем.

Праве повешен, и остны стружемь, и зельными ран окружаемь стремленьми, и в рове засыпаемь, и в нем божественную кончину прием, доблемудренный радовашеся кастул.

Врачевания в дусе святем, блаженне, совершая, ко просвещению зрящым благочестно людем, спасение благолепно, севастиане, возвестил еси, мученически же течение совершил еси.

*Богородичен:*

Едину тя от всех родов избра пресущественный Бог и осуществовася ради нас быв человек, зиждитель человеческаго существа, богородительнице пренепорочная владычце.

*Песнь е~. Ирмос:*

Просветивый сиянием пришествия твоего, Христе, и осветивый крестом твоим мира концы, сердца просвети, светом твоего богоразумия, православно поющих тя.

Стези твоя и шествия, к единому ведущыя Господу безпутия врагов уклониша, и многим быша путь прав и тверд, мучениче Христов всечестне. (с. 295)

Витийствует маркеллин и марко мудрейшая пред судищем, Христово спасительное пришествие: привязана же быша вкупе, остнами в нозе пригвождаются, мученически украшаема.

Страдание, страсти нашя умертвившаго, маркеллин и марко крепко образующе, копием прободаются, и венценосцы с лики страдалец совокупляются.

*Богородичен:*

Пресветлый солнца облаче, всенепорочная, отжени души моея облаки молитвами твоими, и ум мой просвети, нерадением омрачившийся, яко да пою тя, всепетая.

*Песнь з~. Ирмос:*

Обыде нас последняя бездна, несть избавляяй, вменихомся яко овцы заколения, спаси люди твоя, Боже наш: ты бо крепость немощствующих и исправление.

Твердостию ума честнейше показался еси неутомлен, егда бияху тя палицами нещадно, и стрецаху многими стрелами. темже к свету прешел еси радуяся, мучениче, невечернему.

Вжиляше тя Христос подвизающася, и демоны ратующа, и ранам приобщающася лютым, севастиане мучениче непобедиме, и к нему смотряюща сердечными очесы.

Заворами{<::рус>Словарь Дьяченко: завора - запор, засов, задвижка, а также стенобитное орудие. В данном случае - последнее значение. Прим. <::лат>orthlиb<::слав>} твердыми премудрых словес твоих прелесть сокрушил еси, и чтилища разорил еси врагов, и идольския храмы потребил еси, и тебе самаго храм божественнаго духа воздвигл еси.

*Богородичен:*

Истлевшее наше от преступления существо обновила еси, обновляющаго вся божественною волею рождши, едина в женах благословенная богорадованная.

*Песнь з~. Ирмос:*

Тебе умную, Богородице, пещь, разсмотряем, вернии, якоже бо (с. 296) отроки спасе три превозносимый, мир обнови, во чреве твоем всецел, хвальный отцев Бог и препрославлен.

Силою твоею державною укрепляеми страстотерпцы твои, Христе, победиша врага, лесть попраша, телеса предаша ранам, воспевающе: хвальный отцев Бог и препрославлен.

Богозарнии страстоносцы мученицы, подвигшеся добре, маркеллин, и славный марк, и тивуртий и кастул всемудрый, к небеси преставишася, хвальнаго воспевающе Бога и препрославленнаго.

Юношески, страдальче тивуртие, якоже отроцы на пламень наступил еси мысленно, росу духа свыше прием, и песнопоя усердно: хвальный отцев Бог и препрославлен.

Якоже агница повешена, славная, удавила еси врага жилами терпеливных болезней твоих, всехвальная, живеши же по смерти, мученице зои, воспевающи: хвальный отцев Бог и препрославлен.

*Богородичен:*

Стамну златую всесвятую трапезу божественнаго хлеба жизни, именуем тя, чистая, место священия, престол высочайший, на немже Бог почи, хвальный отцев Бог и препрославлен.

*Песнь и~. Ирмос:*

В пещи отроцы Исраилевы, якоже в горниле, добротою благочестия чистее злата блещахуся, глаголюще: благословите, вся дела господня, Господа, пойте и превозносите во вся веки.

умертвитися миру восхотев, и сущым в мире всем, сущия сподобился еси, всечестне, жизни, вопия усерднейше: благословите, вся дела господня, Господа, пойте и превозносите во вся веки. (с. 297)

Положиша тя беззаконнии люте, в рове преисподнейшем, посыпающе и умерщвляюще, воспевающа тепле, приснопамятне кастуле: благословите, вся дела господня, Господа, пойте и превозносите во вся веки.

Блаженныя улучила еси жизни, яко тезоименита сея: удавлением бо нужднейшим тленную жизнь оставила еси, поющи: благословите, вся дела господня, Господа, пойте и превозносите во вся веки.

*Богородичен:*

украсилася еси, рождши Бога краснаго и Владыку, божественными уясняющаго род человеческий, чистая, красотами, емуже вопием: благословите вся дела господня, Господа, пойте и превозносите во вся веки.

*Песнь ф~. Ирмос:*

образ чистаго рождества твоего огнепалимая купина показа неопальная: и ныне на нас напастей свирепеющую угасити, молимся, пещь, да тя, Богородице, непрестанно величаем.

Да божественныя светлости, и вечныя славы и красоты, севастиане, сподобишися, всеблаженне, мучения, болезни, и смерть претерпел еси мужественне: темже тя вси величаем.

Явился еси среди звезд солнце, страждущих с тобою, мучениче: и ныне просвещаете страдании священными, чистыми светлостьми, церкве божественное утверждение, и все диаволе разоряете кичение.

Любяще Христа тивуртий, и маркеллин и марк, зои и кастул, с севастианом наставником и богомудрым страждут, и равныя приемлют победы венцы, о нас присно молящеся.

Взятся ко обителем вселяемь световидным, мучеников лик божественный, и небеса обходит радуяся, о (с. 298) всех нас человеколюбца присно умоляюще блажащих их всегда.

*Богородичен:*

ужасаются мысленная воинства, отчее зрящя божественное озарение, на твоих руках несказанно держимо, и твое имущее подобие, да земныя обожит, Дево Мати всенепорочная.

*Суббота пред рождеством Христовым.*

[Зри] На литургии прокимен, аллилуиа, и причастен дне. Аще ли случится празднуемаго святаго, поем и другий прокимен. Такожде чти два апостола: прежде субботе пред рождеством Христовым: и ряд под зачало, и потом святаго, аще имать. Такожде и евангелиа два. Апостол к галатом, зачало с~е. Евангелие луки, зачало о~в. Причастен: Радуйтеся, праведнии, о Господе: Таже святаго.

*Неделя пред рождеством Христовым святых отец.*

*<М\р>*
*Подобает ведати:*
аще случится вне к~-го декемвриа сего месяца, сиречь в и~и, или в ф~и день: поется воскресна служба, и святых отцев, сице:

В субботу вечера на малей вечерни стихиры воскресны, и Богородицы по обычаю.

На велицей вечерни, на Господи, воззвах, стихиры воскресны г~, и @восточны@{@Анатолиевы@} г~: и святых отцев д~, глас д~. Подобен: Все отложше: Слава, отцев, глас з~: Даниил, муж желаний: И ныне, Богородичен первый гласа, и чтения г~: а~-е, Бытия: Слышав аврам: в~-е, Втораго закона: Рече моисей к сыном Исраилевым: г~, Втораго закона: Рече моисей к сыном Исраилевым: Се Господа Бога твоего небо: На литии стихира храма: и отцев, глас а~: Лучами облиставшеся: Слава, глас г~: Праотцев собор: И ныне, Богородичен: Без семене от божественнаго духа: На стиховне стихиры воскресны по алфавиту. Слава, святых: глас в~: Радуйтеся, пророцы честнии: И ныне: О чудесе (с. 299) новаго: На благословении хлебов тропарь: Богородице Дево, дважды. и отцев, глас в~: Велия веры исправления. единожды. и, Буди имя господне: трижды. псалом л~г: Благословлю Господа. до Не лишатся всякаго блага. И чтение в толковании посланий апостольских.

На утрени, на Бог Господь, тропарь воскресен дважды. Слава, отцев: Велия веры: И ныне, Богородичен: Вся паче смысла: По кафисмах седальны воскресны, с богородичны их, и чтение во евангелии толковом, неделя пред рождеством Христовым, еже от матфеа: Книга родства Иисуса Христа: Полиелей, и тропари, Ангельский собор: Ектениа, и седален отцев, глас и~: Авраама, исаака же и иакова: Слава, и ныне, Богородичен. Благодарственное: и чтем евангелие воскресно, ряд. Степенна, и прокимен гласа. Всякое дыхание: Евангелие воскресное. и Воскресение Христово: По н~-м псалме стихира воскресна. Канон воскресен со ирмосом: на д~: и крестовоскресн на в~: и Богородицы на в~: и отцев на з~, глас з~. Катавасиа: Христос раждается: По г~-й песни впакои, глас и~: и чтение. По з~-й песни кондак, глас з~: Рукописаннаго образа. По ф~-й песни светилен воскресн: Слава, отцев: И ныне, Богородичен. На хвалитех стихиры воскресны г~: и @восточенъ@{@Анатолиевъ@} а~: и отцев на д~, глас е~. Подобен: Радуйся: с припевы их: а~-й: Благословен еси, Господи Боже отец наших: в~-й: Яко праведен еси: Слава, отцев, глас и~: Законных учений сословие: И ныне, Преблагословенна еси: Славословие великое. По трисвятом тропарь воскресн. Ектении, и отпуст. Стихиру же евангельскую поем в притворе, и час первый: и совершенный отпуст.

На литургии блаженна, гласа на з~: и отцев песнь г~, на д~. По входе тропарь воскресн, и отцев: Слава, и ныне, кондак отцев. Прокимен, глас д~, песнь отцев: Благословен еси, Господи Боже отец наших: Апостол ко евреем, зачало тк~и: Евангелие матфеа, зачало первое: Ряд же недели оставляется. Причастен: Хвалите Господа с небес. Другий: Радуйтеся, праведнии, о Господе: (с. 300)

*Неделя пред рождеством Христовым святых отец.*

*На малей вечерни стихиры воскресны, и Богородицы по обычаю. На велицей вечерни, по предначинательном псалме поем,*
Блажен муж: *кафисму всю.*

*На*
Господи, воззвах, *стихиры воскресны г~: и @восточны@*
{@Анатолиевы@} *г~: и отцев д~. Аще же внутрь к~-го числа, поем стихиры воскресны г~ и @восточенъ@*
{@Анатолиевъ@} *а~: и предпразднства три. и святых отцев три.*

*Стихиры предпразднства, глас з~. Подобен:*
Все отложше:

Незаходимое солнце, * из девственных ложесн * возсияти идет, * просветити всю подсолнечную, * чистыми очесы, * и чистыми деяньми * срести сего потщимся, * и под\ъяти ныне уготовимся духом, * грядущаго во своя странным рождеством, якоже благоволи: * яко да устраншыяся ны едемскаго жития, * возведет яко благоутробен, * в вифлееме раждается.

На плещах носимый херувимских * Бог слово, плоти по впостаси соединився, * во всенепорочное чрево вселися, и бысть человек, * и на землю грядет от иудова племене родитися: * вертеп свят всецарю благоукрасися, * яко величайшая палата: * ясли же, яко престол огнезрачен, * в нихже яко младенца, * Дева, * мариа полагает, * во обновление создания, * неопределеннаго.

В безсловесных яслех тя полагает Дева, * божие слово безначальное, * начало приемшее паче ума: * мое бо разрешити безсловесие грядеши, * еже под\ъях завистию змииною, * пеленами же повитися, * яко да расторгнеши рубы, и пленицы прегрешений моих, * едине блаже и человеколюбче. темже тя славлю, * пою и покланяюся (с. 301) прерадостно, во плоти пришествию твоему, * имже свободихся.

*Стихиры святых отцев, подобен тойже:*

Явися мира концем праотцев память, * света истинно исполнена, и зарями благодати сияющи: * Христос бо солнце светлое * свыше просияв издалеча, * звезд собор ведет, с ним возсиявший, * и рождество богочеловечное * является внутрь вифлеема быти. * вси убо верою сего рождество * благочестно плещуще, ликуим * хвалу предпразднственную.

*Дважды.*

Славою украшаются * божественнаго причастия * адам радуяся днесь, * яко основание и утверждение праотцев мудрых: * совзыграет же авель, и енох веселится, * и ликует сиф, и ное купно: * с патриархи же поет авраам всехвальный, * и рождение без отца ныне мелхиседек видит свыше. * темже божественную память Христовых праотцев * и мы совершающе молим *, спастися душам нашым.

Облиста весело * иже в пещи детей богомудрых собор, * и Христово рождество проповедует на земли: * яко бо честная роса низшед Господь, * рождшую спасает неопальну, * соблюдает непорочну *, и обогащает божественными даровании. * темже и богоприятный * радуется даниил веселяся, * камень бо из горы несечен провидя яве, * со дерзновением молится * ныне о душах наших.

*Слава, отцев, глас з~.*

Даниил, муж желаний, камень без\ руки отсечен (с. 302) видев тя, Господи, младенца без семене рождена пронарече тя, из Девы воплощенна слова, непременнаго Бога, и Cпаса душ наших.

*И ныне, предпразднства глас тойже. Византиево:*

Вертепе, благоукрасися, агница бо грядет, чревоносящи Христа: ясли же под\ъимите словом разрешившаго от безсловеснаго деяния нас земнородных. пастырие свиряюще, свидетельствуйте чудеси страшному: и волсви от персиды, злато и ливан и смирну царю принесите: яко явися Господь из Девы матере. емуже и приникше рабски Мати поклонися, и привещаше к держимому на об\ъятиих ея. како всеялся еси мне; или како прозябл еси во мне, избавителю мой и Боже;

*Аще вне к~-го числа: И ныне, Богородичен настоящаго гласа.*

*Вход. Прокимен дне. Чтения три.*

*Бытия чтение.*

[Глава д~и] Слышав аврам, яко пленен бысть лот, братаничь его, сочте своих си домочадец триста и осмнадесять, и погна во след их даже до дана. И нападе на ня нощию сам, и отроцы его с ним: и порази их, и гони их до ховала, еже есть ошуюю дамаска. И возврати всякаго коня содомскаго, и лота братанича своего возврати, и вся имения его, и жены, и люди. Изыде же царь содомский в сретение ему, повнегда возвратитися ему от сеча ходоллогоморскаго, и с царьми, иже с ним, во удоль савину: сие же бяше поле царево. И мелхиседек, царь салимский изнесе хлебы и вино, бяше же священник Бога вышняго. И благослови аврама, и рече: благословен аврам Богу вышнему, иже созда небо и землю, благословен Бог вышний, иже предаде враги твоя под руки тебе. (с. 303)

*Втораго закона чтение.*

[Глава а~] Во днех онех, рече моисей к сыном Исраилевым: видите, предах пред лицем вашим землю, вшедше наследуйте ю, юже клятся Господь отцем вашым, аврааму и исааку и иакову дати им, и семени их по них. И рекох к вам во время оно, глаголя: не возмогу един водити вас. Господь Бог ваш умножил вы есть, и се есте днесь, яко звезды небесныя, множеством. Господь Бог отец наших да приложит вам, яко да будете тысящами сугубо, и да благословит вас, якоже глагола вам. И взях от вас мужи мудры, и сведомы, и смысленны, и поставих их владети над вами, тысященачальники, и стоначальники, и пятьдесятоначальники, и десятоначальники, и письмоводители судиям вашым. И заповедах судиям вашым, во время оно, глаголя: разслушайте посреде братий ваших, и судите праведно, посреде мужа, и посреде брата его, и посреде пришельца его. Да не познаете лица в суде, малому и великому судиши, и не устыдишися лица человеческа, яко суд божий есть.

*Втораго закона чтение.*

[Глава и~] Во днех онех, рече моисей к сыном Исраилевым: се Господа Бога твоего небо, и небо небесе, земля и вся, елика суть на ней. обаче отцы вашя произволи Господь любити их: и избра семя их по них, вас, паче всех язык, в день сей. И обрежите жестокосердие ваше, и выя вашя не ожесточите ктому. Ибо Господь Бог ваш, сей Бог богов, и Господь господей: Бог великий, и крепкий, и страшный, иже не дивится лицу, ниже вземлет дар. Творяй суд пришельцу, и сиру, и вдовице, и любит пришельца, дати ему хлеб и ризу. И (с. 304) возлюбите пришельца, пришельцы бо бесте в земли египетстей. Господа Бога твоего да убоишися, и тому единому послужиши, и к нему прилепишися, и именем его кленешися. той хвала твоя, и той Бог твой, иже сотворил ти есть великая и славная сия, яже видесте очи твои.

*На литии стихира храма. И отцев, глас а~:*

Лучами облиставшеся богоглаголания, великоименитии пророцы, присно ублажаются, и рачения духа плодоносяще, неизреченное рождество Христа Бога всем проповедаша, законно же кончину прияша, поживше жизнь пречудную.

*Слава, глас г~. Германово:*

Праотцев собор, празднолюбцы, приидите псаломски да восхвалим: адама праотца, еноха, ноа, мелхиседека, авраама, исаака и иакова: по законе моисеа, и аарона, и иисуса, самуила и Давида: с нимиже исаию, иеремию, иезекииля, и даниила, и дванадесять вкупе илию, елиссеа, и всех: захарию, и крестителя, и проповедавшыя Христа жизнь и воскресение рода нашего.

*И ныне, предпразднства, глас тойже:*

Благоукрасися, вифлееме, отверзеся бо едем: готовися, евфрафо, обновляется бо адам, и ева с ним: клятва бо разорися, спасение миру процвете, и душы праведных украшаются: яко дар дароносия, вместо мира пение приносяще, спасение душевное, и нетление приемлюще. се бо в яслех возлежай, предповелевает пение духовное совершати вопиющым непрестанно: Господи, слава тебе.

*Аще вне к~-го декемвриа,*

*И ныне, Богородичен:*
Без семене от божественнаго духа: (с. 305)

*На стиховне стихира воскресна, и по алфавиту.*

*Аще же в к~д-й день, предпразднства, самоподобен глас в~:*

Доме евфрафов, * граде святый, * пророков славо, * украси дом, * в немже божественный раждается.

*Стих:*
Бог от юга приидет, и святый из горы приосененныя чащи.

*Самогласны:*

Вифлееме, земле иудова, сущему по плоти жительство светло, уготови божественный вертеп, в немже Бог плотию раждается, из неискусомужныя святыя Девы, во еже спасти род наш.

*Стих:*
Господи, услышах слух твой, и убояхся: Господи, разумех дела твоя, и ужасохся.

Приидите, вси Христово рождество верно предпразднуим, и мысленне пение, яко звезду предлагаем, волхвов славословия с пастырьми возопием: прииде спасение человеком, из девственных ложесн, верныя призывая.

*Слава, глас тойже: самогласен. Киприаново:*

Радуйтеся, пророцы честнии, иже закон Господень добре учинивше, и верою явльшеся непобедимии столпи, и непреклоннии: вы бо и ходатаи явистеся новаго завета Христова, и преставльшеся к небеси, того молите умирити мир, и спасти душы нашя.

*И ныне, предпразднства, глас тойже: Киприаново:*

Се время приближися спасения нашего, готовися вертепе, Дева приближается родити: вифлееме, земле иудова, красуйся и веселися, яко из тебе возсия Господь наш. услышите горы и холми, и окрестныя страны иудейския, яко грядет Христос, да спасет, егоже созда, человека, яко человеколюбец.

*Аще вне к~-го, И ныне, Богородичен: О*
чудесе новаго!

*На благословении хлебов тропарь:*
Богородице Дево, радуйся: *Дважды.*
(с. 306)

*И отцев тропарь, глас в~:*

Велия веры исправления, во источнице пламене яко на воде упокоения, святии трие отроцы радовахуся: и пророк даниил львом пастырь яко овцам являшеся. тех молитвами, Христе Боже, спаси душы нашя.

*Единожды.*

*Аще же случится в к~д-й день. На благословении хлебов тропари: отцев,*
Велия веры, *дважды: и предпразднства,*
Написовашеся иногда: *единожды: и чтение.*

*На утрени, на*
Бог Господь, *тропарь воскресн дважды. Слава, отцев: И ныне, Богородичен, или предпразднства, и обычныя кафисмы, и седальны воскресны, и Богородичны их, и чтение во евангелии толковом.*

*Аще же в к~д-й день, поем настоящыя седальны.*

*По а~-м стихословии седален, глас д~.*

*Подобен:*
удивися иосиф:

Во отцех, Боже, предвозгласил еси таинственно, хотящее быти на земли богоявление таинственне, превечнаго сына твоего от Девы, во аврааме, исааке, и иакове, иуде и прочих, иессеи, и Давиде, и пророцех всех, духом предвозвещая в вифлееме Христа явльшася, сущыя в мире вся взывающа.

*Слава, и ныне, тойже.*

*По в~-й стихологии седален, глас и~. Подобен:*
Премудрости:

Праздник празднуим, вернии, отцев божественных радостно, адама, авеля чтуще, сифа, еноса блажаще, еноха, ноа, сима же иафефа воспоим. авраама прежде закона, верою просиявша, и божественнаго исаака, иакова, и иуду, левию, и целомудреннаго иосифа восхвалим, и верно возопиим: богоноснии праотцы, молите (с. 307) Христа Бога грехов оставление даровати празднующым любовию святую память вашу.

*Слава, и ныне, тойже. По непорочных тропари их:*

*И седальны отцев, глас и~. Подобен:*
Премудрости:

Авраама, исаака же и иакова восхвалим вси песненно, Давида кроткаго, иисуса, и дванадесять патриархи, вкупе с треми юношами, угасившими огненный пламень силою духовною: радуйтеся, вопиюще к ним, прелесть доблественне обличивше царя безумнаго: и Христу молитеся, согрешений оставление даровати празднующым любовию святую память вашу.

*Слава, и ныне, другий, подобен тойже:*

Из недр отеческих низшел еси, и несказанным истощанием юже по нам нищету восприял еси, паче естества, человеколюбче, в вертеп вселитися благоволил еси, Господи, и яко младенц сосцы питаешися, зиждитель и Господь. темже звездою наставляеми волсви, дары тебе приносят, яко владыце твари: пастырие и ангели дивляхуся, зовуще: слава в вышних Богу, на землю грядущему родитися, яко человеку.

*Аще же вне предпразднства, Богородичен глаголи сей:*

Благодарственное похваление должне, якоже вдовица оная два лепта, приношу тебе, владычце, о всех дарованиих твоих: ты бо явилася еси покров купно и помощь, напастей и скорбей присно мя из\ъимающи. темже яко от среды горящия пещи избавлься оскорбляющих мя, от сердца взываю тебе: Богородице, помози ми, молящи Христа Бога, прегрешений оставление дати мне: тя бо имею надежду раб твой.

*Степенна, и прокимен гласа.*

*Канона два, отцев на и~. Ирмосы по дважды. Тропари на з~.*
(с. 308) *В нихже предваряют воскресны тропаря два, сего ради, аще в к~д день, во октоихе не поется: и предпразднства на з~.*

*Канон воскресен.*

*Глас з~. Песнь а~. Ирмос:*

Волною морскою скрывшаго древле, гонителя, мучителя, под землею скрыша спасенных отроцы: но мы, яко отроковицы, Господеви поим: славно бо прославися.

Страхом тебе смертная отверзаются врата, и сокрушаются вереи вечныя: честным бо твоим схождением восташа древнии мертвецы, веселием поюще, Христе, воскресние твое.

Судищу пилатову предстоит хотяй, беззаконному суду яко осужденник судия, и от руки неправедныя в лице ударяется Бог, егоже трепещут земная и небесная.

*Канон отцев.*

Аще вне к~-го случится неделя святых отец, канон октоиха воскресн со ирмосом на д~: и крестовоскресн на в~: и Богородицы в~: и отцем от зде чтется на з~. Такожде и во прочих песнех отцем.

Днесь собор божественных отец Христово рождество предпразднует светло, и прописует сие преславная благодать: авраам бо образ закона, и отроцы суть.

Древле приемлет божество едино триипостасное священный авраам, ныне же сопрестольное слово отчее, божественным духом к детем приходит, славно восхваляемое.

Числом и верою божественныя Троицы безбожие низвергше, в пещи дети образы чувственными, сокровенныя божия тайны миру проявиша.

Авраам избавися от руки неправедныя, пламене же пещнаго божественнии отроцы иногда, и даниил пророк (с. 309) от зверей и рова спасеся. темже ныне рождество Христово предпразднуем.

*Богородичен:*

Обрадованная безневестная Мати, Дево нетленная, блажим тя: ибо от рода авраамля, и племене Давидова процвела еси: Христа же родила еси, пророки проповеданнаго прежде.

*Канон предпразднства. [Аще вне к~-го числа оставляется.]*

*Глас а~. Песнь а~. Ирмос:*

Христос раждается, славите. Христос с небес, срящите. Христос на земли, возноситеся. пойте Господеви вся земля., и веселием воспойте, людие, яко прославися.

Христа плотию младенствовавшаго, Христа волею обнищавшаго, Христа видима бывша грядет Дева в вифлееме ныне родити: небо же и земля да радуются.

Горы и холми взыграйте, пророцы богогласнии ликуйте, людие и языцы восплещите: всех спасение и просвещение близ наста, во граде вифлеемсте раждаемое.

*Богородичен:*

Нищ богатый бывает, обогащая иже злобою обнищавшыя, человек Бог познавается от Девы неискусобрачныя, кроме преложения: вси хвалами воспоем его, яко прославися.

*Катавасиа:*
Христос раждается:

*Песнь г~. Ирмос:*

Тебе на водах повесившаго всю землю неодержимо, тварь видевши на лобнем висима, ужасом многим содрогашеся, несть свят, разве тебе, Господи, взывающи.

Во гробе тридневствовавый, воскресил еси животворным востанием умершыя от века, и осуждения разрешшеся, весело радовахуся: се избавление пришел еси, Господи, взывающе. (с. 310)

Слава твоему востанию, Cпасе, наш, яко нас от ада, тли и смерти избавил еси, яко всесилен, и воспевающе, глаголем: несть свят разве тебе, Господи человеколюбче.

*оц~ем:*

Юже по образу славу, и по подобию божию верно соблюдающе, златаго образа пламень огнем духовным страдальчески угасиша отроцы, поюще: единаго Господа знаем.

Мудростию обложени и духа силою отроцы, мудрецы вавилонския плененнии посрамиша, и дерзостне взываху: несть свят, разве тебе, Господи человеколюбче.

Радуется и сликовствует с детьми и пророки закон и пред\ъиграет господню божественному пришествию днесь: и авраам радуется, яко от семене его виде Господа воплощаема.

*Богородичен:*

Зачатие без страсти, приятие паче слова пройде, рождества твоего, Богородице: пророки бо проповеданное, паче естества таинство, нам явися, слово божие, сый Бог.

*Ин. Ирмос:*

Прежде век от отца рожденному нетленно сыну, и в последняя от Девы воплощенному безсеменно Христу Богу возопиим: вознесый рог наш, свят еси, Господи.

Иже прежде век из отца рождся паче мысли, из Девы напоследок воплотися, якоже весть сам, хотя человечество обновити истлевшее лукаваго змия советом.

Иже в вышних соседяй отцу и духу, смирившееся естество человеческое видев, сын божий безначальный начало приемлет, и хощет плотию родитися, яко человек.

*Богородичен:*

Святейши ангел, и всея твари, совета великаго (с. 311) ныне ангела без семене раждает плотию, на воззвание всем поющым непрестанно ему: свят еси, Господи.

*Катавасиа:*
Прежде век: *Впакои, глас и~:*

Ангел отроков ороси пещь, ныне же жен плачь разреши, глаголя: что приносите мира; кого ищете во гробе; воста Христос и Бог: есть бо жизнь и спасение рода человеческаго.

*Песнь д~. Ирмос:*

На кресте твое божественное истощание провидя аввакум, ужасся вопияше: ты сильных пресекл еси державу, блаже, приобщаяся сущым во аде, яко всесилен.

Во ад божественное низшествие твое, Христе Боже, мертвым жизнь явися: ты бо врага связал еси державу доле, благий, и небесную стезю человеком отверзл еси.

Не истле во гробе пречистое тело избавителя лежащо, но яко силен сокруши адовы вереи, и воскресе во славе, Христе, тридневно.

*оц~ем:*

оц~ев начаток авраама, исаака и иакова почтим, яко из тех семене возсия Христос, воплощся из Девы, яко всесилен.

Прописуяй будущая сошествию Христову даниил, звери яко овцы показа всем яве: провиде бо будущее, яко пророк божий.

Греховным не привлечени ядом, от пламене избавистеся, дети: злата бо чистейше суще мудрии, в пещи прелести не слияшася.

*Богородичен:*

Велегласно проповедуется ожидание языков, и спасение мира, паче естества рождество твое, пречистая, честная: егоже поет отеческая память днесь.

*Ин. Ирмос:*

Жезл из корене иессеова, и цвет от него, Христе, от Девы прозябл еси, из горы хвальный, приосененныя чащи, (с. 312) пришел еси воплощся от неискусомужныя, невещественный и Боже, слава силе твоей, Господи.

Жезл из корене иессеева, Дево, прозябла еси, цвет процветшая неувядаемый всех содетеля, землю цветами всю яко Бога украшающаго, вопиющую ему: слава силе твоей, Господи.

Снедию мя окрадена лукавою, и разумом поползшася и уподобльшася безсловесным, слове божий, пришел еси назидая, младенц быв, и во яслех безсловесных возлег: слава силе твоей, Господи.

*Богородичен:*

Из горы приосененныя, Иисусе, Девы, тя воплощеннаго аввакум провиде, горы злыя и холмы сокрушающаго, и исчезновению предающа возношения лукаваго и демонская возвышения.

*Катавасиа:*
Жезл из корене:

*Песнь е~. Ирмос:*

Богоявления твоего, Христе, к нам милостивно бывшаго, исаиа свет видев невечерний, из нощи утреневав взываше: воскреснут мертвии, и востанут сущии во гробех, и вси земнороднии возрадуются.

Блистаяйся радость воображая явственне ангел, во гробе светлоносец показуется, женам проповедая востание: и оставльше плачь радовахуся, Христу воскресшу, от негоже и непрестанну радость прияша.

За милосердие благий, иже по нам прием зрак, волею на кресте пригвоздился еси мене ради, первее отвергша святую твою заповедь снеди ради в раи, и умираеши человеколепно, живот подая мне.

*оц~ем:*

оц~ев начаток, яко началовожда закона и (с. 313) благодати, от рода авраамля днесь даниила божественнаго почтим: яко пророк бо божий предвозвести Христа от Девы, и сего пред\ъусретает божественное рождение.

Прописавше ясно к нам господне пришествие ангеловым сошествием, угасиша авраамстии отроцы пещь: и тучеросен огнь соделавше, в сем верою образа златаго славу изнуриша.

Загради уста зверей даниил в рове духом: огненную же крепость угасиша авраамстии отроцы благодатию, и спасшеся сии от тли, предвозвещают Христа из Девы, моляще яко избавителя спасения нашего.

*Богородичен:*

Божественным духом являя, о нас безстрастно твое приятие, исаиа вопияше, Господи, бодрствуя законом благодати от рода убо авраамля, от племене же иудова по плоти Дева без семене грядет раждающи.

*Ин. Ирмос:*

Бог сый мира, отец щедрот, великаго совета твоего ангела, мир подавающа, послал еси нам. тем богоразумия к свету наставльшеся, от нощи утренююще, славословим тя, человеколюбче.

Естеством Владыка, в рабех совершенне, сын божий всесовершенный, благоволил за милосердие зватися и сын человеческий всещедрый. темже в вертепе волею обнищав, грядеши родитися, преблаже.

Невместимый естеством, Христе царю, како малый тя приимет вертеп; како ясли возмогут тя вместити, нас ради от матере неискусомужныя плотию приходяща во своя; яко да устраншыяся спасеши, Господи.

*Богородичен:*

Агница пастыря прииде родити, готовися, святый вертепе, пастырие, спешите, пастыря и агнца рождшагося (с. 314) видети: волсви, с дары уготовитеся: сему яко царю поклонитися плотию.

*Катавасиа:*
Бог сый мира:

*Песнь з~. Ирмос:*

Житейское море, воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Смерти умерщвление, и ада, блаже, соделал еси разрушение тридневным погребением твоим: жизнь же источил еси боголепно воскрес, сущым в мире, Иисусе благий.

*Дважды.*

*оц~ем:*

Нрав страннолюбив, вера же высока авраама суща праотца: темже божественное таинство образне прием радовашеся, пред Христом же текий ныне веселится.

Тварь повину ныне вера отроком, даром зиждителя: огнь бо всеядец и безстудный устыдеся чтущих огня делателя Иисуса Христа.

Мира свирепство пришествием Христовым сочислятися из\ъяви, к миру глубокому боголепно, заградив уста львов даниил пророк в рове иногда.

*Богородичен:*

Из ложесн родила еси девственных Христа, марие Мати безмужная, егоже пророцы видевше духовне, того предликовствуют ныне отцы рождественная.

*Ин. Ирмос:*

Из утробы иону младенца изблева морский зверь, якова прият: в Деву же всельшееся слово, и плоть приемшее пройде сохраншее нетленну. егоже бо не пострада истления, рождшую сохрани неврежденну.

Новое небо сущи, владычце, из утробы твоея, яко из облака, Христа славы солнца, возсияти грядеши в (с. 315) вертепе плотию, яко хотяща сияньми своими светло вся земная исполнения озарити за милосердие безмерное.

Видел еси нашу болезнь и озлобление, щедрый Христе, и не презрил еси нас, но истощил еси тебе самаго, не отступив родителя, и вселился еси во утробу неискусобрачную, яже неболезненно родити тя плотию в вертепе предгрядет.

*Богородичен:*

Горы и холми, поля и дебри, людие и колена, языцы и всякое дыхание воскликните, веселия божественнаго исполняеми: прииде и приспе всех избавление слово божие безлетное под летом за милосердие бывшее.

*Катавасиа:*
Из утробы иону:Аще вне к~-го числа,

*Кондак отцев, глас з~:*

Рукописаннаго образа не почетше, но неописанным существом защитившеся, треблаженнии, в подвизе огня прославистеся: среде же пламене нестерпимаго стояще, Бога призвасте: ускори, о щедрый! и потщися, яко милостив, в помощь нашу, яко можеши хотяй.

*Икос:*

Простри твою руку, еюже древле прияша искушение египтяне борющии и евреи боримии, не остави нас, да не пожрет нас смерть жаждущая нас, и сатана ненавидяй нас: но приближися нам, и пощади душы нашя, якоже пощадил еси иногда отроки твоя, сущыя в вавилоне, непрестанно славящыя тя, и вверженныя тебе ради в пещь, и от сея вопиющыя ти: ускори, щедрый, и потщися, яко милостив, на помощь нашу, яко можеши хотяй.

*Аще же внутрь предпразднства, Кондак, глас а~.*

*Подобен:*
Лик ангельский:

Веселися, вифлееме, евфрафо, готовися: се бо агница (с. 316) пастыря великаго во утробе носящи, еже родити тщится, егоже зряще богоноснии отцы веселятся, с пастырьми поюще Деву доящую.

*Икос:*

Твоего рождества, Дево, светлость зряще сияющую, авраам боголюбивый, исаак приснопамятный, иаков, и весь богособранный лик святых радуется, и тварь приведоша к твоему сретению радостными речении: радости бо ходатаица всем явилася еси, во утробе заченшая иногда в вавилоне виденнаго, и отроки, в пещь неправедне вверженныя, неопальны соблюдшаго, и тя показавшаго паче всякаго разума. тем и воспевают зримаго в руках юницы, поюще Деву доящую.

*Песнь з~. Ирмос:*

Неизреченное чудо, в пещи избавивый преподобныя отроки из пламене, во гробе мертв бездыханен полагается, во спасение нас поющих: избавителю Боже, благословен еси.

О страннаго чудесе! в вышних седяй на престоле Господь, тойже приятием плоти смерть претерпе: но воскресе божества крепостию, совоскресив мертвыя сущыя от века.

Ты смертную крепость сотрясе, и воскресе, востание дая тебе воистинну Господа славящым, и православною верою тебе вопиющым: избавителю Боже, благословен еси.

*оц~ем:*

Христа родив по плоти, верою, родоначальниче отче аврааме, явился еси языков духом отец яве, во спасение нас поющих: избавителю Боже, благословен еси.

Бездушнаго шума вотще восклицающаго, одушевленных посрами песнь: пещь бо огнем горящую телесы попирающе отроцы невредно, избавителю поют: Боже, благословен еси.

Видением воззрев духовным пророк древле даниил, (с. 317) Христово яви второе пришествие, и яже в нем страшная предвозвещает, вопия: избавителю Боже, благословен еси.

*Богородичен:*

Странное чудо во пророцех повествуемое, и отцем древле явленно, Дева чистая родити хотящи прииде, на спасение нас песнопоющих: избавителю Боже, благословен еси.

*Ин. Ирмос:*

отроцы благочестию совоспитани, злочестиваго веления небрегше, огненнаго прещения не убояшася, но посреде пламене стояще пояху: отцев Боже, благословен еси.

Лоза божественная, нетленный грозд узреливши, ближащися идет родити, веселия вино точащаго, и напояющаго нас, ему вопиющих. отцев наших Боже, благословен еси.

Божественная мироположница благовонное миро внутрь носящи, в вертепе вифлеемли истощити сие грядет, благовония таинственнаго исполняющее поющыя: отцев Боже, благословен еси.

*Богородичен:*

Клеща, юже исаиа пророк древле виде, божественный угль, Христа во чреве приходит имущи, всяку вещь греховную попаляющий, верных же душы просвещающии.

*Катавасиа:*
отроцы, благочестию:

*Песнь и~. Ирмос:*

ужаснися бояйся небо, и да подвижатся основания земли: се бо в мертвецех вменяется в вышних живый, и во гроб мал странноприемлется. егоже отроцы благословите, священницы, воспойте, людие, превозносите во вся веки.

О неизреченнаго твоего, Христе, снизхождения нас ради смиренных! се бо смерти вкусив, Бог безсмертен сый, во гробе яко человек положился еси: но воскресл (с. 318) еси, слове, совоскресив дольняя, тебе превозносящыя во вся веки.

ужасеся всяк слух, како вышний волею прииде на землю, адову крепость разорити крестом и погребением, и вся совозстави взывати: отроцы, благословите, священницы, воспойте, людие превозносите во вся веки.

*оц~ем:*

Твое заколение пред\ъиз\ъобразуя авраам, Христе, егоже роди сына, на горе повинуяся тебе, Владыко, якоже овча, взыде пожрети хотяй верою: но возвратися радуяся с ним, и славя и превознося тя избавителя мира.

Пламенем неутружденным, Христе, облечену ти яко ризою божественною, огнь святых отрок твоих угаси зело, и роса твоим низхождением поющым шумяше. священницы пойте, и превозносите его во веки.

Дается львом в снедь судом неправедным пророк даниил, но имяше, повелением воздержания, спостники благочестно звери бо глубине ровища: того молитвами, авраама же и отроков, спаси в мире, Христе, поющыя тя.

*Богородичен:*

Егоже провозвестиша верно пророчестии гласи, Иисуса еммануила, в человечесте образе грядуща, божия и отча, сына же и собезначальное слово, от духа святаго Дева мариа раждает неискусомужно в вифлееме граде.

*Ин. Ирмос:*

Чуда преестественнаго росодательная из\ъобрази пещь образ: не бо, яже прият, палит юныя, яко ниже огнь божества Девы, в нюже вниде утробу. тем, воспевающе, воспоем: да благословит тварь вся Господа, и превозносит во вся веки.

Слава в вышних Богу, со ангелы возопиим в веселии: Спас раждается, Владыка приходит, егоже звезда (с. 319) показует, волсви тщатся его в яслех видети: да благословит тварь вся Господа, и превозносит во вся веки.

С рабы написался еси вольно, Владыко, кесареву повинуяся закону: яко да человечество от работы лукаваго, Боже, свободиши, многомилостиве. темже радующеся воспеваем: да благословит тварь вся Господа и превозносит во вся веки.

*Богородичен:*

Младенца нова ношу тя, безначальне слове, искуса же мужеска отнюд не познах, Дева глаголаше недоумевающися. кого на земли воз\ъименую твоего отца; не вем. темже со всеми воспеваю ти: да благословит тварь вся Господа и превозносит во вся веки.

*Катавасиа:*
Чуда преестественнаго:

*Песнь ф~. Ирмос:*

Не рыдай мене, Мати, зрящи во гробе, егоже во чреве без семене зачала еси сына: востану бо и прославлюся, и вознесу со славою непрестанно, яко Бог, верою и любовию тя величающыя.

Что рыдаеши, тваре, на кресте видящи и во гробе, жизни дателя яко землена; востанет бо обновляяй тя светло, тридневным воскресением ад низложи, и мертвыя совоздвиг восхваляющыя его.

Аще и во гроб низшел еси яко мертв, жизнодавче, но адову крепость разорил еси, Христе. совоздвигнув мертвыя, яже прежде пожре, и воскресение подал еси, яко Бог, верою и любовию тя величающым.

*оц~ем:*

Сущих прежде закона отцев праздник совершающе, от них боголепно почтим Христа: авраам бо, купно и исаак и иаков, пророков и закона явишася основание, и благодати верою духа проповедницы.

огнем показавый моисею в купине, паче ума (с. 320) боговидне таинство Бог: во огнь к детем низшед тойже, огнем естественным божества его, пещный пламень росу показа.

Со авраамом сошедшеся пресвятии дети, и даниил дивный пророк божий, исаак и иаков, с моисеем и аарон, Христова прежде рождества ликовствуют верно, молящеся непрестанно во еже спастися нам.

*Богородичен:*

Срадуется вся тварь твоему рождеству, Дево: едема бо вифлеем отверзе нам. и се древа жизни вси наслаждающеся верно, вопием прилежно, молитвы нашя, владычце, исполни.

*Ин. Ирмос:*

Таинство странное вижу и преславное: небо, вертеп: престол херувимский, Деву: ясли, вместилище, в нихже возлеже невместимый Христос Бог, егоже воспевающе, величаем.

Таинства странная, страшная и преславная: славы Господь прииде на землю, и в вертеп обнищав вниде плотию, адама воззвати ищя, и еву болезней избавити.

Пеленами твоими решиши пленицы грехопадений: многою же нищетою вся обогащаеши, щедре, безсловесныя злобы, положся в ясли безсловесных, человеки изменяеши, божий слове пребезначальне.

*Богородичен:*

Проповеди пророческия конец прияша: егоже бо прорекоша преити в скончание лет, прииде и явися из чистыя Девы воплощаемь, того мыслию чистою приимем.

*Катавасиа:*
Таинство странное:

*Светилен воскресн, Слава, отцев. Подобен:*
учеником:

Патриархов избраннии, и прежде закона отцы верою предвозсияша, авраам, исаак же и иаков, яко светильницы: вси бо пророцы и праведницы возсиявша от (с. 321) них, яко свещы световидныя, и тварь всю лучами просветиша честнаго пророчества, и прилежно молятся к Богу о мире.

*И ныне:*

Агница нескверная, агнца рождшая слова пребезначальнаго в последняя времена, бяше сие чудно, адамова внука и Давидова по достоянию: еяже несказанное рождество отцев множество предпразднствует достойно.

*Аще же в к~д-й день: воскресн светилен не глаголется, но отцев:*

*От*
семене вводится авраамля, и божественнаго Давида богоотца, пребезначальное слово, иже отроки равночисленныя первее Троице, чудно ангела сшествием из пламене спасый, и рыдание в радость преложивый жен.

*Слава:*
Патриархов избраннии: *Писан пред сим.*

*И ныне:*

Веселися, вифлееме, и ты, евфрафо, готовися: Богородица бо приходит в вертепе и яслех родити Бога неизреченно: о страшнаго таинства! егоже ныне божественное рождество авраам, исаак же и иаков, патриарси вси и пророцы светло предпразднуют, и человецы со ангелы.

*На хвалитех стихиры воскресны, д~: и отцев, д~:*

*Стихиры отцев, глас е~. Подобен:*
Радуйся, постников:

Возвыси твой глас истинно, сионе, божественный граде, и проповеждь отцев божественную память, со авраамом исаака и иакова почитающе приснославнаго, се со иудою и левием величаем моисеа великаго, и аарона чуднаго, и почитаем с Давидом иисуса, и самуила вси. предпразднеству Христову божественную похвалу песньми божественными плещуще, яже от него благодать улучити просим, и миру даровати велию милость.

*Дважды.*

*Стих:*
Благословен еси, Господи Боже отец наших, и хвально и прославлено имя твое во веки. (с. 322)

Гряди, на огненную иногда возседый, илие, божественную колесницу, и богомудре елиссее, со езекиею во едино, осие, купно срадуйтеся: честная же двоенадесятице пророков богодохновенная, рождеству Христову сликовствуйте, и в песнех вси праведнии воспойте, отроцы всеблаженнии, росою духа угасившии пламень пещный, о нас молите Христа, низпослати душам нашым велию милость.

*Стих:*
Яко праведн еси о всех, яже сотворил еси нам.

Явися, яже от века на земли проповедаемая пророки в вещаниих, Дева Богородица: юже патриарси мудрии, и праведных собори возвещают, с ними же сликовствует и жен благолепие: сарра, ревекка, рахиль, и анна же, и славная мариам моисеева купно. с сими срадуются и мира концы, вся тварь почитает, яко зиждитель всех и Бог приходит плотию родитися, и даровати нам велию милость.

*Слава:*
Законных учений:

*Ины стихиры, егда не поется воскресно. Глас д~:*

*Подобен:*
Званный свыше:

Исаии глас исполняется: * се бо Дева необ\ъятнаго, * описуемаго плотию * во утробе носит, * и преславно родити приходит. * богоприятный вертепе, украсися, * вифлееме, уготовися: * царь бо тя изволи во обителище. * приимите ясли * повиваема младенца Христа, * хотяща решити пленицы согрешений человеков благостию.

Написався с рабы Владыка, * прегрешений рукописание раздрати хотя, * и написати вся в книзе живущих, * умерщвленныя украдением змия. * Дева же носит тя вся носящаго, * плотию мертвенною обложена, * и вселитися в малый вертеп благоволившаго. * егоже рождшася * чини горнии ангельстии восхвалиша, с божественными пастыри, * дивящеся державе твоей. (с. 323)

Светлый же и одушевленный облак, * дождь носящи небесный, * сей на землю ныне предгрядет пролияти, * яко да напоит земли лице. * весна благодати, * мысленная ластовица, * внутрь во утробе держащи, * неизглаголанным словом раждает, * зиму безбожную разоряющи: * палата чистая и нескверная, * царя в вертеп * привношает воплощаемаго.

*Слава, глас и~:*

Законных учений сословие во плоти являет Христово божественное рождество, прежде закона благодать благовествующыя, яко паче закона в вере сущыя: темже тления изменению сущу ходатайственно, во аде держимым душам предпроповедаху воскресения ради: Господи, слава тебе.

*И ныне:*
Преблагословенна еси:

*Славословие великое. По трисвятом: тропарь воскресн:*

*Ектении: и отпуст. Стихиру же евангельскую поем в притворе, и час а~, и совершенный отпуст.*

*На литургии блаженна гласа на з~: и отцев песнь г~, на д~. По входе тропарь воскресн, и отцев: Слава, и ныне, кондак отцев. Прокимен, глас д~, песнь отцев:*
Благословен еси, Господи Боже отец наших, и хвально и прославлено имя твое во веки. *Стих:*
Яко праведн еси о всех, яже сотворил еси нам. *Апостол к евреем, зачало тк~и. Аллилуиа, глас д~:*
Боже, ушима нашима: *Евангелие матфеа, зачало а~. Причастен:*
Хвалите Господа с небес: *Другий:*
Радуйтеся, праведнии, о Господе.

