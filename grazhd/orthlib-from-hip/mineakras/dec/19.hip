<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 324)

*Месяца тогоже в ф~и-й день.*

*Святаго мученика вонифатиа.*

*Аллилуиа, или тропарь.*

*На*
Господи, воззвах, *стихиры мученика, глас д~. Подобен:*
Дал еси знамение:

Благозвания возжелал еси, * нареченнаго мучеником, * страстотерпче многострадальне, * и болезни претерпел еси * дерзостным разумом, * к неболезненному покою преложитися ожидая, * и почести ищя прияти, всеблаженне, небесныя, * и райское селение, * и свет невечерний и жизнь вечную.

Ногтей терзания, * и лютая бодения, и олова врение, * главы отятие, * и свирепейшыя претерпел еси болезни, * и приложился еси лику страстотерпец радуяся, многострадальне. * темже летнее твое * совершаем торжество, страдальче вонифатие, * ангелом собеседниче.

Раба тя предпославши, * божественнаго владыку восприя * аглаида, вонифатие, * страстьми обладавша, * царствовавша над мучители, * низложша враги, * и победы венцем одеянна. * темже храм тебе святый и прекрасен создавши, * в немже положила есть, священно восхваляющи тя.

*Ины стихиры пресвятей Богородице, глас и подобен тойже:*

Одожди ми, владычце, * твоея милости бездну, * и опальшееся зноем страстей сердце мое *, яко (с. 325) милостива, напой, отроковице: * и умиления капли точити * непрестанно сотвори, молюся, * имиже утешения сподоблюся, чистая, * еже получити имут, * иже искренно плакавшиися.

Демонскими колеблема прилоги, * и в ров погибели ввержена ущедри, владычце, * и утверди мя на камени добродетелей: * и советы врагов разоривши, * сподоби мя творити повеления * сына твоего, и Бога нашего, * яко да получу оставление * в день суда.

В разбойники впадох * скверноубийственныя, всенепорочная *, и нетленныя одежды вышния светлости * сих нахожденьми совлечен бых, отроковице, * и от них немилостивно уязвихся, * и низвержен бых * в место озлобления еле жив: * но предвари, и руку твою простри, * и воздвигни мя, молюся.

*Слава, и ныне, глас и подобен тойже:*

На одре низлежу уныния, всенепорочная, * и леностно прохожду житие, * и ужасаюся конца моего времене, Богородице, * да не якоже лев нещадно расторгнет * смиренную мою душу * змий вселукавый. * темже твоею благостию * прежде конца предваривши, * к покаянию мя воздвигни.

*Крестобогородичен. Подобен:*
Яко добля:

Распинаема Христа человеколюбца видящи пречистая, * и ребра ископоваема копием, * плачущи вопияше: что сие, сыне мой; * что ти безблагодатнии людие воздаша, * за яже сотворил еси добрая им, * и тщишися безчадствовати мя, вселюбезнейший *; удивляюся, благоутробне, * твоему вольному распятию. (с. 326)

*На утрени оба канона октоиха: и святаго на д~. Егоже краегранесие:*
Верне тя пою, мучениче пресветле. *Творение иосифово.*

*Глас д~. Песнь а~. Ирмос:*

Тристаты крепкия, рождейся от Девы, безстрастия во глубине души тричастное потопи, молюся: да тебе, яко в тимпане, во умерщвлении телесе, победное воспою пение.

усердным помыслом подвигом ревновав доблих страдальцев, пострадал еси крепко: и змия умертвил еси страдании твоими живоносными, страдальче вонифатие, святых ангелов собеседниче.

Видев на земли вражию лесть излиянну люте, доблий страдальче, душу распалив желанием божественнейшим, вшел еси в тризнище небоязненным, треблаженне, мудрованием.

Мудростию божественною просвещаемый, блаженне, немудрыя враги об\ъюродил еси, Христа возвещая, дебельством плоти уподобльшася, имже явитися восхоте, вонифатие мучениче многострадальне.

*Богородичен:*

Гору божию, юже провиде даниил, скинию мысленную, марию чистую, славы священие, трапезу, божественный хлеб вмещшую, вси вернии единомудренно воспоим.

*Песнь г~. Ирмос:*

Яко неплоды роди от язык церковь, и многое в чадех изнеможе сонмище, чудному Богу нашему возопиим: свят еси, Господи.

Якоже возжелел еси, славне, свободу вышнюю, от ига работы избавляешися, страстем честным поревновав, славне, иже за милосердие раба бывшаго.

Плотских вышший явлься мудрований изменением божественным, внезапу всяк прилог лютых претерпел еси радуяся, мучениче вонифатие. (с. 327)

Тебе самаго отверглся еси, и к подвигом и борением врага изшел еси, креста оружием укрепився, и победитель быв, прославился еси, мучениче вонифатие.

*Богородичен:*

Себе самаго истощи, отеческих не истощив во чреве твоем недр пресущный Бог, и твой сын бысть, всенепорочная, спасая человечество.

*Седален, глас д~. Подобен:*
Вознесыйся:

К сословию послан мучеников, мученик был еси истинен, пострадав за Христа крепчайше, всехвальне: бремя же, блаженне, отдался еси верою пославшей тя, вонифатие блаженне. но прилежно моли, прияти всем согрешений совершенное прощение.

*Слава, и ныне, Богородичен:*

Грехолюбив сый, молю тя, безгрешнаго Бога рождшую, вземлющаго грехи мира, пречистая, многогрешную душу мою ущедрити, и грехи моя многия очистити: грешным бо ты еси очищение и спасение верным и заступление.

*Крестобогородичен:*

Из безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше: како славимый яко Бог от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

Любве ради, щедре, твоего образа, на кресте твоем стал еси, и растаяшася языцы: ты бо еси, человеколюбче, крепость моя и хваление.

ублажая страждущих терпение, подобием, мучениче, честных страданий, сим уподобился еси, богомудре пребогате. (с. 328)

Идый верою к мучеников божественному сословию, блаженне, тебе самаго желающи бремя досточудное, богомудре, отдал еси.

Очищен, якоже злато, мучениче, язв горнилом, чистейши явился еси, нося зиждителя страстей из\ъображение.

*Богородичен:*

Девство по рождестве запечатанно познавающи, отроковице, несказанно рожденнаго слова из боку твоею, верно величала еси.

*Песнь е~. Ирмос:*

Просвещение твое, Господи, низпосли нам, и от мглы прегрешений разреши ны, блаже, твой мир даруяй.

Яко светозарная возшел еси звезда от запад, и зашел еси, мучениче, страданьми терпеливно, абие к западом возсиял еси, озаряя концы.

Мученически подвизался еси, ногтей терзания, острыми, мучениче, тростьми сбодаемь, и лукаваго жала верно притупляя благодатию.

Вражия изнемогоша, богомудре, на тя коварствия: ибо к Богу воззрением неуклонным плотския раны якоже безплотен терпел еси.

*Богородичен:*

Скверны всякия омый, Дево, душу мою, вопию ти, и спаси мя, чистая, яже истиннаго Бога Cпаса на земли воплощшая.

*Песнь з~. Ирмос:*

Возопи, прообразуя погребение тридневное, пророк иона, в ките моляся: от тли избави мя, Иисусе, царю сил.

Биемый ранами плотскими уязвил еси безбожныя, неисцельно недугующыя неведением, и болящым явился еси врачь, страдальче вонифатие.

Возвышаемь к Богу, блаженне, прилогом подвигов, враги невидимыя разразил еси, и низриновенным помощник, страстотерпче, был еси. (с. 329)

Влачимь по земли, якоже камень многоценен, страдальче, прелести низложил еси утверждение, верных же сердца наипаче верою утвердил еси.

*Богородичен:*

Купина тя проображаше, всенепорочная, первее, горящи и никакоже опаляема, пречистая: ибо, якоже она, не опалилася еси, Бога воплощши.

*Кондак, глас д~. Подобен:*
Явился еси:

Священие непорочное самовольне тебе привел еси, иже от Девы тебе ради родитися хотящему, святе венченосче, премудре вонифатие.

*Песнь з~. Ирмос:*

Авраамстии иногда в вавилоне отроцы пещный пламень попраша, песньми взывающе: отец наших Боже, благословен еси.

Колен не преклонив истуканным, во искушение верглся еси величайшее, истинно, мучениче, в пещь: в нейже орошаемый благодарствовал еси Христу во веки.

Разорити крепость твоего исповедания тщася льстивомудренный во внутренняя твоя клокочущее олово немилостивно вливает: но яве посрамися.

Посечен быв усердно в честную твою главу, врага льстиваго многокозненную главу отсекл еси, твоего мужества мечем, мучениче Христов богомудре.

*Богородичен:*

Да гласы подобающими песнословлю тя, отроковице, страстей мя избави молитвами твоими, бед же и скорбей, и лукавых человек, озлобити мя ищущих.

*Песнь и~. Ирмос:*

Избавителю всех всесильне, посреде пламене благочествовавшыя, снизшед, оросил еси, и научил еси пети: вся дела благословите, пойте Господа. (с. 330)

Полезно твое делая спасение Христос, вонифатие, взыскающа мощей добропобедных мучеников, тя укрепляет, еже верно взыскал еси сам быти.

Блаженней госпожи, блаженно сокровище подался еси, блаженне: имже обогатившися пояше веселым сердцем, вся дела благословите, пойте Господа.

Со тщанием славная жена воздвигши храм священнейший, тя в нем положи, сущий божественныя Троицы храм, страстотерпче Христов вонифатие.

умертвився за любовь зиждителя, умерщвляющаго страсти тлетворныя, животворяй молитвою твоею ясно вопиющыя: вся дела благословите, пойте Господа.

*Богородичен:*

На тя чистую пребожественный низшед, якоже весть, воплотися, и человеки обожи песнопоющыя, Дево: вся дела благословите, пойте Господа.

*Песнь ф~. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси. тем тя вси величаем.

Видевше тя бремя священное радовашеся, вопиюще приснопомнимая раба: послах тя, блаженне, господина истинна приемлю, работы мя зол избавляюща, твоими благоприятными мольбами.

Яко крин во удолиих мысленных процвел еси мучеников, вонифатие, якоже финикс возвысился еси, яко кедр познался еси миродыханен, явился еси избранный яко кипарис, благовонствуя душы нашя.

Днесь память твоя нам возсия, страстотерпче, якоже солнце сиянием божественных дарований, просвещающи душы поющих тя, страстей же мглу отгоняющи, мучениче богомудре всеблаженне. (с. 331)

Яко солнце от запад возсиял еси, и восточнаго града достигл еси, идеже пострадав, и смертию зашед, к жизни востекл еси, и рим светлый достигл еси, сего ограждая мольбами твоими.

*Богородичен:*

Светом мя озари твоим, всенепорочная, во тме содержимаго греховней, Богородице, и подаждь во дне ходити божественных повелений, богоневесто: яко да пою тя всепетую.

