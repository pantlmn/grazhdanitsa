<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 331)

*Месяца тогоже в к~-й день.*

*Предпразднство по плоти рождества Господа Бога и Cпаса нашего Иисуса Христа.*

*И святаго священномученика игнатиа богоносца.*

*И праведнаго иоанна кронштадскаго.*
Служба его писана в приложении.

*На*
Господи, воззвах, *стихиры предпразднства, г~: и святаго, г~.*

*Стихиры предпразднства, глас а~. Самогласны. Анатолиа:*

Предпразднуим, людие, Христово рождество, и вознесше ум к вифлеему, вознесемся мыслию: и усмотрим Деву душевными очесы, идущую родити в вертепе всех Господа и Бога нашего. егоже иосиф видев чудес величество, мняше человека зрети, яко младенца пеленами повиваема, поразумеваше же от вещей Бога быти истиннаго, подающаго душам нашым велию милость.

Предпразднуим, людие, Христово рождество, и ум вознесше к вифлеему, вознесемся мыслию, и узрим в вертепе велие таинство: отверзеся бо едем, от Девы чистыя Богу происходящу, совершен сый тойжде в божестве и (с. 332) человечестве. темже воззовем: святый Боже, отче безначальный: святый крепкий, сыне воплотивыйся: святый безсмертный, утешительный душе. Троице святая, слава тебе.

Слыши, небо, и внуши, земле: се бо сын и слово Бога и отца, приходит родитися от отроковицы неискусомужныя, благоволением родившаго его безстрастно, и содейством святаго духа. вифлееме, готовися, отверзи врата, едеме, яко сый бывает, еже не бе: и содетель всея твари назидается, подаяй миру велию милость.

*Ины стихиры святаго, глас д~. Подобен:*
Званный свыше:

Богоносец нарицаемый достойно, * егда Владыка тя, * блаженне игнатие, * яко милостив, об\ъят, * любомудрия горнейшаго являя догматы: * тогда многосветлую лучу восприял еси, * якоже губа воды, * от бездны просвещений почерпл еси. * тем и стопам последовал еси, * зовущему Христу Богу нашему: * егоже моли, * спасти и просветити душы нашя.

уязвен любовию совершенною * егда спасенное рачение * разжже твою душу, священнейше, * ко владыце тя понуждающее, отче, ити. * тогда приснопетое слово возопил еси: * пшеница есмь создавшаго, * и зубы зверей подобает ми всяко смолотися, * да слову чистейший хлеб явлюся, * и Богу нашему: * егоже моли, * спасти и просветити душы нашя.

Сраспялся еси Христу, * священноявленне, * егда богодухновенное слово возопил еси: * мое рачение распятися, * и приобщитися того страсти зело тщуся. * отсюду, игнатие, * якоже солнце от востока, устремився на запад, * просвещая, блаженне, обтекл еси: * и царскою диадимою украшен, * Христу привелся еси. * егоже моли, * спасти и просветити душы нашя. (с. 333)

*Слава, глас и~. Анатолиево:*

Богоносе игнатие, твоего желаемаго Христа вперсив, мзду восприял еси священнодейства евангелиа Христова, еже скончатися кровию. темже пшеница быв безсмертнаго делателя, зубы зверей смелен был еси, и хлеб сладок тому явился еси: моли о нас, страдальче блаженне.

*И ныне, глас тойже:*

Восприими, вифлееме, божию митрополию, свет бо незаходимый в тебе родитися приходит. ангели, удивитеся на небеси, человецы, прославите на земли, волсви, от персиды преславный дар принесите, пастырие, свиряюще, трисвятое пение сладце воспойте: всякое дыхание да хвалит вседетеля.

*Аще случится предпразднство рождества Христова в субботу:*

В пяток вечера Богородичен а~-й мимошедшаго гласа не поется.

Такожде и в предпразднство святых богоявлений.

*На стиховне стихиры, самогласны, глас в~: Киприаново:*

Се, время приближися спасения нашего, готовися, вертепе: Дева приближается, еже родити. вифлееме, земле иудова, красуйся и веселися, яко из тебе возсия Господь наш. услышите горы и холми, и окрестныя страны иудейския, яко грядет Христос, да спасет егоже созда человека, яко человеколюбец.

*Стих:*
Бог от юга приидет, и святый из горы приосененныя чащи.

Вифлееме, земле иудова, еже по плоти жительство, светло уготови божественный вертеп, в немже Бог плотию раждается, от неискусомужныя святыя Девы, во еже спасти род наш.

*Стих:*
Господи, услышах слух твой, и убояхся: Господи, разумех дела твоя, и ужасохся. (с. 334)

*Андреа пирскаго:*

Приидите вси, Христово рождество верно предпразднуим, и мысленне пение, яко звезду предлагающе, волхвов славословия с пастырьми возопиим: прииде спасение человеков из девственных ложесн, верныя воззывая.

*Слава, глас а~: Студитово:*

О твердыя и адамантския твоея души, достоблаженне игнатие! ты бо к сущему твоему рачителю неослабное имея желание, глаголал еси: несть во мне огнь любовеществен, вода же паче живая и глаголющая во мне, внутрь ми глаголющи: гряди ко отцу. темже, божественным духом распаляемь, звери избрал еси мира тя скорее разлучити, и к желаемому препослати Христу. егоже моли спасти душы нашя.

*И ныне, глас тойже:*

Предпразднуим людие, Христово рождество, и вознесше ум к вифлеему, вознесемся мыслию, и усмотрим Деву душевными очесы, идущую родити в вертепе всех Господа и Бога нашего: егоже иосиф видев чудес величество, мняше человека зрети, яко младенца, пеленами повиваема: поразумеваше же от вещей Бога быти истиннаго, подающаго душам нашым велию милость.

*Тропарь, глас д~:*

И нравом причастник, и престолом наместник апостолом быв, деяние обрел еси, богодохновенне, в видения восход: сего ради слово истины исправляя, и веры ради пострадал еси даже до крове, священномучениче игнатие, моли Христа Бога, спастися душам нашым.

*Слава, и ныне, предпразднства глас тойже:*

Готовися, вифлееме, отверзися всем, едеме, красуйся, евфрафо, яко древо живота в вертепе (с. 335) процвете от Девы: рай бо оноя чрево явися мысленный, в немже божественный сад: от негоже ядше живи будем, не якоже адам умрем. Христос раждается, прежде падший возставити образ.

*На повечерии поем трипеснец.*

*Глас в~. Ирмос:*
Непроходимое волнящееся: *по дважды, тропари на з~: и последи ирмос оба лика вкупе. А*
идеже двоирмосен трипеснец, и поем а~-го творца ирмос, дважды. Тропари же обою творцов на з~: и последи ирмос в~-го канона оба лика вкупе. Сице поем канон и ирмосы, и на прочих повечериих в предпразднство Христова рождества. Припеваем на трипеснице: Слава тебе, Боже наш, слава тебе.

*Ведомо же буди и сие:*

Яко на повечерии в предпразднства Христова рождества, на трипеснце, и на канонех, на и~-й песни поем: Хвалим, благословим: и поем ирмос и~-я песни оба лика вкупе, и поклон. На повечерии кондак предпразднства: Дева днесь:

*Ведомо же и сие да будет.*

Яко от двадесятаго дне декемвриа до д~и ианнуариа, дондеже отдастся праздник святых богоявлений, октоих не поется, кроме единых недель, в нихже поется воскресна служба.

Полиелеа же не поем, кроме великаго святаго. На утрени стихословим по две кафисмы, на вечерни кафисма рядовая. Седальны глаголются предпразднства, и попразднства. Не поется же и междочасие, и канон Богородицы на повечерии.

*Трипеснец, глас в~. Егоже краегранесие:*
Второму.

*Песнь а~. Ирмос:*

Непроходимое волнящееся море, божиим своим велением изсушившему, и пешешествовати сквозе е Исраильтеския люди наставльшему, Господеви поим: славно бо прославися. (с. 336)

*Припев:*
Слава тебе, Боже наш, слава тебе.

Неизреченное слова божия низшествие: сам бо яко богочеловек Христос познавается: Бог нехищение быти вменяемь, воображением раба показуется всем нам: славно бо прославися.

Послужити Христос вольно приходит, егоже образ зиждитель ныне приемлет, обнищавшаго адама обогащая божеством, странное обновление и возрождение, яко благоутробен, даруя.

*Песнь и~. Ирмос:*

устрашися отроков благочестивых сообразнаго души несквернаго тела, и устранися воспитанный в безмерном веществе, неутружден огнь: присноживущу же из\ъувядшу пламеню, вечнующая песнь воспевашеся: Господа, вся дела пойте, и превозносите во вся веки.

Вас моя вся сродники ныне положу, аще моя заповеди соблюдете, глаголет Христос человеком, из утробы чистыя прошедый: имже мир даяй, и смиренная мудрствовати ныне предлагает, и Господа знающе мя пойте, и превозносите во вся веки.

Чина противнаго в тебе плотскаго есть рождество, слове божий, не кровь бо и плоть твою святую плоть составиша: но духа святаго пришествие, и вышняго божественное осенение, яко Господа ведяще тя поем и превозносим во вся веки.

*Ин двопеснец, егоже краегранесие: И*
третиему.

*Ирмос:*
Велению мучителеву:

Лености сон от нас отложим, и душевным бодрством раждающагося от отроковицы чистыя Христа срящим, зовуще: благословите, дела господня, Господа.

Довольно буди деяние благое, наше душевное (с. 337) сокровище: яко да светлым лицем Христу раждаемому поем: благословите, дела господня, Господа.

Талант делы благими возрастивше, якоже дары давшему, вместо злата и ливана и смирны, принесем Христу, грядущему родитися из Девы богоотроковицы.

Хвалим, благословим, покланяемся Господеви, поюще и превозносяще во вся веки.

*Ирмос:*

Велению мучителеву преподобнии трие отроцы не повинувшеся, в пещь ввержени, Бога исповедаху поюще: благословите, дела господня, Господа.

*И поклон.*

*Песнь ф~. Ирмос:*

Возвеличил еси, Христе, рождшую тя Богородицу, от неяже, создателю наш, в подобострастное нам облеклся еси тело, наших прегрешений решительное: сию ублажающе вси роди, тебе величаем.

*Кийждо лик, пропев ирмос, творит поклон.*

Скверну всю страстную отринувше, достойно пришествие Христово разумом восприимем целомудрым: ибо нескверно предгрядет плоть понести, и всем даровати божественное духом обновление.

Взирающе на Христа смиряющагося, возвысимся от долеретных страстей: ревностию же доброю не мудрствовати высокая, вере научившеся, в дусе да смиримся, яко да раждаемаго высокотворными делы возвысим.

*Ин. Ирмос:*
Невместимаго Бога:

Благоразумным Христос бодрствовати заповедает того надеющымся пришествия из Девы. се бо приходит родитися.

Во втором твоем, Христе, пришествии, сожителя (с. 338) десным мя причти овцам твоим, твое чтущаго в плоти пришествие.

*Ирмос:*

Невместимаго Бога во чреве вместившая и радость миру родившая, тя поем, Богородице Дево.

*И поклон.*

*На утрени на*
Бог Господь: *тропарь предпразднства дважды: Слава: святаго, И ныне: предпразднства.*

*По а~-й стихологии, седален, глас а~. Подобен:*
Гроб твой, Cпасе.

Веселися, вифлееме, евфрафо, готовися: се бо агница пастыря великаго в ложеснах носящи, родити грядет: и предвидяще божественную звезду волсви радуются, с пастырьми поюще сердца правостию.

*Слава, и ныне:*

Приклонивый небеса, и в Деву вселивыйся, происходит плотию в вифлеемстем вертепе родитися, якоже писася, видетися же младенц, младенцы оживляяй во утробе: сего радующеся ныне срящим вси сердца правостию.

*По в~-й стихологии седален, глас д~. Подобен:*
Скоро предвари:

Девы, предначните девическую радость: матери, восхвалите провождение матере Христа Бога нашего: волсви со ангелы, с нами пастырие: грядет бо Дева, во граде вифлееме, родити сына превечнаго Бога, спасающаго мир от тления.

*Слава, и ныне: глас тойже:*

Радуйся, сионе, вифлееме, украсися, всех содержитель звезду предпослав, возвести безмерное свое схождение, егоже трепещут небесныя силы, воистинну раждается от Девы непреложно един человеколюбец.

*По кафисмах чтем мучение святаго игнатиа на двое: и слово златоустово еже о блаженнем филогонии, на двое. псалом н~.*

*Ведомо же буди, яко от днешняго дне,*
Господеви поем: *в песнех не глаголем, дондеже отдастся праздник святых богоявлений.*
(с. 339)

*Канона два предпразднства со ирмосом на и~, и святаго на з~.*

*Канон предпразднства. Егоже краегранесие:*

Поется сия предпразднственная. *Иосиф:*

*Глас а~. Песнь а~. Ирмос, по дважды:*

Песнь победную поим вси Богу, сотворшему дивная чудеса мышцею высокою, и спасшему Исраиля, яко прославися.

Начнем днесь предпразднствовати Христово рождество, рождшагося плотию от Девы матере, в вертепе вифлеемстем, за благоутробие многое.

уз отрешая мя греховных, пеленами повивается и в яслех полагается, младенц видимь, превечный Бог: слава державе его.

*Богородичен:*

Едем отверзается тебе рождшуся от Девы богоотроковицы, во граде, Владыко, вифлееме плотию: песнословим страшное смотрение твое.

Ин канон святаго игнатиа, глас и~ ирмос тойже: творение андреа критскаго.

Светло празднующе да учредимся, мученик игнатий священно созывает церковь Христову, на страдание его многопетое.

Светильник пресветлейший церкве сый, игнатие, просвещаеши вся земныя концы, и западная озаряеши, от востока пришед.

Павловым подобяся по местом бедам, игнатие, и сый юзник, не стужил еси, утверждая писаньми. частыми церкви Христовы.

Славную память твою вси поем, всеблаженне игнатие, и песньми почитаем венчавшаго твой всечестный верх, богоблаженне.

Да стружется плоть моя, кровь да лиется, (с. 340) желанием тщуся, ко зверем готов, к сомлению украшен, ко огню, к мечу, к снедению, мученик вопияше.

*Богородичен:*

Едеме, украсися, евфрафа бо создателю уготовася, родитися хотящу от Девы матере, в вертепе вифлеемстем, за благоутробие многое.

*Песнь г~. Ирмос:*

Камень, егоже небрегоша зиждущии, сей бысть во главу угла, той есть камень, на немже утверди церковь Христос, юже от язык искупи.

Песнь предпразднственную вся да припевает тварь, прежде денницы от отца рождшемуся, и ныне из Девы неизреченно просиявшему, и раждающемуся плотию в вифлееме за милосердие многое.

Звезда уже возсия от племене иудова, юже познавше царие, движение от востоков творят, и достигнути тщатся, яко да узрят Христа, в вифлееме плотию раждаема.

*Богородичен:*

Сие воплощение Христово уведев исаиа, духом святым яве предглаголет: отроча из Девы раждается Господь, в возрождение наше, егоже власть на раме его.

*Святаго. Ирмос тойже.*

образ священнаго страдания показался еси, отче, столп терпения, и правило мужества, и столп церкве, и веры утверждение, и добродетели подписание, страданьми честными венчався во Христе.

Воистинну тезоименно нареклся еси богоносец, отче: младенец бо еще возрастом сый, на руках носимь Господа, поставился еси возглашающаго к нам: будите мне, яко отроча сие. (с. 341)

Пшеница чиста божия есмь, вопиял еси, отче: тщуся от зверей дивиих смолотися, да сокрушится мое тело, да снедятся удеса моя, и снедь да буду зверем, да Богу чист хлеб явлюся.

Странное мучения тризнище терпеливне совершил еси, чудно паче всех предпострадавших мужество показал еси, любовию разжигаемь неослабнаго рачения, якоже бо огнь твою возжже душу.

Горяй присно духом, священномученик взываше с любовию посреде бед: Христа гоню радуяся, Христу сраспинаюся: живу же не ктому убо аз, живет же, глаголет, во мне един Христос.

*Богородичен:*

Гряди, исаие, возопий: се Дева имать во чреве избавителя мира, и родит в вертепе: и будет имя раждаемаго Иисус, Бог с нами, еммануил саваоф.

*Кондак предпразднства, глас г~. Подобен:*
Дева днесь:

Дева днесь превечное слово в вертепе грядет родити неизреченно: ликуй, вселенная, услышавши, прослави со ангелы и пастырьми хотящаго явитися отроча младо, превечнаго Бога.

*Икос:*

О ужаснаго истинно, и паче слова чудесе! еже быти даяй всем ради благости, во чрево святыя Девы вниде, и в вертепе родитися грядет, и в яслех положитися. звезда же сего проповедует свыше волхвом, идущым на поклонение его с дары, издалеча привлачащи со тщанием последующыя валаамову проречению, рекшаго: звезда хощет провозвестити отроча младо, превечнаго Бога.

*Седален, глас г~. Подобен:*
Красоте девства:

Рукополагаемь от Христа Бога, просветил еси (с. 342) священную твою одежду, свидетельство истинно получив, богоносе: звери бо раздражил еси от мира отлучити тя, павлу подобяся чудному апостолу. темже и в риме скончал еси, отче, достойне мучение.

*Слава, глас и~. Подобен:*
Премудрости:

*От*
востока возсияв якоже звезда, и лучами словес озаряя, мир просветил еси, и тму отгнал еси, и яко павел течение доблественне совершил еси, претерпев беды в языцех же и градех. отонудуже и яко пшеница, зверей зубы сомлелся еси, блаженне, приношение Господу твоему, богоносе игнатие. молися Христу Богу прегрешений разрешение даровати чтущым любовию святую память твою.

*И ныне:*

Из чрева прежде век от отца возсияв неслиянне, слове божий, безсеменно предгрядет от твоея утробы, пречистая, временми последи, возносяй древле люте поползшагося, и к древней доброте возводя, яко милосерд. егоже рождеству воинства безплотных пред\ъидут, и человеком победная тайно возсылают, слава, взывающе, Богу, даровавшему нам мир, разрушившему средостение вражды, якоже изволи.

*Песнь д~. Ирмос:*

Духом провидя, пророче аввакуме, словесе воплощение, проповедал еси, вопия: внегда приближитися летом, познаешися, внегда приити времени, покажешися. слава силе твоей, Господи.

Горы, холми же и древа дубравная, реки и моря, и всякое дыхание, в веселии взыграйте: ныне приближается спасение, Иисус из Девы во граде вифлееме родитися.

Восприими, пророче Давиде, псалтирь, и песнопой духом святым яве: от Девы бо раждается, неслиянно прежде денницы из чрева отча возсиявый, Господь славы Христос Бог. (с. 343)

Како приимет тя, слове раждаема плотию, вертеп малейший и зело худый; како же повиешися пеленами, одеваяй небо облаки; како в яслех безсловесных возляжеши, яко младенец;

*Святаго. Ирмос тойже.*

уяснил еси зарею страданий твоих землю, священне игнатие, узник явився: обтек, бо яко солнце лучами мучения, вечер от востока весь уясняя просветил еси.

Якоже павел связан зверми словесными, в рим текл еси, игнатие мудре: но не престал еси и связан сый утверждая церкви, посылая по вся грады всем Христовым иерархом дерзати.

Христов тщуся быти, Христа единаго желаю: весь бо Христов есмь, вопиял еси, страдальче. того гоню, того иду достигнути: и сего ради огнь, и мечь, и звери, вся терплю, да получу еже жити.

Сладка мне скорбь, любезны узы за желаемаго, вопиял еси, страдальче: гонения ми слаждшая отечества, и сомления моя паче всякаго веселия, болезни паче всякаго здравия телеснаго.

Зверей мне да будут уста заклание, и чрева гробы, вопиял еси, страдальче: никтоже да стужает, никтоже ми сокрушает крепость: аз бо тщуся сомлетися якоже пшеница, и хлеб обрестися Богу чист.

*Богородичен:*

В вертепе земленем родитися нас ради Бог сый изволил еси, обнищав, блаже, нашею нищетою за милосердие, и из Девы прошед воплощен, пребыв един сын из отца и матере.

*Песнь е~. Ирмос:*

Твой мир даждь нам, сыне божий: иного бо, разве тебе, (с. 344) бога не знаем, имя твое именуем, яко Бог живых и мертвых еси.

Да кропят радующеся облацы сладость: уже бо приближается Господь родитися якоже младенц из чистыя Девы, в худем вертепе.

Божественнии ныне взыграйте пророцы божии: приходит бо Христос истина, исполнити проповеди вашего божественнаго языка, раждаяся яко младенц.

*Богородичен:*

Едеме, заключивыйся мне древле, отверзися прочее, видя Христа младенствующа плотию, и во граде, яко благоволи, вифлееме, от Девы раждающася отроковицы.

*Святаго. Ирмос тойже.*

Таков нам подобаше мудр архиерей, преподобен, верен, несквернен, незлобив, вопия павел, преднаписа священный образ священных твоих нравов.

Связан отводимь пострадати архиерей, узник Христов игнатие, писал еси церквам и градом, утверждая вся во исповедании.

Павловым исправлением поревновав благочестивно, вся его беды претерпел еси, священномучениче досточудне, восточная светлосте, и вечерняя звездо.

Желанием ретяся павловым, узы имея на руках, мир обтекл еси, священномучениче, да благоявлен священными твоими страданьми явишися всем.

Поем подвиги твоя, чествуем узы каждении и псалмы: персть чествуем твоих мощей, яко ароматы миромазанную, мучениче, священными твоими страданьми.

*Богородичен:*

Бог человеком подобен быв из тебе, младенц нас ради раждается, богоневесто, и пребывает весь (с. 345) неизменен, и во плоти видится Бог вочеловечивыйся.

*Песнь з~. Ирмос:*

Пророка иону подражая, вопию: живот мой, блаже, свободи из тли, и спаси мя, Cпасе мира, зовуща: слава тебе.

Небо на земли небеснаго показует звездою светлою царя, нас ради раждающагося, звездословцем ныне во граде Давидове.

Витийствует и вопиет пророк яве: доме ты евфрафов, вифлееме, в немже Бог явится от Девы, играй и ликуй.

В вертепе вифлеемстем Дева раждает явственне Господа всех творца, и яко человека повивши пеленами, в яслех восклоняет ныне.

*Святаго. Ирмос тойже.*

Яко воистинну желателя возлюбив неуклонно, и огнь иже к нему воспалив разумне, игнатие, воду имел еси в тебе живущую и глаголющую.

Свидетельство твоея совести исполняя, не удоволился еси, зря зверей стремления, не устрашился еси, якоже пшеница хотя членовными сомлетися.

Долгая твоя гонения, и нерешимыя узы, яже в риме терзания, и огнь гонителей в ничтоже вменял еси, священномучениче, за твоего рачителя.

Вельми горя, страдальче, любовию Христовою, ко огню искушений яко на росу утренюю потекл еси, онаго постигнути сущо сущаго рачителя.

Аще и пил еси Христову чашу жажда, но пребыл еси присно еже пострадати, паче еже жити. и вопиял еси: ничтоже мне сия, ко еже получити мне еже жити.

*Богородичен:*

украсися, вифлееме; уготовися, евфрафо: без (с. 346) матере бо от отца, и без отца материю чревоносится, и раждается, спасая ны.

*Кондак, глас г~. Подобен:*
Дева днесь:

Светлых подвиг твоих светоносный день предпроповедует всем в вертепе рожденнаго: сего бо жаждая от любве насладитися, потщался еси от зверей снеден быти: сего ради и богоносец нареклся еси, игнатие всемудре.

*Икос:*

Авраам убо иногда сына жряше, заклание предвоображая вся содержащаго, и ныне в вертепе тщащагося родитися, ты же, богомудре, всего принесл еси тебе самаго, якоже заколение, и зверей снедь быв, пшеница чиста явился еси зиждителю твоему, в житницах небесных вечнуяй воистинну, и твоего рачения наслаждаяся. егоже ради весь мир оставив, богоносец нареклся еси, игнатие всемудре.

*Песнь з~. Ирмос:*

Сущым в пещи отроком твоим, Cпасе, не прикоснуся, ниже стужи огнь. тогда трие, яко единеми усты, пояху, и благословляху, глаголюще: благословен Бог отец наших.

Христово во плоти показуя явление, иеремиа, вопияше: на земли воплощся Бог явися: художества же обрете всяк путь, рождейся в вифлееме из матере.

Се из корене иессеева прозябе жезл, цвет прозябающь Христа: и на нем ныне раждаемем в вертепе, дух почиет разума и совета, и божественнаго ведения.

Да услышим словеса священная: Господь раждается, отроча ради нас, егоже начальство на раме бысть, и нарицается ангел совета велика отча, начальник мира Христос. (с. 347)

*Святаго. Ирмос тойже.*

Не имел еси огня любовещна в тебе, игнатие, воду же живую паче и глаголющую, воду зовущую: гряди ко отцу: воду текущую от жизни в жизнь преводящую нас.

Зверей зубы, глаголет, да будут мне мечь и оружия и заклания: гроб же мне львовы утробы да будут, и огнь да пояст мя прежде тли, кожныя останки.

Мне сладка смерть, глаголет, сладка мне вся трудов болезненная, зверие радостни, огнь сей роса мне есть, аще еже жити воздержу. темже и тщуся умрети, да живу со Христом.

Еже жити мне, не есть рачительно в телеси, духом бо жити желаю. мне еже жити Христос, божественное рачительство: к нему иду, того, глаголет, люблю, того получити надеюся.

*Богородичен:*

Пророком древле прореченный приближается мне, младенц из Девы рождейся. радуется адам, и прамати ева болезней разрешися, и сликовствует Давид, раждающия отец.

*Песнь и~. Ирмос:*

Егоже ужасаются ангели и вся воинства, яко творца и Господа, пойте священницы, прославите, отроцы, благословите людие и превозносите во вся веки.

Господь грядет странным рождеством яве во своя, приимем его, яко да устраншыяся райския сладости паки присвоит, раждаяся в вертепе.

Се воззвание наше приходит, возгласим пения радостная тщанием, и воспоим песни предпразднственныя, в малейшем вмещающемуся вертепе.

Яко клятся Господь, исполни уже, от семене дав нам (с. 348) Давидова свою матерь Деву: из неяже младенц плотию родися во граде вифлееме, паче слова.

*Святаго. Ирмос тойже.*

Пет буди игнатий божественный иерей, сугубо венчаемь, яко мученик и пастырь: страдав бо сей за любовь божию, желая возжелен быти, пострадати не отметашеся.

Течении веры, яко солнце, землю доблественне претекл еси от конец небесе: и зашед незаходимо от земли ко Христу, облиставаеши миру свет нетления.

Жаждая чаши страсти Христовы, связан текл еси, игнатие мудре, и достиг тризнища, не престал еси вопия: жажду жаждати Христа во веки.

О любве и теплоты божественнаго рачения! желанием распятся, и да живет рачителю: жаждет еже возжаждатися, и любит еже любитися, за еже паки жити, умрети произволяя.

Персть отложив, невещественно к сущему ум вперил еси, желая рачителя: той бо есть присное желание, и истинно мудрость, и жизнь бывших.

*Богородичен:*

Звезда возсия Христос от иакова, и волсви стекаются во град вифлеем, пети, чествовати и поклонитися ему, рожденному из ложесн чистыя Богородицы.

*Песнь ф~. Ирмос:*

Живоприемный источник приснотекущий, светоносный светильник благодати, храм одушевленный, сень пречистую, небесе и земли пространнейшую, Богородицу, вернии величаем.

С патриархи, и праведными всеми, и со святыми пророки взыграим, от Девы Господь Иисус, избавление, просвещение, и жизнь, и спасение, ныне во граде Давидове раждается.

уже божественнаго слова воплощения, всем (с. 349) отверзошася яве преддверия. небеса, радуйтеся, ангели, взыграйте: и да веселится земля с человеки, с пастырьми и волхвы, духом.

Носит Христа, якоже миро неистощенное, умный Дева алавастр, и сие пред\ъидет в вертепе излияти духом яве, яко да наполнит благоухания его душы нашя.

*Святаго. Ирмос тойже.*

Презиратель дольних игнатий, и служитель вышних таин, яко службу непорочну совершая, и совершаемь священнодействует себе самаго мучением, и к зверем и огню готовится.

Еже по образу любя одеятися, ветхия образы изменил еси. темже новостию, а не ветхостию первообразнаго зрака первую доброту восприем, Христови соводворяешися.

Священную твою одежду, священнейше, священнейшу соделал еси страданьми твоими, темже и венец сугуб восприем, с мученики поеши и пастыри, священномучениче, Христа Бога нашего.

Пшеница божия чиста есмь, глаголал еси, и зубы зверей мелюся, да хлеб буду священносовершаемь, рачителю и Богу очищен, егоже и любя, умрети не отрицаюся.

Неприступным светом осияваемь, и в вышних обителех водворяяся, священне игнатие, Богу и зиждителю твоему о стаде твоем сем моляся неоскудно, не престай молимся.

*Богородичен:*

Радуйся, чистая, божий граде одушевленный, в немже Бог вместитися благоволи: не оставль бо горних к тебе сниде, яко дождь на землю, богородительнице, и во граде вифлееме младенец раждается. (с. 350)

*Светилен. Подобен:*
Духом во святилищи:

Слово пребезначальное, божия мудрость, неизреченною благостию земным приобщився, учя древле люди, на руках держаше тя, игнатие богоносе: в Бозе же жив, мучение прошел еси страдания радуяся.

*Слава, и ныне, предпразднства. Подобен:*
Пред\ъуготовися:

украсися, вифлееме, новое жилище, ясли и вертеп, пастырей сонмища, волсви от востоков в него предварите, звезды светлостию: Дева бо уже всесовершеннаго, яко младенца в том раждает.

*На хвалитех стихиры предпразднства, глас з~, на д~, по алфавиту Творение романа певца. Самоподобен:*

Ангельския пред\ъидите силы, * иже в вифлееме уготовайте ясли: * слово бо раждается, * мудрость происходит, * приемлет целование церковь. * на радость Богородицы, * людие, рцем: благословен пришедый * Боже наш, слава тебе.

Горы сладость да каплют, * се бо приходит Бог от юга, * языцы, покаряйтеся, * радуйтеся, пророцы, * патриарси, взыграйте, * человецы, восплещите руками: * крепкий и великий князь Христос раждается, * царь небес на землю приходит.

*От*
земли вознося человечество, * зиждитель прииде, * царский обновляя паки образ. * срадуйтеся горних силы и воспойте: * вражды средостение разорися, * прииде, емуже прилежаше: * Бог бо человек бывает, * царь Исраилев * Христос Бог наш.

Гряди, Исраилю тяжкосердый, * отвержи иже в души твоей, надлежащий тебе облак, * познай создателя в вертепе раждающагося. * сей языков чаяние: * сей разорит праздники твоя, * вопити бо не повинуешися: * царь Исраилев * Христос приходит. (с. 351)

*Слава, глас и подобен тойже:*

*Приближается Христос: **
вифлееме, пред\ъуготовися, * уже языков спасение озаряет, * благоукраси ясли, * пастыри собери, * призови волхвы от персиды, * воинства безплотных умов воззовите: * царь небес * на землю приходит.

*И ныне, глас и подобен тойже:*

Зависть же и огнь пояст тя, * безумный прелестниче воистинну, * и законная клятва: * се бо Дева, * якоже исаиа прорече, * име во чреве, * и в яслех восклонит царя, * имже вси от колена иудова * сильнии оскудеют.

*На стиховне стихиры самогласны, глас д~:*

Вифлееме, украшайся, воспой, граде сионе, радуйся, пустыне, пред\ъобручающи радость: звезда бо пред\ъидет в вифлеем, возвещающи хотящаго родитися Христа: и вертеп приемлет невместимаго всеми, и ясли готовятся восприяти жизнь вечную. тому вси воспоим, и возопиим: спаси душы нашя, Иисусе Боже, воплотивыйся нас ради.

*Стих:*
Бог от юга приидет, и святый из горы приосененныя чащи.

Христос грядый яве Бог наш, приидет и не укоснит: от неискусобрачныя отроковицы явится, в вертепе же прочее препочиет, и в яслех безсловесных, егоже не вмещает небо: приими хотящаго пеленами повитися в тебе, словом разрешшаго ны от безсловесия. звезда возвещает, волсви покланяются, пастырие свиряют, чудо зряще страшное, и ангели воспевают на земли, видяще избавление рода нашего.

*Стих:*
Господи, услышах слух твой, и убояхся: Господи, разумех дела твоя, и ужасохся.

Исаие, ликуй, слово божие восприем, прорцы отроковице марии, купине горети, и огнем не сгарати (с. 352) зарею божества. вифлееме, благоукрасися, отверзи врата, едеме, и волсви, идите видети спасение в яслех повиваемое: егоже звезда показа верху вертепа, жизнодавца Господа, спасающаго род наш.

*Слава, святаго, глас а~. Студитово:*

Столп одушевлен, и вдохновенный образ, летный твой наста праздник, богоносе игнатие, тайноводства твоя и доблести твоя проповедаяй, еже за веру даже до крове противостояние, блаженный он и приснопамятный глас, яко пшеница есмь божия, глаголющий и зубы звериными мелюся. темже подобник страстей Христа твоего быв, моли спастися душам нашым.

*И ныне, глас з~:*

Вертепе, благоукрасися, агница бо грядет, чревоносящи Христа: ясли же под\ъимите словом разрешившаго от безсловеснаго деяния нас земнородных. пастырие свиряюще, свидетельствуйте чудеси страшному: и волсви от персиды, злато и ливан и смирну царю принесите: яко явися Господи из Девы матере. емуже и приникши рабски Мати поклонися, и привещаше к держимому на об\ъятиих ея: како всеялся еси мне; или како прозябл еси во мне, избавителю мой и Боже;

На часех тропарь предпразднства. Слава, святаго. И ныне, Богородичен часов. По отче наш: кондак предпразднства един на всех часех.

На литургии блаженна от канона предпразднства песнь г~, со ирмосом на д~: и святаго песнь з~, на д~. *Прокимен:*
Возвеселится праведник о Господе: *Стих:*
услыши, Боже, глас мой. *Апостол к евреем, зачало та~и. Аллилуиа, глас д~:*
Праведник, яко финикс, процветет. *Стих:*
Насаждени в дому господни: *Евангелие марка, зачало м~а. Причастен:*
В память вечную: (с. 353)

*<М\р>Аще случится неделя святых отец в предпразднстве, внутрь к~-го дне, сиречь, в к~, в к~а, в к~в и в к~г день.*

Бывает служба сице: На малей вечерни стихиры воскресны и Богородицы по обычаю. На велицей вечерни, на Господи, воззвах: стихиры воскресны г~, и @восточенъ@{@Анатолиевъ@} а~, и предпразднства г~, глас з~, подобен: Все отложше: и отцев г~, глас и подобен тойже: Слава, глас з~: Даниил, муж желаний: И ныне, предпразднства, глас тойже: Вертепе, благоукрасися: Вход. Прокимен дне. И чтения г~ отцев. На литии стихиры предпразднства на ряду, коего дне неделя сия поется, стиховныя, и отцев, глас а~: Лучами облиставшеся: Слава, глас г~: Праотцев собор: И ныне, предпразднства, глас тойже: Благоукрасися, вифлееме: На стиховне стихиры воскресны: Слава, глас в~: Радуйтеся, пророцы: И ныне, предпразднства, глас тойже: Се время приближися: На благословении хлебов тропарь, Богородице Дево: дважды, и отцев: Велия веры: единожды. Буди имя господне: трижды: И чтение в толкованиих апостольских.

На утрени, на Бог Господь: тропарь воскресн дважды: Слава, отцев, глас в~: Велия веры: И ныне, предпразднства, глас д~: Готовися, вифлееме: и обычныя кафисмы, и седальны воскресны, и Богородичны их. И чтение во евангелие толковом, еже от матфеа, в самом начале: Книга родства Иисуса Христа. По непорочнах тропари их: Ангельский собор: впакои, и чтение во евангелии толковом, еже на ряду. Степенна гласа, прокимен: Всякое дыхание: Евангелие воскресно, и Воскресние Христово: По н~-м псалме стихира воскресна. Канон воскресн со ирмосом на д~: и предпразднства на д~: и отцев на з~. Катавасиа: Христос раждается: По г~-й песни впакои отцев, глас и~. Ангел отроком ороси пещь: и чтение. По з~-й песни кондак, глас а~, подобен: Лик ангельский: Веселися, вифлееме: и икос. И чтем пролог. По ф~-й песни, Свят Господь Бог наш: Светилен (с. 354) воскресен: Слава, отцев: И ныне, предпразднства. На хвалитех стихиры воскресны д~, и отцев д~, глас е~, подобен: Радуйся: Слава, отцев, глас и~: Законных учений. И ныне, Преблагословенна еси, Богородице Дево. Славословие великое. Тропарь воскресн. Ектении. И отпуст. Стихира евангельская в притворе. И час а~. И конечный отпуст.

На литургии блаженна гласа, на д~: и отцев от канона песнь г~, на д~: и предпразднства песнь з~, на д~. По входе тропарь воскресн, и отцев, и предпразднства. Слава, кондак отцев: И ныне, предпразднства. Прокимен, песнь отцев, глас д~. Благословен еси, Господи Боже отец наших, и хвально и прославлено имя твое во веки. Апостол ко евреем, зачало тк~и. Аллилуиа, глас д~. Боже, ушима нашима: Евангелие матфеа, зачало а~. Ряд же недели оставляется. Причастен: Хвалите Господа: Другий: Радуйтеся, праведнии:

*О предпразднстве Христова рождества ведати подобает.*

[Зри] *От*
к~-го дне начинается предпразднство. Пост убо есть, поклоны же в церкви не бывают.

