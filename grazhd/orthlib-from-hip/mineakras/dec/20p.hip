<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 645)

*Месяца тогоже в к~-й день.*

*Служба святому праведному пресвитеру иоанну, кронштадтскому чудотворцу.*

*Краегранесие:*
Светильниче земли русския, праведне отче иоанне, молися Богу о приносящих ти похвалу сию. (с. 646)

*На малей вечерни.*

*На*
Господи воззвах, *стихиры, глас в~:*

Светильника веры и благочестия, молитвенника к Богу теплаго, восхвалим, вернии, в пениих и песнех духовных, иоанна, праведнаго пастыря кронштадтскаго, егоже Христос чудесы многими прослави и дивна церкви российстей показа.

Всех радость Христос возвесели сердце твое, иоанне, егда отроку еще ти сущу, подвигшуся на молитву ко источнику премудрости, дадеся ти разум и смысл ко учению, еже утешати и наставляти всех ко спасению.

Елицы Христови суть, плоть распяша со страстьми и похотьми, якоже апостол павел рече. сего ради и ты, святе иоанне, из\ млада потщался еси правилом сим жительствовати, образ показуя всем ко спасению.

Телесныя немощи препобеждая, духовне восходил еси от силы в силу, преуспевая возрастом и премудростию, созидая себе в жилище божие духом, сподобился еси, отче иоанне, видения храма божия, в немже во священстве до кончины Богу послужил еси.

*Слава, глас и~:*

Иоанне праведне и милостиве, добродетель любве стяжавый, яже, по апостолу, николиже отпадает, яви и нам благодатную помощь твою, да обрящем богатство благотворения молитвами твоими.

*И ныне, Богородичен, глас тойже:*

Любовию твоею, Мати Дево владычце, покрываеши всех притекающих к сыну твоему и Богу нашему, мы же, (с. 647) грешнии, кающеся, все упование на тя возлагаем и молимся: сохрани нас под\ кровом твоим.

*На стиховне стихиры, глас а~.*

*Подобен:*
Небесных чинов радование:

Никтоже притекаяй к тебе, святый пастырю наш, тощь и неутешен отиде, но всем в радость бысть видение лика твоего и наставление ко спасению.

*Стих:*
Свет возсия праведнику и правым сердцем веселие.

Имея сердце твое присно обращенное ко Господу, исполнился еси милости и сострадания к уничиженным и отверженным людем божиим, имже и ныне не престаеши благодействовати, подая молитвами твоими, отче иоанне, потребная ко спасению.

*Стих:*
Готово сердце его уповати на Господа.

Чистоту душевную хранити поучал еси паству твою, святе иоанне, чистоту мысли и слова, яко образ чистоты и непорочности, в себе являя. сподоби и нас чистоту сердечную молитвами твоими стяжати.

*Слава, глас з~:*

Еже о нас исполнив смотрение, любовию земная с небесными соединил еси, Господи, сице глаголя: идеже есмь аз, тамо и слуга мой будет. веруем, яко и служитель твой иоанн во обителех святых молится, о еже пребывати нам с тобою, Господи.

*И ныне, Богородичен, глас тойже:*

Земля неоранная явилася еси, Мати благословенная, возрастившая нам клас живота, от негоже (с. 648) всяк ядый не умирает, якоже рече, богородительнице, всех питатель.

*На велицей вечерни.*

*На*
Господи воззвах: *стихиры, глас з~. Подобен:*
Все отложше:

Единороднаго сына божия возлюбил еси, и тому единому служити возжелел еси, святе иоанне, емуже вверился еси, глаголя: жизнь моя во Христе есть. сего ради потщался еси вся ко благоугождению Господеви и мудрствовати, и деяти.

Молитвенника теплаго и благодатнаго пастыря видим тя, отче иоанне, мнозем бо людем, к тебе притекающым, являеши в скорбех утешение, в недузех многоразличных исцеление, в нуждах сущым и страждущым присное вспоможение и до ныне в чудодействиих не оскудеваеши.

Лествицею добродетелей шествуя, делатель неленостный вертограда господня явился еси, отче иоанне, от утра жизни даже до последняго часа добре потрудился еси. тако и нас молитвенно укрепи Господеви работати.

Иоанне праведне, врачу благодатный, силою молитв твоих исцелял еси ближних и дальних, любовию во Христе об\ъемля, тех наставлял еси обращатися к Богу, всем по вере помощь подающему.

Различен милования образ и широка заповедь сия, рече златословесный иоанн. ты же, пастырю милостивый, в сих добродетелех многоразлично подвизавыйся, дом трудолюбия создавый, нас быти чуждых праздности научи. (с. 649)

уединенному пустынножителю, преподобному иоанну рыльскому подражая, егоже именем во святем крещении наречен был еси, иоанне праведне, удалился еси от всякаго мирскаго пристрастия, во Христе единем житие свое утвердив, научи и нас благочестному жительству.

*Слава, глас тойже:*

Селения святых наследовал еси, отче иоанне праведне, во свете лица божия зриши нужды с верою притекающих к тебе, коемуждо потребная яже ко спасению подавая. сего ради и мы, на помощь твою уповающе, молимся: моли Христа Бога спастися душам нашым.

*И ныне, предпразднства, глас тойже:*
Вертепе, благоукрасися:

*Вход. Прокимен дне.*

*И чтения три преподобническая, писана на обороте листа к~д.*

*На литии стихиры, глас з~:*

Слова божия служителю, словесы евангельскими назидал еси сердце твое, в молитве и богомыслии присно пребывая, разум богопросвещен стяжал еси, отче иоанне, путь к Богу писаньми твоими нам указуя, молися, да право к нему шествуем.

Ко Христу, солнцу правды, молитвенно обращаяся, поучения душеспасительная о нем в книзе твоей изложил еси, отче праведне, да вси вернии, тайнам божия домостроительства спасения нашего поучающеся, жизнь вечную наследуют.

Истинныя веры проповедниче, словом и писаньми догматы православия из\ъяснял еси, лжеучителем противоборствуя, на недвижимем (с. 650) камени веры утверждаяся, во славу церкве Христовы потрудился еси. укрепи и нас молитвами твоими, отче иоанне, в верности православней церкви пребывати и в ней спасатися.

*Слава, глас з~:*

Явился еси людем божиим наставник спасения, образ сострадания и духовнаго утешения: не точию бо пастве кронштадтстей, но и всей руси, отче иоанне богомудре, благодеяния источаеши. сего ради, празднующе память твою, славим Господа, дивнаго во святых своих.

*И ныне, глас тойже:*

Притекающе под\ кров твой, Дево Богородице, вемы тя Христиан предстательницу, к сыну бо твоему и Богу нашему присно молебне руце твои о нас простираеши, всенепорочная, и спасаеши от бед верою и любовию Богородицу тя почитающих.

*На стиховне стихиры, глас е~.*

Ревностию о славе божией распаляемь, поучал еси паству твою всячески хранити сердце свое от страстей, душу растлевающих и от Бога разлучающих. моли о нас, отче святый иоанне, да управим житие наше к славе имене божия и спасению.

*Стих:*
Свет возсия праведнику и правым сердцем веселие.

Апостольским подвигом подражая, отче иоанне предивне, душу о спасении ближних полагал еси, взыскуя не своих си, но ихже любы божия об\ъемлет. ныне же, предстоя престолу святыя Троицы, непрестанно молися о почитающих память твою. (с. 651)

*Стих:*
Готово сердце его уповати на Господа.

Все богатство веры открыл ми еси, Господи, благодарне взывал еси, иоанне праведне, ко источнику любве и премудрости Богу, от негоже познал еси словеса спасительная. имиже согрей хладная сердца наша и ко спасению направи.

*Слава, глас и~:*

Единому Богу любовию прилепляяся, святе иоанне, присно попечение о страждущих и отверженных имея, скорый помощник тем явился еси, сего ради сила благодати божия содевает тобою велия чудеса, обращая неверных к вере во Христа и к жизни во славу божию.

*И ныне, предпразднства, или Богородичен, глас тойже:*

Девственнии лицы святых на небеси и подвижницы благочестия на земли девству и чистоте от тебе, Дево безневестная, научившиися, воплотившемуся от тебе сыну и Богу покланяющеся, славят рождество твое, благодатная.

*Тропарь, глас а~:*

Православныя веры поборниче, земли российския печальниче, пастырем правило и образе верным, покаяния и жизни во Христе проповедниче, божественных таин благоговейный служителю и дерзновенный о людех молитвенниче, отче праведный иоанне, целителю и предивный чудотворче, граду кронштадту похвало и церкве нашея украшение, моли всеблагаго Бога умирити мир и спасти душы нашя. (с. 652)

*Ин тропарь, глас д~.*

Российския земли пастырь добрый показался еси, в служении пресвитерстем жизнь во Христе стяжав, богомудре отче иоанне. благодать из\ъобильную от Владыки Христа приял еси: недуги отгоняти, малодушныя утешати, в тайне пречистаго тела и крове верныя со Христом соединяти. сего ради восхваляем тя, яко молитвенника о душах наших.

*На утрени.*

*По а~-й кафисме седален, глас д~:*

Неизреченно милостив и долготерпелив Господь ко мне, рекл еси, святе иоанне, тако и мне подобает милостиву быти. сего ради нищыя и убогия возлюбил еси, яко меньшую Христову братию, имже всеусердно послужив, царствия небеснаго наследник явился еси.

*Слава, и ныне, Богородичен, или предпразднства.*

*По в~-й кафисме седален, глас е~:*

Ежеденное совершение божественных таин благодатною силою в молитвеннем подвизе укрепляше тя, святе иоанне. сего ради поучал еси, яко безкровная жертва торжество любве божия к роду человеческому есть и всесильное ходатайство о спасении нашем. ныне же, святе иоанне, присно Богу предстоя, молися и нам сея благодати достойным причастником быти.

*Слава, и ныне, Богородичен, или предпразднства.*

*По полиелеи седален, глас и~:*

отеческою любовию всех об\ъемля, самых падших во глубину греха не отвращался еси, ненавидя (с. 653) грех, ко грешным милосердуя, к покаянию их приводил еси, ангелом небесным подобяся, обращению заблуждших и покаянию их радуяся, иоанне праведне.

*Слава, и ныне, Богородичен, или предпразднства.*

*Таже степенна, а~-й антифон д~-го гласа. Прокимен, глас д~:*
Возвеселится праведник о Господе и уповает на него. *Стих:*
услыши, Боже, глас мой, внегда молитимися к тебе. Всякое дыхание: *Евангелие от матфеа, зачало з~и.*

*По н~-м псалме стихира, глас з~:*

Тя земнаго ангела, небеснаго человека, любве Христовы носителя, земли российския печальника и о всем мире молитвенника, заступника обидимых, образ трудолюбия, чудотворца предивнаго почитаем. иоанне праведне, благодаряще Бога, прославляющаго святыя своя.

*Канон, глас а~.*

*Песнь а~.*

*Ирмос:*
Песнь победную поим вси Богу, сотворшему дивная чудеса мышцею высокою, и спасшему Исраиля, яко прославися.

Чистоту помышлений даждь ми, Cпасе мой. еже воспети чистотою ангелом подобнаго, праведнаго иоанна пресвитера, яко ангела Господа вседержителя.

Еже любити Христа и ему служити, иоанне святе, делом и словом исполнил еси, во священстве верным образ быв словом и житием.

Иоанну крестителю подражая, покаяния проповедниче, отче иоанне праведне, образ воздержания, целомудрия и девственника чистоту явил еси. (с. 654)

*Богородичен:*

Облагодати нас, Мати божия, еже к богоугождению житие наше управити, да твоею помощию и молитвами праведнаго иоанна живот вечный наследуем.

*Песнь г~.*

*Ирмос:*
Камень, егоже небрегоша зиждущии, сей бысть в главу угла: той есть камень, на немже утверди церковь Христос, юже от язык искупи.

Апостольски трудился еси от утра пастырскаго жития твоего даже до вечера, отче иоанне, николиже в любви к Богу и ближнему оскудевая.

Небеснаго царствия взыскуя, усердный делатель благих на земли явился еси, молитвою веры недуги исцеляя и заблуждшыя к покаянию призывая, святе.

Никогоже отвращался еси, точию отвергающихся Господа Иисуса Христа и церкве его святыя, ейже сыны века сего противляются. но и о сих заблуждших в скорби мнозей моление твое к Богу возносити не преставал еси.

*Богородичен:*

Единение верных в церкви сына твоего и Бога нашего сохрани, пречистая Дево Мати, да присно в любви Христове друг ко другу утвердимся.

*Седален, глас в~:*

Мы, немощнии, к тебе, праведне иоанне, яко сильному молитвеннику пред\ богом, притекаем, просяще недугом душевным и телесным исцеления, в скорбех о гресех наших покаянием (с. 655) избавления, стране нашей и людем ея мирное жительство и вся потребная ко спасению.

*Слава, и ныне, предпразднства, или Богородичен:*

отроковице благодатная, Мати безневестная, надеждо нашего спасения, даждь нам в вере утверждение и во благочестивем житии преуспеяние, в скорбех и печалех утешение. тя бо, яко рождшую Cпаса Христа, присно величаем.

*Песнь д~.*

*Ирмос:*
Духом провидя пророче аввакуме, словесе воплощение, проповедал еси вопия: внегда приближитися летом, познаешися, внегда приити времени, покажешися, слава силе твоей Господи.

Ложная мудрования сынов века сего, возстающих противу истины святыя церкве Христовы, отвергл еси, святе иоанне, словом и житием православие утверждал еси, поя: слава силе твоей, Господи.

Имя Христово присно в сердце нося, святому богоносцу игнатию подражая, в себе самом всякое приражение греха истребил еси, поя: слава силе твоей, Господи.

Сила божия, в немощи совершающаяся, яви тя дивнаго чудотворца. целителя недужных и немощных, учителя покаяния, молитвы делателя, поюща: слава силе твоей, Господи.

*Богородичен:*

Явилася еси. владычце Богородице, благодатная помощница праведвному пресвитеру иоанну, присно молящемуся ти и сыну твоему и благодарно поющему: слава силе твоей, Господи. (с. 656)

*Песнь е~.*

*Ирмос:*
Твой мир даждь нам, сыне божий, иного бо разве тебе Бога не знаем, имя твое именуем, яко Бог живых и мертвых еси.

Благо мне, яко смирил мя еси, Господи, сице молился еси, терпя поношения хулителей твоих, святе иоанне, храня мир сердца твоего непрестанною молитвою и незлобием.

Облекся во Христа верою и причастием святых таин был еси тверд, яко скала, глаголя: мне Христос полнота всех благ, живот и мир, превосходяй всяк ум.

Господни трапезы присно причащаяся, стяжал еси свет Христов, просвещающий всякаго человека, грядущаго в мир. сим же и нас просвети, иоанне светоносче, тя почитающих.

*Богородичен:*

ужасошася всяческая о божественней славе твоей, пречистая Дево, общники славы твоея соделай и нас, тя присно ублажающих.

*Песнь з~.*

*Ирмос:*
Пророка иону подражая, вопию: живот мой блаже, свободи из\ тли, и спаси мя, Cпасе мира, зовуща: слава тебе.

Оживляя душу непрестанною ко Господу молитвою, сице взывал еси, иоанне богомудре: Господи, даждь ми любити всякаго человека, яко самаго себе. сию добродетель помози и нам стяжати.

Призывая имя божие во спасение твое, спасению многих послужил еси. да пребудем и мы в единении с богом и любви между собою, молимтися, отче иоанне. (с. 657)

Разум богопросвещенный стяжал еси, иоанне премудре, о святей Троице богословствуя, рекл еси: высота истины сея животворна душе, в простоте сердца верующей.

*Богородичен:*

Избавителя нашего неизреченно рождшая, о пресвятая Дево, буди нам грешным прибежище спасения и вечныя жизни ходатаица.

*Кондак, глас г~:*

Днесь пастырь кронштадтский предстоит престолу божию и усердно молит о верных Христа пастыреначальника, обетование давшаго: созижду церковь мою и врата адова не одолеют ей.

*Икос:*

Восхвалим, вернии, дивнаго пастыря кронштадтскаго, благодати тезоименитаго, светильника присногорящаго у престола святыя Троицы, с Богородицею и со всеми святыми земли российския молящагося о спасении всех, имя господне призывающих, да укрепится в стране нашей православие силою Христа пастыреначальника, обетование давшаго: созижду церковь мою и врата адова не одолеют ей.

*Песнь з~.*

*Ирмос:*
Сущым в пещи отроком твоим, Cпасе, не прикоснуся, ниже стужи огнь. тогда трие, яко единеми усты пояху и благословляху, глаголюще: благословен Бог отец наших.

Настави нас, пастырю добрый, жизни во Христе, по слову бо твоему, велико делание есть, еже (с. 658) побеждати грех, в нас живущий. да не опалится душа наша пламенем его, помолися.

Очищение наше и избавление есть Христос спаситель, емуже ты, пастырю пречудный, о нашем духовнем возрождении, чрез\ покаяние и исправление, помолися.

Силою духа святаго в непрестанней молитве безстрастие стяжавый, добрый пастырю иоанне, страстей любогреховных нам избавитися помолися.

*Богородичен:*

Яви нам милость твою, Богородице Дево, Мати живота, к тебе с верою притекающым и сыну твоему и Богу покаяние приносящым.

*Песнь и~.*

*Ирмос:*
Егоже ужасаются ангели, и вся воинства, яко творца и Господа, пойте священницы, прославите отроцы, благословите людие, и превозносите во вся веки.

Щедрою рукою твоею милостыню просящым подавал еси, иоанне милостиве. не веде бо шуйца, еже твори десница твоя, тщету бо земнаго стяжания на небесная пременил еси.

Имущему дано будет и преизбудет, рече Господь, тако и ты, отче иоанне, тщанием велиим благодать духа святаго стяжал еси, еюже и нас молитвами твоими ныне ущедри.

Хранение устом полагая, николиже суетная возглаголал еси, иоанне, закона господня взыскуя, и нас в нем ходити присно научаеши.

*Богородичен:*

Тя, Богородицу, вышшую небес и чистшую светлостей солнечных, в песнех немолчных (с. 659) воспевают херувими и серафими. с нимиже и мы, недостойнии, тя ублажаем.

*Песнь ф~.*

*Ирмос:*
Живоприемный источник приснотекущий, светоносный светильник благодати, храм одушевленный, сень пречистую, небесе и земли пространнейшую, Богородицу вернии величаем.

Ии~са Христа пастыреначальника образ в себе нося, иоанне, уготовал еси по вся дни душу твою за паству полагати и во гресех погибающих к Богу обращати.

Приносящих ти похвалу сию, отче иоанне, не отрини, но милость Христа Бога испроси к прощению многих прегрешений.

очима твоима присно взирая ко Господу, отче иоанне, врата сердца твоего отверста ему имел еси, да отверзется и нам дверь покаяния молитвами твоими.

*Богородичен:*

Христа Бога нашего, прежде век от отца рожденнаго без\ матере, рождшагося же от тебе без\ отца нас ради, моли, чистая богоневесто, да спасение улучим, тя величающе.

*Светилен:*

Весь исполнился света Христова, освятив себе Богови, просвети и нас светом благодати духа святаго молитвами твоими, иоанне светоносне.

*Слава, и ныне, Богородичен:*

Ангели на небеси и человецы на земли тя, Богородице, яко матерь света, непрестанно величаем. (с. 660)

*На хвалитех стихиры, глас и~:*

Ликуй светло, граде святаго петра, имея в себе днесь прославленныя святыя угодники божия: ксению блаженную, дивную молитвенницу, и праведнаго иоанна, пастыря кронштадтскаго, светильника веры и чудотворца изрядна. взыграйте, людие божии, в песнех и пениих радующеся, Христа славяще и угодники его, присно молящыяся о душах наших.

устне твои разума исполнистася, и закону господню от уст твоих поучахуся людие, иоанне предивне, иерею божий, ныне же со ангелы предстоя святей Троице, молися о почитающих память твою.

Словесы твоими и писаньми вдохновенными путь к Богу указуеши и жизни во Христе поучаеши, солнце правды, Христа, проповедуя, истинный клас живота, трапезу безсмертия в тайне пречистых тела и крове нам уготовляющаго.

*Слава, глас з~:*

Истиннаго пастыря тя почитаем, отче иоанне праведне, явил бо еси в себе образ пастыреначальника Христа, ныне же зрением неизреченныя славы его наслаждаешися и прошения наша слышиши, молися даровати нам полезная ко спасению.

*И ныне, глас тойже:*

Южика твоя, пресвятая Дево, елисавет, Мати предтечева, первее всех земнородных Богородицу тя нарече, глаголюще: откуду мне сие, да прииде Мати Господа моего ко мне; мы же тя, благословенную в женах, вси роди Христианстии, без\ истления Бога слова рождшую, присно величаем. (с. 661)

*Или предпразднства, глас тойже:*
Приближается Христос:

*На литургии. Прокимен, глас з~:*
Возвеселится праведник о Господе и уповает на него. *Стих:*
услыши, Боже, глас мой, внегда молитимися к тебе. *Апостол, зачало та~и. Аллилуиа, глас д~:*
Праведник, яко финикс, процветет, и яко кедр, иже в ливане, умножится. *Стих:*
Насаждени в дому господни во дворех Бога нашего процветут. *Евангелие от матфеа, зачало а~и. Причастен:*
В память вечную будет праведник:

