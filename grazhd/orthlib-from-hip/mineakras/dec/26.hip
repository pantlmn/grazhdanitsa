<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 520)

*Месяца тогоже в к~з-й день.*

*Собор пресвятыя Богородицы:*

*И память святаго священномученика евфимиа, епископа сардийскаго.*

Служба его поется на повечерии.

*Вечер стихологии не бывает, кроме недели.*

*На*
Господи, воззвах: *стихиры праздника, на з~. Глас в~, самогласны:*

Приидите, возрадуемся Господеви, настоящую тайну сказующе: средостение градежа разрушися, пламенное оружие плещы дает, и херувим отступает от древа жизни: и аз райския пищи причащаюся, от негоже произгнан бых преслушания ради: неизменный бо образ отечь, образ присносущия его, зрак раба приемлет, от неискусобрачныя матере прошед, не преложение претерпев: еже бо бе пребысть, Бог сый истинен: и еже не бе прият, человек быв человеколюбия ради. тому возопиим: рождейся от Девы Боже, помилуй нас.

*Дважды.*
(с. 521)

*Анатолиево:*

Господу Иисусу рождшуся от святыя Девы, просветишася всяческая. пастырем бо свиряющым, и волхвом покланяющымся, ангелом воспевающым, ирод мятяшеся, яко Бог во плоти явися, Спас душ наших.

*Дважды.*

Царство твое, Христе Боже, царство всех веков, и владычество твое во всяком роде и роде. воплотивыйся от духа святаго, и от приснодевы марии вочеловечивыйся, свет нам возсия, Христе Боже, твое пришествие: свет от света, отчее сияние, всю тварь просветил еси: всякое дыхание хвалит тя, образ славы отчия. сый и прежде сый, и возсиявый от Девы Боже, помилуй нас.

Что тебе принесем, Христе, яко явился еси на земли, яко человек нас ради; каяждо бо от тебе бывших тварей благодарение тебе приносит: ангели, пение: небеса, звезду: волсви, дары: пастырие, чудо: земля, вертеп: пустыня, ясли: мы же, матерь Деву. иже прежде век, Боже, помилуй нас.

*Слава, и ныне:*
глас з~:

Слава в вышних Богу, и на земли мир, днесь восприемлет вифлеем седящаго присно со отцем, днесь ангели младенца рожденнаго боголепно славословят: слава в вышних Богу, и на земли мир, в человецех благоволение.

*Вход. Прокимен, глас з~:*
Кто бог велий, яко Бог наш, ты еси Бог творяй чудеса. *Стих а~:*
Сказал еси в людех силу твою, и избавил еси мышцею твоею люди твоя. *Стих в~: И*
рех: ныне начах, сия измена десницы вышняго. *Стих г~:*
Помянух дела господня, яко помяну от начала чудеса твоя.

[Зри] *Аще есть суббота, вечер поем прокимен:*
Господь воцарися в лепоту облечеся. *Со стихи его. А великий прокимен:*
Кто бог (с. 522) велий, яко Бог наш: *Со стихи его поется тогда в навечерии праздника: дневный же оставляется. Посем ектениа.*

*<М\р>*
*На стиховне стихиры самогласны, глас и~. Иоанна монаха:*

Преславное таинство устрояется днесь, обновляется естество, и Бог человек бывает: еже бе пребысть, и еже не бе прият, ни смешения претерпев, ниже разделения.

*Стих:*
Из чрева прежде денницы родих тя: клятся Господь, и не раскается.

Господи, в вифлеем пришед, в вертеп вселился еси: небо престол имея, в яслех положился еси: егоже воинства окружают ангел, пастырем снизшел еси, да спасеши, яко милосерд, род наш, слава тебе.

*Стих:*
Рече Господь Господеви моему: седи одесную мене.

Како изреку великое таинство; безплотный воплощается, слово одебелевает: невидимый видится, и неосязаемый осязается: и безначальный начинаемся. сын божий, сын человечь бывает: Иисус Христос вчера и днесь, тойже и во веки.

*Слава, и ныне, глас тойже:*

В вифлеем стекошася пастырие, истиннаго возвещающе пастыря, седящаго на херувимех, и возлежащаго в яслех младенца зрак восприимша нас ради, Господи, слава тебе.

*Тропарь, глас д~:*

Рождество твое, Христе Боже наш, возсия мирови свет разума: в нем бо звездам служащии, звездою учахуся, тебе кланятися солнцу правды, и тебе ведети с высоты востока: Господи, слава тебе. (с. 523)

*Канон священномученику на повечерии поется во ин день.*

*Глас д~, егоже краегранесие:*

Рожденный тя Христос пеленами венчает, отче. *Феофаново.*

*Песнь а~. Ирмос:*

Моря чермную пучину, невлажными стопами, древний пешешествовав Исраиль, крестообразными моисеовыма рукама, амаликову силу в пустыни победил есть.

*Припев:*
Священномучениче евфимие моли Бога о нас.

Рожденному, присносущему Господу, и пеленами повитому, сповився язвенными ранами, благочестно поклонился еси, и к нему, евфимие, со благодушием отшел еси.

В яслех, положся Господь, дар рождества твоих кровей, отче, капли, и ран твоих язвы, паче злата и ливана, и паче смирны прият.

Злато убо от волхвов приемлет рождся Господь, еже к нему любовь твою, святителю, прилежную, и твердость, и крепость приснаго терпения твоего.

Смертию смерти владычней подобяся, владычни возгласил еси гласы, о убивающих тя светло моляся, священноявленне всечестне.

*Богородичен:*

Из тебе благословенная днесь всех творец плотию раждается по нам, и пеленами повивается, повивый море мглою, Мати приснодево.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Гноения мученическая вместо ливана, и злата, и (с. 524) смирны же, яко святитель принесл еси, в вифлееме рождшемуся Христу.

Стефана подобник первомученика Христова был еси, о спасении убивающих тя моляся, евфимие.

Твердостию ума и доблестию души обличил еси злочестиваго леонта, на Cпаса шатающагося.

Соблюл еси прилежно спасову заповедь, преподобне, и душу положил еси по твоих друзех, евфимие.

*Богородичен:*

Село вместимое невместимаго содетеля была еси, сего плотию вместивши, обрадованная всенепорочная.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Заушаемь по лицу, от божественныя благодати просветися, и словес мудростию, был еси сопричастник Христу, всеблаженне, нас ради заушенному плотию.

Священства чести не постыдевшеся, и седин честных не усрамльшеся, и старости твоея не почествовавше безумнии, немилостивно тя ураняху.

Пеленами повитому, и в яслех возлежащему избавителю, евфимие, многоценен дар, отче, принесл еси честную кровь твою, любовию за него излиянную.

*Богородичен:*

Невещественная существа соделавый, плотию яко человек из тебе, Богомати, днесь раждается. тому воспоем: слава в вышних Христу Богу.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения, верою воспевающыя тя.

Тебе одушевлен образ, Cпасе, приносится, почетший (с. 525) образ честнаго тела твоего, и воображение телесное.

Тебе, Владыко, пастырь благодушия тезоименит, раны телесе твоего нося на своем теле, приносится.

огнь погасил еси ярости беззаконных, евфимие, излиянием неправедно пролиянных твоих кровей, священнейший преблаженне.

*Богородичен:*

Течение ста тления, Дева бо нетленно родила есть, истлевшее человеческое естество от тли свобождшаго.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Обнажением всех, спасове наготе уподоблься, отче, и ранам, болезни претерпев, твою кровь того крови спролиял еси.

Любовь, и надежду, и веру богомудренну, во веки пребывающую, добродетельми обогатився, рожденному от Девы дароносиши, всеблаженне евфимие.

Законно Христу служив, божественное священнодейство слово, мзду сего, отче богоглаголиве, приял еси, еже тебе скончатися кровию.

*Богородичен:*

Создавый по образу своему человека, за многое благоутробие обновляет сего, из тебе, Дево Богомати, совершенно в того одеявся.

Седален, глас а~. Подобен: Гроб твой, Cпасе:

Принесл еси Христу от Девы рожденному, евфимие мудре, яко волсви дары, пострадав терпеливнейше, святителю, кровь твою. темже приял еси сугуб венец победы, и предстоиши всесвятей Троице, моля спастися нам.

*Песнь з~. Ирмос:*

В пещи авраамстии отроцы персидстей, любовию благочестия (с. 526) паче, нежели пламенем опаляеми, взываху: благословен еси в храме славы твоея, Господи.

Священства священнейше богоданное помазание, смесив с кровию твоею, священнее показал еси: благословен еси, Боже мой, зовый, в храме славы твоея, Господи.

Поставив ноги на камени веры, всеми прилоги, всеблаженне, искушений непревращен пребыл еси, благословен еси, Боже мой, зовый, в храме славы твоея, Господи.

Спривлекл еси благодать божественнаго первомученика, егоже показался еси изряднейший подражатель, благословеньми возмездия дая убивающым тя немилостивно, всеблаженне евфимие.

*Богородичен:*

Вышняго освященное божественное селение, радуйся: тобою бо дадеся радость, Богородице, зовущым: благословенна ты в женах еси, всенепорочная владычце.

*Песнь и~. Ирмос:*

Руце распростер даниил, львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Стал еси на судищи, крепко подвизаяся, отче евфимие: совершеннейшему бо пределу любве поучился еси, яко изволил еси умрети за други твоя, вопиющыя: благословите, вся дела господня, Господа.

Светел и словом и умом, светлу стяжал еси душу, светло лице, ныне же светлее был еси даже до крове, евфимие царем богоненавистным противлься, и вопия: благословите, вся дела господня, Господа.

Нападоша, блаженне, на тя крепцыи земли, умертвити тя беззаконнейшая делающии: но ты, (с. 527) простираяся к рождшемуся избавителю от Девы чистыя, взывал еси: благословите, вся дела господня, Господа.

*Богородичен:*

Се ныне оскуде яве от иудова колена князь и игумен: ты бо, всенепорочная, родила еси яже тому первее уготована, чаяние языков Христа, емуже поем: благословите, вся дела господня, Господа.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

К тишайшему пристанищу преставился еси, отче, от сущих зде: якоже бо врабий избавился еси от сети ловящих тя, благословя избавльшаго, священномучениче благодушнейше.

Свету с высоты явльшуся востока, просвещенну, и светоявлением звезды, от иуды ныне возсиявшия, преестественно сияя, ко владыце изшел еси.

Райския ныне широты ликоходити сподобился еси, идеже блаженных светлость и святых радование, яко страдальца, евфимие, тя победоносна прияша.

Имея к Богу дерзновение, яко святитель же и мученик, ныне от настоящия зимы, церкви тишину испроси, и согрешений оставление, тя поющым, всеблаженне.

*Богородичен:*

Жезл прозябла еси из корене иессеева, богородительнице, цвет божества, Христа нам рождши, пречистая, днесь, яко Бога невместимаго, и ныне яко младенца повиваемаго.

*Стихиры, глас и~. Подобен: О*
преславнаго чудесе:

Еще кровию капая * и облиян теплою, * и пары (с. 528) испущая крови, * Христу предстал еси, богоглаголиве евфимие, * твоих убо ран, отче, язвы, * в молитвы место ныне простирая, * тому молися за поющыя тя, * и прилежно, блаженне, * моли о пастве твоей.

Дар принесл еси, преподобне, * рождшемуся Христу, * и плотию младенствовавшу, * седину честну, * украшену дарованьми святительства, отче, * и кровию очервлену твоего страдания, * веру православну, * и надежду усердну и нерастерзну истинно, * и непоколебленну любовь, преподобне.

Язык движимь духом, * и вещающь яве истины учения, * богоданною благодатию, благолепно искапающь, * благочестия цевница боговещанна, * православия основание недвижимо, * уста медоточна, * сокровище премудрости, * церквей труба велегласна, * показался еси, преподобне.

*Слава, и ныне, Богородичен:*

Плоть прием от кровей твоих превечный Бог, * тя предстательницу показа человеком, чистая: * темже избави рабы твоя * от всякия нужды и обстояния, * и сетей вселукаваго врага, * и осияния причаститися сподоби избранных, * вся славящыя и покланяющыяся тебе.

[Зри] *Подобает ведати,*
яко в подпразднство Христова рождества и богоявления, повечерие поется малое, без канона Богородична. На повечерии к к~з числу, по Достойне, и по трисвятом, глаголем: кондак Богородицы, собору: Иже прежде денницы: На полунощнице глаголем кафисму обычную. По а~ трисвятом, вместо, Се жених: глаголем тропарь праздника: Рождество твое, Христе Боже наш: По в~-м трисвятом глаголем кондак Богородицы: Иже прежде денницы: таже, Господи, помилуй, в~и, и отпуст. Молитвы же, Помяни, Господи: не глаголем. (с. 529)

*На утрени. На*
Бог Господь: *тропарь праздника трижды.*

*По а~-й стихологии седален, глас а~. Подобен:*
Камени запечатану:

Ии~су рождшуся в вифлееме иудейстем, тварь просветися, познавши зиждителя: удивишася ангельстии лицы, зряще Владыку на земли зрак рабий приемша, и от отца неразлучна суща. слава воплощшемуся Богу: слава рожденному на земли: слава благоволившему спасти род наш.

*Слава, и ныне, тойже.*

*И чтем слово епифаниа кипрскаго, похвалу пресвятыя Богородицы, на три части.*

*По в~-й стихологии седален, глас д~. Подобен:*
удивися иосиф:

Что чудишися мариам; что ужасает еже в тебе; яко безлетна сына в лета родих, рече: рожденнаго зачатия не навыкши, безмужна есмь, и како рожду сына; безсеменно рождение кто виде; идеже бо Бог хощет, побеждается естества чин, якоже пишет: Христос родися, прежде падший возставити образ.

*Слава, и ныне, тойже.*

*Каноны праздника, ирмосы обою канонов по дважды: тропари же на в~и. Катавасиа, ирмосы обою канонов. По г~-й песни, кондак праздника:*
Дева днесь: *и икос, и впакои. По з~-й песни, кондак, глас з~:*

Иже прежде денницы от отца без матере родивыйся, на земли без отца воплотися днесь из тебе. темже звезда благовествует волхвом, ангели же с пастырьми поют несказанное рождество твое, благодатная.

*Икос:*

Невозделанный грозд возрастившая, тайный винограде: яко на ветвиих на об\ъятиих ношаше, и глаголаше: ты еси плод мой: ты еси жизнь моя. (с. 530) отнележе познах, яко и еже бех, есмь. ты мой Бог: печать бо девства моего зрящи неразрушиму, проповедую тя непреложнаго слова плоть бывша. не вем семене, вем тя решителя тления: чиста бо есмь, тебе прошедшу из мене, якоже бо обрет, оставил еси утробу мою, зрящи ю целу. сего ради сликовствует вся тварь, вопиющи мне: радуйся, благодатная.

*И чтем пролог.*

*На ф~-й песни*
Честнейшую *не поем, но поем припевы, якоже на самый праздник.*

*Светилен:*

Посетил ны есть свыше Спас наш, восток востоков, и сущии во тме и сени обретохом истину: ибо от Девы родися Господь.

*Трижды.*

*На хвалитех стихиры на д~, глас д~. Самогласны.*

Веселитеся праведнии, небеса радуйтеся, взыграйте горы Христу рождшуся, Дева седит, херувимом подобящися, носящи в недрех Бога слова воплощенна. пастырие рожденному дивятся: волсви владыце дары приносят: ангели воспевающе глаголют: непостижиме Господи, слава тебе.

Богородице Дево, рождшая Cпаса, упразднила еси первую клятву евину: яко Мати была еси благоволения отча, носящи в недрех божие слово воплощенное. не терпит тайна испытания, верою единою сию вси славим, зовущи с тобою, и глаголюще: неизреченне Господи, слава тебе.

Приидите, воспоим, матерь спасову, по рождестве паки явльшуюся Деву: радуйся, граде одушевленный царя и Бога, в немже Христос пожив спасение содела. с гавриилом воспоем, с пастырьми прославим, зовуще: Богородице, моли из тебе воплощеннаго, спастися нам.

отец благоизволи, слово плоть бысть, Дева роди Бога вочеловечшася: звезда возвещает: волсви покланяются: пастырие чудятся: и тварь радуется. (с. 531)

*Слава, глас з~:*

Днесь невидимое естество человеком от Девы совокупляется. днесь безмерное существо в вифлееме пеленами обвивается. днесь Бог звездою волхвы в поклонение приводит, провозвещая свое тридневное погребение, яко в злате и смирне и ливане. емуже поем: воплотивыйся от Девы Христе Боже, спаси душы нашя.

*И ныне, глас в~. Иоанна монаха:*

Днесь Христос в вифлееме раждается от Девы, днесь безначальный начинается, и слово воплощается. силы небесныя радуются, и земля с человеки веселится: волсви владыце дары приносят: пастырие рожденному дивятся. мы же непрестанно вопием: слава в вышних Богу и на земли мир, к человецех благоволение.

*Славословие великое. По трисвятом тропарь праздника, и ектении и отпуст. и час а~, и конечный отпуст.*
На часех тропарь праздника, кондак Богородицы. Иже прежде денницы: На литургии блаженна от канонов праздника, песнь г~-я и з~-я. По входе: Спаси ны, сыне божий, рождейся от Девы, поющыя ти: Аллилуиа. Сице поем и до отдания праздника. Тропарь праздника: Рождество твое, Христе Боже наш: Слава, и ныне, кондак: Иже прежде денницы: Таже трисвятое. Прокимен, глас г~, песнь Богородицы: Величит душа моя Господа: *Стих:*
Яко призре на смирение рабы своея: Апостол к евреем, зачало т~з. Аллилуиа, глас и~: Воскресни, Господи, в покой твой: *Стих:*
Клятся Господь Давиду истиною, и не отвержется ея. Евангелие матфеа, зачало д~. Причастен: Избавление посла Господь людем своим.

[зри] *Подобает ведати, яко аще случится рождество Христово в неделю:*

Не совершаем памяти святых богоотец во грядущую неделю занеже начало прияти ианнуарию месяцу, и праздник (с. 532) Христова рождества уже отдается: но совершаем сию неделю, в к~з декемвриа месяца, наутрие праздника в понедельник поем же сице: В неделю вечера, на Господи, воззвах: стихиры на з~: праздника г~, глас в~: Приидите, возрадуемся Господеви: и святых г~, глас а~, подобен: Небесных чинов: Богоотца вси: Слава, святых, глас з~: Память совершаем: И ныне, праздника, глас тойже: Слава в вышних: Вход. Прокимен великий, глас з~: Кто бог велий: со стихи его: и ектении. На стиховне стихиры праздника самогласны г~, глас и~, с припевы их. Слава, глас з~: Святителей память: И ныне, праздника. Тропарь святых, глас в~: Благовествуй, иосифе: Слава, и ныне, праздника. На повечерии по трисвятом кондак богоотцев: Слава, и ныне, Богородицы: Иже прежде денницы:

На утрени, на Бог Господь, тропарь праздника дважды: Слава, святых: И ныне, праздника. По кафисмах седальны праздника, и чтем во евангелии толковом, неделя по рождестве Христове. Канон праздника а~-й со ирмосом на з~: ирмосы по дважды, тропари на д~: и другий канон праздника на д~: и святых на д~. Катавасиа, ирмосы обою канонов. По г~ песни, кондак Богородицы, глас з~: Иже прежде денницы: и икос его, и седален святых: Слава, и ныне, праздника, и чтение. По з~-й песни кондак святых: Веселия днесь: и икос. И чтем пролог. На ф~ песни, Честнейшую, не поем, но поем припевы праздника. Светилен святых, дважды: Слава, и ныне, праздника. На хвалитех стихиры праздника на д~, глас д~, самогласны. Слава, святых, глас и~: Кровь и огнь: И ныне, праздника, глас в~: Днесь Христос: Славословие великое. По трисвятом тропарь святых: Слава, и ныне, праздника. Ектении, и отпуст, и час а~, и конечный отпуст. На часех тропарь праздника: Слава, святых: и ныне, Богородичен часов. По отче наш: кондак Богородицы: Иже прежде денницы: и святых кондак, пременяюще глаголем. (с. 533)

На литургии: блаженна от канона праздника песнь г~, на д~: и святых песнь з~-я, на д~. По входе тропарь праздника, и святых: Слава, кондак святых: И ныне, Богородицы: Иже прежде денницы: Прокимен, глас г~, песнь Богородицы: Величит душа моя Господа: *Стих:*
Яко призре на смирение рабы: своея: Другий святых, глас д~: Дивен Бог во святых своих, Бог Исраилев. Апостол ко евреем, зачало т~з: Другий апостол святых, к галатом, зачало с~. Аллилуиа, Богородицы, глас и~: Воскресни, Господи, в покой твой: *Стих:*
Помяни, Господи, Давида: Евангелие же едино Богородицы, и святых, матфеа, зачало д~. Причастен: Избавление посла Господь людем своим: Другий: Радуйтеся:

*Суббота по рождестве Христове:*

На литургии прокимен, глас д~: Помяну имя твое во всяком роде и роде. *Стих:*
Слыши, дщи, и виждь: Апостол к тимофею, зачало сп~и. Аллилуиа, глас и~: Воскресни, Господи, в покой твой! Евангелие матфеа, зачало м~з. Причастен: Чашу спасения прииму:

*Неделя по рождестве Христове.*

*<М\р>*
*Память сотворяем святых праведных, иосифа обручника, и Давида царя, и иакова, брата божия.*

*Подобает ведати,*
аще по рождестве Христове неделя сия случится в к~з, и в к~з, и в к~и, и в к~ф, и в л~, поем сице: В субботу на малей вечерни по обычаю.

На велицей вечерни по кафисме, на Господи, воззвах, стихиры воскресны г~, и праздника д~, и святых г~, глас а~. Подобен: Небесных чинов: Богоотца вси восхвалим: Слава, глас з~: Память совершаем: И ныне, Богородичен гласа. Вход. Прокимен дне. На литии стихиры праздника, поемыя на самый праздник: Слава, и ныне, праздника. На стиховне стихиры (с. 534) октоиха по алфавиту: Слава, глас з~: Священных память: И ныне, праздника. На благословении хлебов тропарь праздника: Рождество твое, Христе Боже наш: дважды, и святых единожды, глас в~: Благовествуй иосифе: и чтение. А идеже несть всенощнаго, на повечерии по Достойне, и по трисвятом кондак богоотцев: Слава, и ныне, праздника.

На утрени, на Бог Господь: тропарь воскресн дважды: Слава, святых: И ныне, праздника. По обычных кафисмах седальны воскресны, с богородичны их: и чтение во евангелии толковом, матфеа, неделя по рождестве Христове. По непорочных тропари их. Впакои гласа. И чтение во евангелии толковом, неделя ряд. Степенна и прокимен гласа. Всякое дыхание: Евангелие воскресное. и Воскресние Христово: По н~-м псалме стихира воскресна. Канон воскресн со ирмосом на д~, и Богородицы на в~, и праздника на д~, и богоотцев на д~ (Аще же в к~з день, и поем канон воскресн со ирмосом на д~, и праздника оба канона на з~, и богоотцев на д~.) Катавасиа праздника: Христос раждается: По г~-й песни кондак и икос праздника, и седален святых, глас г~. Подобен: Дева днесь: Иосифа праведнаго: Слава, глас тойже: Дева роди творца: И ныне, Лик пророческий: и чтение. По з~-й песни кондак святых, глас г~. Подобен: Дева днесь: Веселия днесь Давид исполняется: и икос, и чтем пролог. На ф~-й песни поем: Честнейшую: Светилен воскресн. Слава, святых, подобен: Со ученики: Со иаковом воспоем: И ныне, праздника. На хвалитех стихиры воскресны д~, и праздника самогласны д~, глас д~: Веселитеся праведнии: с припевы их. Слава, святых, глас и~: Кровь и огнь: И ныне, Преблагословенна еси, Богородице: Славословие великое. По трисвятом тропарь воскресн. Ектении, и отпуст, и стихира евангельская по своему чину, и час а~, и конечный отпуст. На часех тропарь воскресн: Слава, праздника: И ныне, Богородичен часов, святых же тропарь и (с. 535) праздника, пременяюще глаголем. По отче наш: кондак праздника, и святых пременяюще же глаголем.

На литургии. Блаженна гласа на д~, и праздника рядовая песнь, на д~: и святых песнь з~-я, на д~. По входе тропарь воскресн, и праздника, и святых: Слава, кондак святых: И ныне, праздника. Прокимен гласа: и святых, глас д~: Дивен Бог во святых своих, Бог Исраилев. Апостол к галатом, зачало с~. Аллилуиа, глас д~: Помяни, Господи, Давида: Евангелие матфеа, зачало д~: и потом ряд недели. Причастен: Хвалите Господа: Другий: Радуйтеся, праведнии, о Господе:

*Неделя по рождестве Христове.*

*Память сотворяем святых праведных, иосифа обручника, и Давида царя, и иакова, брата господня.*

*Подобает ведати,*
аще по рождестве Христове неделя сия случится в к~з, и в к~з, и в к~и, и к~ф, и л~ день: *В субботу на малей вечерни стихиры воскресны, и Богородицы по обычаю.*

*На велицей вечерни по обычном псалме, поем кафисму а~-ю всю. На*
Господи, воззвах: *стихиры воскресны г~, и праздника д~, поемыя на самый праздник, и святых г~.*

*Глас а~. Подобен:*
Небесных чинов:

Богоотца вси восхвалим Давида царя, * из него бо пройде жезл Дева: * и из нея возсия цвет Христос, * и адама со евою от тли воззва, * яко благоутробен.

Пророческая проречения виде в старости * яве иосиф обручник, * проявленно исполняемая, * обручение воистинну странное, * откровение ангелы прием, * Богу слава вопиющих, * на землю мир низпославшему. (с. 536)

Брата божия вси восхвалим, * яко святителя суща: * мучением же паки просиявша доблественне. * егоже молитвами, * Иисусе Боже наш, * в вертепе и в пеленах повивыйся, * спаси вся поющыя тя.

*Слава, глас з~:*

Память совершаем Давида и иакова, благочестивых, царя пророка, и апостола, перваго епископа: тех бо ученьми лести избавльшеся, Христа славословим от Девы возсиявшаго и воплощшагося, еже спасти душы нашя.

*И ныне: Богородичен гласа. Вход. Прокимен дне.*

*На литии стихиры праздника, поемыя на самый праздник.*

*Слава, и ныне:*
Волсви персидстии:

*На стиховне стихиры воскресны. Слава, глас з~:*

Священных память, и царей держава, и веселие бысть рождество твое, и в нем хвалящеся глаголем: отче наш, иже еси на небесех, да святится имя твое, человеколюбче.

*И ныне, глас тойже:*

Днесь невидимое естество, человеком от Девы совокупляется: днесь безмерное существо, в вифлееме пеленами обвивается: днесь Бог звездою волхвы в поклонение приводит, провозвещая свое тридневное погребение, яко в злате и смирне и ливане. емуже поем: воплотивыйся от Девы, Христе Боже, спаси душы нашя.

*На благословении хлебов тропарь:*
Рождество твое: *Дважды.*

*И святых, глас в~, единожды.*

Благовествуй, иосифе, Давиду чудеса богоотцу: Деву видел еси рождшую, с пастыри славословил еси, с волхвы поклонился еси, ангелом весть прием. моли Христа Бога, спасти душы нашя.

*А идеже несть всенощнаго бдения: на повечерии по трисвятом, кондак богоотцев. Слава, и ныне, праздника.*
(с. 537)

*На утрени, на*
Бог Господь, *тропарь воскресн, дважды. Слава, святых: И ныне, праздника. По кафисмах, седальны воскресны, с богородичны их.*
И чтение во евангелии толковом, от матфеа, неделя по рождестве Христове: или слово григориа нисскаго, о святей Троице и о аврааме, на две части. И поем непорочны, и тропари их. впакои гласа. Степенна и прокимен гласа. Евангелие воскресное. Воскресние Христово видевше: По н~-м псалме стихира воскресна. *Канон воскресн, со ирмосом на д~, и Богородице на в~, и праздника на д~, и настоящий канон на д~. Творение космы монаха.*

*Глас д~. Песнь а~. Ирмос:*

Воспою тебе, Господи Боже мой, яко извел еси люди из работы египетския, покрыл же еси колесницы фараоновы и силу.

Елицы рождественная сотворяем воплощшагося нас ради, радостию воспоим иакова богобрата, и Давида богоотца.

Слава в вышних, лицы ангельстии, в вифлееме иосифу предсташа, глаголюще: с нимиже благоизволившаго воплотитися воспоим.

Давиде богоотче, с гусльми, от корене иессеова воплощшагося Господа, иакова праведнаго привлек, воспой.

Воспою тебе, Господи Боже мой, яко родился еси из матере Девы святыя, и сию показал еси надежду душ наших.

*Катавасиа:*
Христос раждается:

*Песнь г~. Ирмос:*

утверждение на тя надеющихся, Христе Боже, в вере православней твоей утверди нас, яко человеколюбец.

Рождшагося плотию от Девы без семене Христа Бога со ангелы вси воспоем, слава в вышних Богу, взывающе.

Всепразднственный нас ради истощившагося, вернии, праздник, с Давидом же и иаковом, песньми по достоянию почтим. (с. 538)

Яко жениху от чертога, из матерних ложесн, Давид рече Господу изыти: егоже ныне со иаковом воспоем.

*Богородичен:*

Безневестную и Богородицу марию почтим: тоя бо ради нам возсия правды солнце.

*Кондак праздника, глас г~:*

Дева днесь пресущественнаго раждает, и земля вертеп неприступному приносит. ангели с пастырьми славословят, волсви же со звездою путешествуют: нас бо ради родися отроча младо, превечный Бог.

*Икос:*

Едем вифлеем отверзе, приидите, видим, пищу в тайне обретохом: приидите, приимем сущая райская внутрь вертепа. тамо явися корень ненапоен, прозябая отпущение: тамо обретеся кладязь неископан, из негоже Давид пити древле возжадася: тамо Дева рождши младенца, жажду устави абие адамову и Давидову. сего ради к нему идем, где родися отроча младо, превечный Бог.

*Седален, глас г~. Подобен:*
Дева днесь:

Иосифа праведнаго, Девы обручника, с Давидом иакова достодолжно воспоем: сии бо праведною ходивше стезею, достигоша небесныя обители, достойно ликующе со ангелы, нам просят согрешений оставление.

*Слава, глас и подобен тойже:*

Дева роди творца всяческих, и волсви грядут сему плотию поклонитися: человецы со ангелы славословят: вертеп же и ясли дароносят, воспевающе рождшагося отроча младо превечнаго Бога.

*И ныне, глас а~. Подобен:*
Лик ангельский:

Лик пророческий празднует божественне чудо в тебе (с. 539) бывшее, о Дево! Бога бо воплощшася на земли породила еси. темже ангели с пастырьми поют, волсви же верою со иосифом вопиют Давиду чудеса богоотцу.

*Песнь д~. Ирмос:*

Твоего на земли явления, Христе Боже, проповедая пророк пришествие, в веселием вопияше: слава силе твоей, Господи.

С волхвы рождшемуся поклонимся, и со ангелы и иосифом ликуим, боголепно взывающе: слава в вышних Христу Богу.

Царствуяй всеми царьми Христос, по плоти от семене Давидова рождейся, избраннаго иакова прият брата, якоже изволи.

*От*
Девы Господь явивыйся во плоти, спрослави память вашу, святии, апостолов лучший иакове, и Давиде всеблаженне.

*Богородичен:*

Херувимских чинов преимущи, и Бога на руку носима с плотию понесши, радуйся, Богородице безневестная.

*Песнь е~. Ирмос:*

Возсиявый свет, и просветивый утро, и показавый день, слава тебе, слава тебе, Иисусе сыне божий.

*От*
Девы чистыя благоволивый родитися, Боже воплотивыйся, слава тебе, слава тебе, иосиф вопияше.

*От*
Девы рождейся, и память уяснивый Давида и иакова, слава тебе, слава тебе, Иисусе сыне божий.

Егоже пророк Давид дождь на руно нарицаше богодохновенно, иаков проповеда Иисуса сына божия.

*Богородичен:*

Ангела глас немолчно тварь приносит тебе, Дево: радуйся, Мати чистая Иисуса сына божия.

*Песнь з~. Ирмос:*

Возопи, прообразуя погребение тридневное, пророк иона, в ките моляся: от тли избави мя, Иисусе, царю сил. (с. 540)

Предстояху ужасающеся чини небеснии вертепу, и рождество пречистое воспеша немолчно: слава в вышних Богу рождшуся.

Сел еси на престоле, якоже клялся еси, Владыко, пророку Давиду, от плода чрева его прошед: иакову же церкве предал еси престол Христе.

Царь убо Давид, и пророк чуден, и праотец показася божественнаго воплощения: первоепископ же ученик иаков Иисусов.

*Богородичен:*

Молимся о рабех твоих, Дево Богородице, из тебе воплощеннаго моли: яко тя и едину предстательницу нашу вемы.

*Кондак, глас г~. Подобен:*
Дева днесь:

Веселия днесь Давид исполняется божественный, иосиф же хваление со иаковом приносит: венец бо сродством Христовым приемше радуются, и неизреченно на земли рождшагося воспевают, и вопиют: щедре, спасай тебе чтущыя.

*Икос:*

Неизреченным советом раждается плотию, безплотный описуется ныне телом, неописанный, и спасает непреложно оба существа: начало приемлет, иже естеством безначальный и един безлетен: зрится младенец, сый всесовершенный: носится руками, носяй всяческая. темже того сродством почтенныя, яко Бог венчает своим рождеством, яже прославляюще верою, немолчно вопием: щедре, спасай тебе чтущыя.

*Песнь з~. Ирмос:*

Авраамстии иногда в вавилоне отроцы пещный пламень попраша, песньми взывающе: отец наших Боже, благословен еси.

Паче слова рождеству Богородицы марии лицы ангельстии дивящеся, иосифу вопияху: в вышних слава, и на земли мир.

Невестоводец убо Давид, чертожник же (с. 541) божественныя церкве иаков бывше, глаголаху: воплощейся нас ради Боже, благословен еси.

Иже во пророцех царь, и во царех пророк, со иаковом богомудрым и нам воспой: воплощейся нас ради Христе, благословен еси.

*Богородичен:*

В неопальней купине и росодательней пещи, ты прописавшися, Мати пречистая, без семене родила еси воплощеннаго, Бога, присноблагословенная.

*Песнь и~. Ирмос:*

Царя Христа, егоже исповедаша плененнии отроцы в пещи, глаголюще велиим гласом: вся дела пойте Господа.

Воплощшагося Христа, егоже славословиша небесныя силы, и иосиф обручник непрестанно воспевает: вся дела Господа пойте, и превозносите его во веки.

Воплощшагося Христа, егоже прорече Давид богоотец, и людем проповеда иаков, вопия: вся дела Господа пойте, и превозносите его во веки.

*От*
Девы рождшагося Христа, и возвеличившаго Давидову и иаковлю священную память, яко другов его: вся дела Господа пойте и превозносите его во веки.

*Богородичен:*

Царя Христа, егоже нам роди Богородица мариа и по рождестве пребысть Дева чистая, вся дела Господа пойте, и превозносите его во веки.

*На ф~-й песни поем:*
Честнейшую:

*Песнь ф~. Ирмос:*

Моисей на горе неопалимую купину виде, иосиф в вертепе неизреченное рождество слыша, нескверная Дево, безмужная Мати, песньми тя, Богородице, величаем.

Рождшемуся от Девы вся тварь трепетом послужи: небеса убо звездою, земля же ясльми: гора, вертепом, (с. 542) волсви дарми: пастырие чудесем, ангели же, слава в вышних Богу.

Царь от пастырей древле убо Давид бысть, от колена же иудова и царскаго ты, иакове, пастырь паствы показался еси воплощшагося, агнца вышняго и сына божия.

Вифлееме, ныне веселися, град быв новаго Давида: и сионе, возвещай церквей старейшинство, общее веселие, всех царя, и того угодники ныне восприемши.

*Богородичен:*

Ангельстии собори тя, богородительнице, славят, и человеческий род тя непрестанно песньми почитает: ты бо божественным рождеством земныя с небесными совокупила еси. темже тя почитаем.

*Светилен воскресн. Слава, святых. Подобен:*
Со ученики:

Со иаковом воспоим славным богобратом Давида богоотца, иосифа же божественнаго, Богородицы обручника: Христову божественному рождеству послужиша во граде вифлееме боголепно, со ангелы, волхвы же и пастырьми тому песнь поюще, яко Богу и владыце.

*И ныне, праздника.*

*На хвалитех стихиры воскресны, д~: и праздника д~, д~-го гласа, с припевы праздника.*

*Слава, глас и~:*

Кровь, и огнь, и курение дыма, чудеса на земли яже провиде иоиль: кровь, воплощение: огнь, божество: курение же дыма, дух святый нашедый на Деву, и мир облагоухавший. велие таинство твоего вочеловечения, Господи, слава тебе.

*И ныне:*
Преблагословенна еси, Богородице Дево:

Славословие великое. Тропарь воскресн, и отпуст. Стихира евангельская, час а~, и конечный отпуст. На часех тропарь воскресн. Слава, праздника: И ныне, Богородичен: и святых тропарь пременяюще глаголем. По отче наш: кондак праздника и святых, пременяюще глаголем. (с. 543)

На литургии: блаженна гласа, на д~: и праздника, на д~: и святых песнь з~, на д~. По входе тропарь воскресн, и праздника, и святых: Слава, кондак святых: И ныне, праздника. Прокимен гласа: и святых, глас д~: Дивен Бог во святых своих, Бог Исраилев. *Стих:*
В церквах благословите Бога, Господа от источник Исраилевых. Апостол к галатом, зачало с~. Аллилуиа, глас д~: Помяни, Господи, Давида, и всю кротость его. Евангелие от матфеа, зачало д~. Причастен: Хвалите Господа: Другий: Радуйтеся:

[Зри] *указ о апостолех и о евангелиах, яже бывает суббота и неделя по рождестве Христове: и другая суббота и неделя пред богоявлением.*

Подобает ведати, яко аще случится рождество Христово в неделю: и тогда бывает между рождеством Христовым и богоявлением едина суббота и неделя: и поем неделю по рождестве Христове наутрие праздника рождества Христова в понедельник декемвриа в к~з день, якоже указася на ряду в понеделник наутрие праздника.

На литургии чтем апостол и евангелие недели, яже по рождестве Христове. А субботе, яже по рождестве Христове, чтем апостол и евангелие в субботу на отдание праздника рождества Христова прежде, таже субботе пред богоявлением: Прокимен же, аллилуиа, и причастен, праздника. А в а~ ианнуариа, прокимен, апостол и евангелие чтем недели пред богоявлением, якоже в настоящей главе в ряду из\ъявится.

[Зри] *Аще ли рождество Христово в понедельник:*

И тогда бывает между рождеством Христовым и богоявлением суббота и неделя едина: и суббота по рождестве Христове тогда бывает декемвриа в л~ день. На литургии прокимен, апостол, аллилуиа, евангелие и причастен, прежде чтем субботе, по рождестве Христове, таже апостол и евангелие субботе пред богоявлением. А недели, яже по рождестве Христове, чтем на литургии во отдание (с. 544) праздника рождества Христова, апостол и евангелие, якоже указася на ряду. А недели, яже пред богоявлением, прокимен, апостол, аллилуиа, и евангелие, чтем ианнуариа в а~ день, якоже укажется на ряду, егда случится обрезание, и василиа в неделю.

[Зри] *Аще ли рождество Христово во вторник:*

И тогда бывает между рождеством Христовым, и богоявлением, две субботы, а неделя едина. И суббота, яже по рождестве Христове, тогда бывает декемвриа в к~ф день.

На литургии прокимен, апостол, аллилуиа, евангелие и причастен, прежде субботе по рождестве Христове, и потом младенцем: А недели, яже по рождестве Христове, поем службу декемвриа в л~ день, якоже указася на ряду. А недели, яже пред богоявлением, евангелие утреннее, и на литургии прокимен, апостол, аллилуиа и евангелие чтем прежде ианнуариа в а~ день, и потом обрезания, и василиа едино. Причастен: Хвалите Господа: Другий: В память вечную:

[Зри] *Аще ли рождество Христово в среду, или в четверток, или в пяток:*

И тогда бывают между рождеством Христовым и богоявлением две субботы и недели. В а~-ю убо неделю чтется апостол и евангелие субботе и недели по рождестве Христове. А во в~-ю субботу и неделю, чтется апостол и евангелие, субботе и недели, яже пред богоявлением.

[Зри] *Аще ли рождество Христово в субботу:*

И тогда бывают между рождеством Христовым и богоявлением две недели, а суббота едина. И недели, яже по рождестве Христове, поем службу наутрие рождества Христова в неделю, якоже указася на ряду. А отдание рождества Христова тогда бывает в пяток. И поем службу отдания рождества Христова, якоже указася на ряду. Точию на литургии прокимен, аллилуиа и причастен праздника: апостол же и евангелие субботе по рождестве Христове. В (с. 545) субботу, яже пред богоявлением, на литургии апостол и евангелие чтем ианнуариа в а~ день. прежде обрезания, и потом субботе пред богоявлением. А наутрие в настоящую неделю, на утрени евангелие чтем воскресное рядовое. А на литургии прокимен, апостол, аллилуиа и евангелие прежде недели пред богоявлением, таже святаго. Ряд же чтем под зачало, аще не будет отступки. Причастен: Хвалите Господа: и святаго.

