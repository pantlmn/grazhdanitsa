<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 566)

*Месяца тогоже в к~и-й день.*

*Святых мученик дву тму, в никомидии сожженных.*

*На*
Господи, воззвах: *стихиры праздника, глас е~. Подобен:*
Радуйся:

Носиши адамов зрак во образе божии сый всесовершенный, и хощеши руками держатися, рукою, вся содержай силою твоею, чистая всенепорочная провещаваше глаголющи: како тя пеленами повию яко младенца; како воздою тя, всяческая питающаго; како твоей паче ума нищете удивлюся; како тя сына моего назову, раба твоя ныне сущи; пою, благословлю тя, подающаго миру велию милость.

Младенца воплощаема из нея, предвечнаго Бога всенепорочная зрящи, руками держащи, и облобызающи часто, и радости исполняющися провещаваше ему: Боже высочайше, царю невидимый, како зрю тя, и разумети таинства не могу безмерныя нищеты твоея; вертеп бо малейший и сей чуждий, внутрь вмещает тя рождшагося, и девства нерешивша, ложесна соблюдшаго, яко прежде рождества, и дающаго велию милость.

Сия рабски чистая, ужасно же вещающи, услышаше волхвов пред вертепом купно предстоящих, и к ним рече: кого ищете вы, яко вижду бо, от инодальныя страны приидосте: персский образ, и мудрование (с. 567) имуще, странен исход и шествие сотвористе: и к странствовавшему от высоты, и странно в мя всельшуся, яко весть, со тщанием приидосте тому поклонитися, дарующему миру велию милость.

*Ины стихиры святых, глас д~. Подобен:*
Яко добля:

Силою вжиляеми, * и твердо укрепляеми, * и всиляеми Владыки Христа, * в немощи естественней * непобедими явистеся, страстотерпцы, * врага в подвизех победивше, * и молитеся о совершающих * святую и светоносную вашу память, * великомученицы славнии.

В словесех феофил, * и в делех дорофей, и мигдоний, * купно и горгоний, * с секундом же и петр, * и индис добльствовавше, * и врага ополчения победиша радующеся: * и молят от всяких бед избавити, * верою совершающыя * всечестную память их.

Юношы, девы, * старцы и младенцы, * едину показаша доблесть. * темже и равная * получиша возмездия благодатию, * всех царю и Богу спребывающе. * яже почтим священными песнопесньми, * яко светозарныя светильники вселенныя, две тмы сущыя.

*Слава, и ныне, глас е~:*

Да веселятся небеса, и да радуется земля: днесь бо воистинну едино стадо бысть ангелов и человеков. (с. 568) о чудесе! невидимый видится, невместимый вмещается, слово одебелевает, сын божий, сын человечь бывает: и Дева неискусомужная, Мати зрится божия, и Мати по рождестве, Дева обретается. воплощшееся слово отчее в яслех возлегает, и пастырие проповедницы, общницы таинства бывают: волсви от восток дары приношаху, звездою наставляеми, рождшемуся спасу поклонишася, с нимиже и мы празднолюбцы, сердечная сокровища усердно отверзше, принесем ему деяния благая: веру, надежду и любовь, яко злато и ливан и смирну, безплотных глас вопиюще ему: слава в вышних Богу, и на земли мир, в человецех благоволение, пришедшему спасти от прелести весь род наш.

*На стиховне стихиры праздника, глас в~. Подобен:*
Доме евфрафов:

Всего боголепно * понес от Девы * адама, Христе, перваго, * родился еси в вертепе, * и в яслех пеленуемь.

*Стих:*
Из чрева прежде денницы родих тя.

Пой пророчески, Давиде, * движя свирель: * из твоих бо чресл, * из нихже Богородица, * Христос раждается днесь.

*Стих:*
Рече Господь Господеви моему: седи одесную мене.

Хвалу боголепну, * с пастыри волсви, и со ангелы славу, * от Девы прозябшему Богу, вернии принесем.

*Слава, и ныне, глас а~:*

Слава в вышних Богу, в вифлееме слышу от безплотных днесь, на земли мир благоволившему быти. ныне Дева небес ширши: возсия бо свет омраченным, и смиренныя возвыси, ангельски поющыя: слава в вышних Богу.

*Тропарь святым, глас в~:*

Страстотерпцы господни, блаженна земля напившаяся кровьми вашими, и свята селения приимшая телеса ваша: в (с. 569) подвизе бо врага победисте, и Христа со дерзновением проповедасте. того яко блага молите спастися, молимся, душам нашым.

*Слава, и ныне, праздника. Тропарь, глас д~:*

Рождество твое, Христе Боже наш, возсия мирови свет разума: в нем бо звездам служащии, звездою учахуся, тебе кланятися солнцу правды, и тебе ведети с высоты востока: Господи, слава тебе.

*На утрени тропарь праздника, дважды.*

*Слава, святых. И ныне, праздника.*

*По а~-й стихологии седален, глас а~. Подобен:*
Камени запечатану:

На престоле огнезрачнем в вышних седяй со отцем безначальным и божественным твоим духом, благоволил еси родитися плотию от Девы неискусомужныя, Иисусе: сего ради и звезда тя от персиды волхвом показа. слава всеблагому твоему совету, слава явлению твоему, слава к человеком крайнему сошествию твоему.

*Слава, и ныне, тойже.*

*По в~-й стихологии седален, глас г~. Подобен:*
Красоте девства:

Превечнаго и непостижимаго, соприсносущнаго невидимому отцу, во утробе плотски носила еси, Богородице, едино и неслиянное Троицы божество: просия благодать твоя в мире, всепетая. темже непрестанно вопием: радуйся, чистая Дево Мати.

*Слава, и ныне, тойже.*

*Канон праздника со ирмосом на и~. Глас а~.*

*Творение кир иоанна.*

*Песнь а~. Ирмос:*

Спасе люди чудодействуяй Владыка, мокрую моря волну оземленив древле, волею же рождся от Девы, стезю проходну небесе (с. 570) полагает нам: егоже по существу равна же отцу и человеком славим.

Изнесе чрево священно слово, яве неопально живописанное купиною, смешена зраком человечим Бога, евы окаянную утробу клятвы древния разрешающее горькия: егоже земнии славим.

Показа звезда прежде солнца, слово, пришедшее уставити грехи, волхвом, яве во убозем вертепе, милостиваго тебе, пеленами повита: егоже радующеся видяху самого и человека и Господа.

*И святых канон на д~. Егоже краегранесие:*

Множество мя спасает добропобедных мучеников. *Иосиф.*

*Глас а~. Песнь а~. Ирмос:*

Песнь победную поим вси Богу, сотворшему дивная чудеса мышцею высокою, и спасшему Исраиля, яко прославися.

Множество многочисленное честных мучеников, множество очистите многих прегрешений моих ходатайством вашим, и дадите слово, воспети ваше торжество.

Светила пресветлая церкве, добропобеднии мученицы, своими уды Христа прославивше, светоносною ныне вашею памятию прославистеся.

Вера божественная страдальцев неверных безбожное мучительство разори, и потреби демонское лукавое противление благодатию.

Бога всемощнаго плоть приемша, и смерть разрушивша смертию, мученицы исповедавше, умерщвлени бывше, жизнь приясте непрестанную.

*Богородичен:*

Пою тя, всепетая благословенная, Бога препетаго плотию рождшую, величающаго страдальцы, врага победившыя. (с. 571)

*Песнь г~. Ирмос:*

Призри на пения рабов, благодетелю, врага смиряя вознесенную гордыню: носяй же, всевидче, греха превышше, непоколеблемо утвержденныя, блаже, певцы, основанием веры.

Невесты пречистыя пребогатое рождество, видети паче ума сподобився, лик свиряющих преклоняшеся странным образом: чин же поющих безплотных, царя Христа безсеменно воплощшагося.

Высотою царствуяй небес, милосердием совершает о нас, из безневестныя отроковицы: невеществен сый прежде, но послежде слово одебелевшо плотию, да падшаго к себе привлечет первозданнаго.

*Ин. Ирмос:*

Да утвердится сердце мое в воли твоей, Христе Боже, иже над водами небо утверждей второе, и основавый на водах землю, всесильне.

Краснейше распаляеми Христовою любовию, всехвальнии, разжегшуся огню, никакоже убоястеся: но в нем скончавшеся, купно прославистеся.

Живым гласом Бога проповедающе, прещения безбожных не устрашишася: но детей глас единомудренно взывающе всехвальнии оружницы Христовы скончашася.

Не убоимся огня единорабнаго, доблии вкупе взываху, радующеся душею: тебе ради умерщвляемся умершаго, и смерть, Cпасе, упразднившаго.

*Богородичен:*

Да обожит человечество, Бог бысть человек из тебе, Дево чистая, паче слова и смысла: сего ради тя согласно вернии ублажаем.

*Кондак, глас в~. Подобен:*
Твердыя:

Тверди душею по вере, святии, огнем страдание (с. 572) приемше две тме страдалец, вопиюще рождшемуся от Девы: приими всесожжения наша за тя, якоже дары персских царей, злато, и смирну, и ливан, превечный Боже.

*Седален, глас а~. Подобен:*
Гроб твой:

Воинство в числе двою тму мучеников чествуемо нам возсия, просвещающее сердца и мысли благочестивых веры ради. разжегшеся бо божественною любовию Владыки, кончину святую огнем доблии усердно прияша.

*Слава, и ныне, праздника, глас и подобен тойже:*

Во яслех нас ради безсловесных положился еси, долготерпеливе Cпасе, младенствовав волею: пастырие же тя воспеша со ангелы, взывающе: слава и хвала на земли рожденному, и обожившему земнородных существо, Христу Богу нашему.

*Песнь д~. Ирмос:*

Рода человеча обновление древле поя пророк аввакум предвозвещает, видети неизреченно сподобився образ: младый младенец бо из горы Девы изыде, людей во обновление, слово.

Равен произшел еси человеком вышний, волею плоть приим от Девы, яд очистити змиевы главы, приводя вся к свету живоносному, Бог сый, от врат безсолнечных.

Языцы, иже древле тлею погружени, пагубы зело вражия убежавше, возносят руки с похвальными песньми, единаго чтуще Христа, яко благодетеля, к нам милостивно пришедшаго.

*От*
корене израстши иессеева, Дево, уставы прешла еси человеческаго существа, отчее рождши превечное слово, яко благоволи сам запечатанную утробу проити, истощанием странным.

*Ин. Ирмос:*

услышах, Господи, слух твой, и убояхся, разумех дела твоя, пророк глаголаше, и прославих силу твою. (с. 573)

Твоей любви привязавше сердца, слове, страстотерпцы, тебе ради умерщвляеми, яко агнцы непорочнии, подражателе страсти твоея явишася.

управивше святии ко пристанищу спасения душы вашя духом, бури убежасте идолонеистовства, блаженнии.

Непреложни явистеся в подвизе мучения, непоколебими, и неужасни, гонителей противление божественною верою победивше.

*Богородичен:*

Избавльшеся рождеством твоим, благословенная, первыя клятвы, благословение восприяхом, и жизнь и избавление, тя Богородицу славящии.

*Песнь е~. Ирмос:*

Из нощи дел омраченныя прелести, очищение нам, Христе, бодренно ныне совершающым песнь, яко благодетелю, прииди, подаваяй удобну стезю, по нейже востекающе обрящем славу.

Лютую вражду, юже к нам Владыка отсекая паки, плотским пришествием, да держащаго разрушит душетлеющаго, мир сочетая с невещественными существы, положив приступна, рождшаго, твари.

Людие видеша древле омраченнии по днех свет вышния светлости: языки же Богу наследие сын приносит, подая тамо неизреченную благодать, идеже множайший процвете грех.

*Ин. Ирмос:*

Светлый нам возсияй свет присносущный, утренюющым о судьбах заповедей твоих, Владыко человеколюбче, Христе, Боже наш.

Светоявленна память просия страстотерпец твоих, и просвети земныя концы, чудес божественными раздаянии, Христе Боже наш.

Священнодетелие жертву приносяще, заколения совершенная принесошася всесожегаеми, со всеми иными множайшими мученики Христа величающе.

Храми божии суще святии крещением, кончину святу (с. 574) вкупе приясте в дому божественнем, и к небесному храму взястеся.

*Богородичен:*

Да Бог с вышними совокупит поползшыяся преступлением в велик ров, во твою утробу вселися, всенепорочная, и плоть бысть.

*Песнь з~. Ирмос:*

Обитая иона в преисподних морских, приити моляшеся, и бурю утолити: унзен же аз мучащаго стрелою, Христу воспеваю: зол губителю, скоро приити тебе к моей лености.

Иже бе исперва к Богу, Бог слово, ныне утверждает немощное древле: видев сохранити, еже по нам существо, имже себе вторым общением абие проявляя страстей свободное.

Грядет нас ради из авраамлих чресл темнопадшыя во мраце прегрешений, сыны воздвигнути долу поникших: иже во свете обитаяй и яслех, чрез достояние, ныне благоволив в человеческое спасение.

*Ин. Ирмос:*

Пророка иону подражая, вопию: живот мой, блаже, свободи из тли, и спаси мя, Cпасе мира, зовуща: слава тебе.

Верховник священных был еси людей, и предпослал еси я в радости на небеса, пострадавшыя, священномучениче анфиме славне.

Яко злато чисто посреди огня, благочестие ваше страдальческое Иисусу познася, солнца множае облистающее.

умертвившеся плотию, жизнь истинную наследовасте, мудрии, со Христом суще, показавшим вы сильнейшыя мук.

*Богородичен:*

По рождестве воистинну, яко прежде рождества, марие, силою из тебе воплощшагося Иисуса, пребыла еси Дева: чудо воистинну преславно. (с. 575)

*Кондак праздника, глас г~. Подобен:*

Дева днесь пресущественнаго раждает, и земля вертеп неприступному приносит, ангели с пастырьми славословят, волсви же со звездою путешествуют: нас бо ради родися отроча младо, превечный Бог.

*Икос:*

Едем вифлеем отверзе, приидите видим, пищу в тайне обретохом: приидите, приимем сущая райская внутрь вертепа: тамо явися корень ненапоен, прозябая отпущение: тамо обретеся кладязь неископан, из негоже Давид пити древле возжадася. тамо Дева рождши младенца, жажду устави абие адамову и Давидову. сего ради к нему идем, где родися отроча младо превечный Бог.

*Песнь з~. Ирмос:*

Всецаря любовию уловленнии отроцы, укориша безчисленно ярящася мучителя злобожное языковредие{<::рус> По другим источникам (Праздничная Минея, М.: 1993, репринт 1914; Минея, Январь (в приложении), М.: Сретенский Монастырь, 1996; Ирмологий, СТЛ 1995, репринт 1913): <::слав> языковредие<::рус>, что более согласно с правилами церковнославянской орфографии (ср. греч. <::греч>глоссалгиа<::рус> в оригинальном тексте этого ирмоса). Прим. <::лат> orthlиb<::слав>}, имже повинуся огнь многий, владыце глаголющым: во веки благословен еси.

Слуги убо неистовно попаляет, спасает же всепалящая со страхом юныя, седмочисленным разжжением возвышена ихже венча пламень, независтно Господу подающу благочестия ради росу.

Помощниче Христе человеком, противное гадание воплощение неизглаголанное имеяй, посрамил еси богатство обожения носяй, воображся ныне, егоже ради упованием, свыше в преисподний приидохом мрак.

Зле неудержанно возвышаемы, нечестно бесящийся от развращения мира. низложил еси всемощне грех, яже привлече прежде: днесь же от сетей спасаеши, воплощся волею, благодетелю.

*Ин. Ирмос:*

Сущым в пещи отроком твоим, Cпасе, не прикоснуся, (с. 576) ниже стужи огнь. тогда трие, яко единеми усты, пояху, и благословляху, глаголюще: благословен Бог отец наших.

Смотряюще едина, яже тамо, блаженнии, пребывающая силою божественною, якоже трие в вавилоне божественнии отроцы, огня вышшии явистеся, божественным светом просвещаеми.

Глагол мучителев безсловесный, мудрии, похуливше, со священными женами, и приношение яко истинно божественными младенцы, приношения всецела царю всех принесостеся.

Просвещение знания Христова предстоящи внутрь души всеблагоговейно, темный безбожия облак воистинну страдальцы проидосте, и в вечный свет приидосте.

*Богородичен:*

Вышши явилася еси небес, рождшая всех Владыку и Бога. егоже прилежно молящи не престай, всесвятая чистая, спасти верою теплою песнословящыя тя.

*Песнь и~. Ирмос:*

утробу неопальну образуют отроковицы, иже в ветсем опаляемии юношы, преестественно раждающую запечатленну. обоя же содевающи чудодейство едино, люди к пению возставляет благодать.

Пагубы убежавши, еже обожитися прелестию непрестанно поет излиявшагося слова, юношески вся с трепетом тварь, неславну хвалу боящися приносит, тленна сущи, аще и мудре терпяше.

Грядеши, заблуждшее на пажить обращая цветотворную, из пустынных холмов, языков возстание, человеческое естество, силу нужную человекоубийцы угасити: муж же явився и Бог промышлением.

*Ин. Ирмос:*

Песнословцы в пещи спасшаго дети, и громопламенную (с. 577) преложшаго на росу, Христа Бога пойте, и превозносите во вся веки.

Точат божественнаго благовония врачевание мира, мучеников мощи, и страстей смрад отемлют верою песнословящих тя Христа во веки.

Явистеся яко шипцы страдальцы краснейшии, посреде ходяще огня, и усердно зовуще: пойте и превозносите Христа во веки.

Юношы вкупе и девы, и старцы и юнии, младенцы святии, жен же множество безчисленное, вышнее улучиша ликование, вкупе пострадавше.

*Богородичен:*

Иезекииль тя дверь зрит заключенну, Дево: еюже пройде Иисус, вселивыйся во утробе твоей, и плоть от твоих кровей понес неслиянно.

*Песнь ф~. Ирмос:*

Любити убо нам, яко безбедное страхом удобее молчание, любовию же, Дево, песни ткати спротяженно сложенныя, неудобно есть: но и Мати, силу, елико есть произволение, даждь.

образы несветлы, и сени приведены, о Мати чистая, видевше слова, нова явльшагося от врат заключенных: мнящии же истинную светлость, достойно твою благословим утробу.

Желание получивше, и божия пришествия Христокраснии людие сподобльшеся, ныне утешаются паки бытием, яко живоносну благодать даеши, Дево чистая, поклонитися славе.

*Ин. Ирмос:*

Светоносный облак, в оньже всех Владыка, яко дождь с небесе на руно сниде, и воплотися нас ради, быв человек, безначальный, величаем вси яко матерь Бога нашего чистую.

Яко вольнозакланнии агнцы всесожгостеся вкупе, и яко жертвы чистыя закланному владыце о нас (с. 578) земнородных, добропобеднии мученицы приведостеся, и венцы победы достойно приясте вкупе.

Со святыми пророки, с честными апостолы и с лики избранных предстояще ангел, множество мучеников священных, Господу молитеся, еже спасти от напастей и бед, верою блажащыя вас.

Солнечных лучь священная ваша память множае сияет страдальцы, демонскую тму отгонящи присно, и всех просвещающи всехвальнии, верою и любовию по долгу блажащыя вас.

*Богородичен:*

Свет рождшая божественный от отца возсиявший омраченную мою душу лестьми жития, и бывшую врагом, всенепорочная, игралище, ущедри, и светом покаяния спасительнаго сподоби, чистая.

*Светилен праздника:*

Посетил ны есть свыше Спас наш, восток востоков, и сущии во тме и сени обретохом истину: ибо от Девы родися Господь.

*Дважды.*

*На стиховне стихиры, глас з~. Подобен:*
Ангельския:

Доме евфрафов, * сионе граде святый, * приими с радостию Владыку всех * в тебе от Девы паче слова раждаема, * градонаписати хотяща * рая отпадшыя, * к немуже зовем: * благословен пришедый * Боже наш, слава тебе.

*Стих:*
Из чрева прежде денницы родих тя, клятся Господь и не раскается.

Тя нас ради по нам явльшася, слове, * свиряющих лик видев в вертепе, * пеленами повита, * в яслех же лежаща, * поет тя яве со ангелы, * слава Богу в вышних. * с нимиже зовем: * благословен рождейся * Боже наш, слава тебе. (с. 579)

*Стих:*
Рече Господь Господеви моему: седи одесную мене.

Иже во пророцех велегласный взывает: от девственнаго хощет родитися чрева * отроча Владыка, * паче слова и мысли, * ангел совета воистинну велика, и жизнь живущих сый. * с ними же зовем: * благословен рождейся * Боже наш, слава тебе.

*Слава, и ныне, глас а~:*

Небо и земля днесь пророчески да возвеселятся, ангели и человецы духовно да торжествуют, яко Бог во плоти явися, сущым во тме и сени седящым, рождейся от Девы: вертеп и ясли прияша того: пастырие чудо проповедуют: волсви от восток в вифлеем дары приносят. мы же хвалу недостойными устнами, ангельски тому принесем: слава в вышних Богу, и на земли мир: прииде бо чаяние языков, пришед спасе нас от работы вражия.

*На литургии блаженна, песнь д~-я и е~-я на з~. Прокимен святых, глас е~:*
Ты, Господи, сохраниши ны и соблюдеши ны: *Стих:*
Спаси мя, Господи, яко оскуде преподобный: *Апостол к римляном, зачало ч~з от полу. Аллилуиа, глас д~:*
Воскликните Господеви вся земля: *Евангелие луки, зачало н~а от полу. Причастен:*
Радуйтеся, праведнии о Господе:

