<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 580)

*Месяца тогоже в к~ф-й день.*

*Святых младенец четыренадесяти тысящ, Христа ради избиенных от ирода в вифлееме иудейстем:*

*И преподобнаго отца нашего маркелла, игумена обители неусыпаемых.*

*На*
Господи, воззвах: *стихиры святых, глас д~. Подобен:*
Яко добля:

Сокровища сокровеннаго * иский пребеззаконный, * незлобивыя закла отроки днесь: * и рахиль неутешна бяше, * неправедно зрящи заколение, * и безвременную смерть, * ихже плакаше болящи утробою: * но сия веселится * в недрех авраамовых ныне видящи.

Царя безлетнаго, * под летом бывша, * царь пребеззаконный взыска, * и не обрет убити его, * младенцев пожат неискусозлобное множество: * яже содела мученики, * яко не мняше, * и гражданы вышняго царствия, * того во веки пребезумие обличающыя.

*От*
Девы рождшуся тебе, * превечный Господи, и за благость младенствовавшу, * лик младенцев приведеся * мученическою кровию, * немутну душу просветив праведнейше: * яже вселил еси во обители присноживотныя, * иродову обличающи злобу, * и суровейшее пребезумие.

*Преподобнаго стихиры, глас и подобен тойже:*

Воздержания образ, * показался еси монашествующым, * богоносе маркелле, * воздержанием столп огненный * взимаяся духом, премудре, от земли на небеса, * и чистоты собеседник, * безмолвия же истинный (с. 581) истинно хранитель, * и мужества столп одушевлен, * правило же к добродетели известнейшее.

Страстей взыграния * увядил еси, преподобне, * бдением крепким и поучением писаний, * и молитвою прилежною, * и слез точением. * темже воистинну явился еси * владыце достойное жилище, * и исцеления верою приходящым ты подаеши, * безсмертнаго сподобляяся наслаждения.

Наслаждаяся яснейше * доброты Владыки твоего, * зерцалом разрешшымся, * всеблаженне, плотским, * и явлением сущым зде, * моли о чисте хвалящих * память твою всесвященную, * и псалмы же и песньми почитающих: * яко да улучим милость в день судный.

*Слава, младенцев, глас и~. Андреа критскаго:*

Ирод пребеззаконный, видя звезду паче всея твари светлейшую, смущашеся, и млекопитаемыя младенцы из об\ъятий матерних восхищаше: елисаветь же вземши иоанна, камень моляше глаголющи: приими матерь с чадом. гора прият предтечу: ясли же храняху сокровище, егоже звезда возвести, и волсви поклонишася: Господи, слава тебе.

*И ныне, глас тойже:*

Преславное таинство устрояется днесь, обновляется естество, и Бог человек бывает: еже бе, пребысть: и еже не бе, прият: ни смешения претерпев, ниже разделения.

*На стиховне стихиры праздника, глас з~. Подобен:*
Тридневен:

Таинство ужасное зрю: Бог бо, иже горстию содержай всю тварь, об\ъемлется плотию в яслех безсловесных, и рубищи повивается, повиваяй мглою море.

*Стих:*
Из чрева прежде денницы родих тя, клятся Господь и не раскается. (с. 582)

Безплотный воплощается Бог, и начинается безначальный, и полный ныне истощевается, в малом вертепе от Девы, и младенц млеком питается, препитовая всякое дыхание.

*Стих:*
Рече Господь Господеви моему: седи одесную мене.

Играют в рождестве Христове пастырие и славят со ангелы: и звезда дароносит: и волсви покланяются: и человецы спасени бывше, Богородицу величают.

*Слава, младенцев, глас и~. Андреа критскаго:*

Ии~су рождшуся в вифлееме иудейстем, иудейская держава упразднися. Да играют младенцы, за Христа закалаемии, иудеа да рыдает: глас бо слышан бысть в раме, рахиль плачущи рыдает, якоже пишет, по чадех своих: младенцы бо избив ирод пребеззаконный, исполняше писание, иудею насыщая неповинныя крове: и земля убо червленяшеся кровьми младенцев, от язык же церковь таинственне очищается, и в красоту одеяется. прииде истина, Бог явися в сени седящым, от Девы родивыйся, во еже спасти нас.

*И ныне, глас тойже. Иоанна монаха:*

Господи, в вифлеем пришед, в вертеп вселился еси: небо престол имея, во яслех восклонился еси: егоже воинства окружают ангел, пастырем снизшел еси: да спасеши яко благоутробен род наш, слава тебе.

*Тропарь святым, глас а~:*

Болезньми святых, имиже о тебе пострадаша, умолен буди, Господи, и вся наша болезни исцели, человеколюбче, молимся.

*Слава, преподобному. Тропарь, глас и~:*

В тебе, отче, известно спасеся еже по образу: приим бо крест, последовал еси Христу, и дея учил еси презирати убо плоть, преходит бо, прилежати (с. 583) же о души, вещи безсмертней. темже и со ангелы срадуется, преподобне маркелле, дух твой.

*И ныне, праздника, глас д~:*

Рождество твое, Христе Боже наш, возсия мирови свет разума: в нем бо звездам служащии, звездою учахуся, тебе кланятися солнцу правды, и тебе ведети с высоты востока: Господи, слава тебе.

*На утрени, на*
Бог Господь: *Тропарь праздника единожды, и младенцев единожды. Слава, преподобнаго, И ныне, праздника.*

*По а~-й стихологии седален, глас е~. Подобен:*
Собезначальное слово:

Звезды сиянием озарившеся, от персиды волсви приидоша в вертеп вифлеемский: дары изрядны рожденному царю от Девы и матере, принесше благодарно, от языков наставляеми в поклонение тому.

*Слава, и ныне, тойже.*

*По в~-й стихологии седален, глас и~. Подобен:*
Воскресе из мертвых:

Свирелей пастырских уставляя песнь, воинство ангельское возглашает, глаголя: хвалу воспойте божественную овцами владущии, возопийте поюще: яко родися Христос Господь, благоволивый спасти, яко Бог, род человеческий.

*Слава, и ныне, подобен тойже:*

Преславно, вернии, таинство сие, Бог от Девы родися, якоже весть. чини ангельстии удивльшеся снизхождению его, зовут воспевающе: яко родися Христос Господь, благоволивый спасти, яко Бог, род человеческий.

*Канон праздника на з~, и святым два канона на и~.*

*Канон кир космы.*

*Глас а~. Песнь а~. Ирмос:*

Христос раждается, славите. Христос с небес, срящите. Христос (с. 584) на земли, возноситеся. пойте Господеви вся земля, и веселием воспойте, людие, яко прославися.

Истлевша преступлением, по божию образу бывшаго, всего истления суща, лучшия отпадша божественныя жизни, паки обновляет мудрый содетель, яко прославися.

Видев зиждитель гиблема человека, руками егоже созда, приклонив небеса сходит: сего же от Девы божественныя чистыя всего осуществует, воистинну воплощся, яко прославися.

Мудрость, слово и сила, сын сый отчий и сияние, Христос Бог, сил утаився, елико премирных, и елико на земли, и вочеловечся обновил есть нас, яко прославися.

*Канон святых младенцев на д~.*

*Глас д~. Песнь а~. Ирмос:*

Пределив пучину чермную Бог, фараона погрузивый в ней, прошед моисеа немокренно в пустыню, и одождив манну в снедь людем Исраилевым, яко силен.

Звезда возсия в вифлееме, и едема от мрачныя разреши клятвы: и спасения день даруется родоначальником, из девственна облака просиявый Иисус, сущих во тме просвещение.

Тризнище днесь младенцев отверзеся, верным за Христа и Бога, врагов обличая начала и власти, и иродов обличая мужески младоумный гнев смысленно.

*Богородичен:*

Божественное утверждение и стена нерушима, чистая, и мысленный мост присно, и необоримь столп, и основание и покров, егоже ради спасаемся вси от бед, ты еси воистинну.

*Канон преподобнаго.*

*Глас з~. Песнь а~. Ирмос:*

Яко по суху, пешешествовав Исраиль, по бездне стопами, (с. 585) гонителя фараона видя потопляема, Богу победную песнь, поим, вопияше.

Обновляется тварь, и земных естество новотворится, плотию творца всех паче ума Христа раждаема из чистыя и пресвятыя матере.

Разум прием, отче, от Бога истины, и непрестанно взыскав его житием, маркелле, чистым, и божественными добродетельми угодил еси.

*Богородичен:*

Земля отеческия клятвы, яже во едеме, избавление прият: на ней избавителю рождшуся, чистая, из тебе, и обновльшу ю и освятившу.

*Песнь г~. Ирмос:*

Прежде век от отца рожденному нетленно сыну, и в последняя от Девы воплощенному безсеменно Христу Богу возопиим: вознесый рог наш, свят еси, Господи.

Иже вдохновения причащся лучшаго адам перстный, и к тлению поползся женскою лестию, Христа от жены видя, вопиет: иже мене ради по мне быв, свят еси, Господи.

Сообразен бренному умалению растворением, Христе, быв, и причастием плоти горшия, подав божественнаго естества, землен быв, и пребыв Бог, и возвысивый рог наш, свят еси, Господи.

Вифлееме, веселися, князей иудовых сый царь: Исраиля бо пасый, на рамех херувимских, из тебе пройде Христос яве: и вознесый рог наш над всеми воцарися.

*Ин. Ирмос:*

утверждаяй гром, и созидаяй дух, утверди мене, Господи, да тя пою истинно, и творю волю твою, яко несть свят, яко ты, Боже наш.

Девственною дверию прошед содетель и Бог наш, (с. 586) плотский дом себе созда неизглаголанно, и младенец бысть, и во яслех восклонися.

Сверстницы дети страдальцы Христова воплощения, иродово неразумное ослепиша неистовство, и очи всесветлии церкве явишася.

*Богородичен:*

Из тебе без\ъотчий явися, безматерен прежде веков Господи, и зиждется преестественно, и наздание дарует сущым из адама обожения, Дево неискусобрачная.

*Ин. Ирмос:*

Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

облацы каплите на землю сладость веселия: из облака бо светла возсия Христос, в вертепе плотски паче всякия мысли раждаемь.

Твердостию души на враги мысленныя вооружився, богоносе, посекл еси тех ополчения державно, и победы увязлся еси венцем.

*Богородичен:*

*От*
пречистых твоих, чистая, и честных кровей, воплощся неизреченно слово божие, показа яко Бог тварей тя всех владычцу.

*Кондак праздника, глас г~:*

Дева днесь пресущественнаго раждает, и земля вертеп неприступному приносит, ангели с пастырьми славословят, волсви же со звездою путешествуют: нас бо ради родися отроча младо, превечный Бог.

*Икос:*

Едем вифлеем отверзе, приидите видим, пищу в тайне обретохом: приидите, приимем сущая райская внутрь вертепа: тамо явися корень ненапоен, прозябая отпущение: тамо обретеся кладязь неископан, из негоже (с. 587) Давид пити древле возжадася: тамо Дева рождши младенца, жажду устави абие адамову и Давидову. сего ради к нему идем, где родися отроча младо, превечный Бог.

*И седален младенцев, глас д~. Подобен:*
Явился еси:

Рождшемуся днесь от Девы, младенцев воинство, яко творцу и царю, приятная приносятся заколения, предложенная Христу веры ради.

*Слава, преподобному, глас д~. Подобен:*
Скоро предвари:

Чистоты угльми пред\ъочистив душу, тело обуздал еси к нетленней крепости, всехвальне маркелле: тем и показался еси обителище божественное, недуги отгоняя, и просвещая верою присно приходящыя к тебе, и восхваляющыя тя.

*И ныне, глас тойже. Подобен:*
удивися иосиф:

удивися, уведев ирод царь лютый, ищя яростию противу боря рождшемуся на земли царю, юному Христу: и боязнию и страхом многим содержимь, посылает воинство убити с яростию дети в вифлееме младенствующыя, купно с ними убити покушаяся создателя, за благоутробие обнищавшаго: из девственныя бо утробы произыде, спасти хотя род наш.

*Песнь д~. Ирмос:*

Жезл из корене иессеова, и цвет от него, Христе, от Девы прозябл еси, из горы хвальный, приосененныя чащи, пришел еси воплощся от неискусомужныя, невещественный и Боже, слава силе твоей, Господи.

Егоже древле прорече иаков, языков ждание, Христе, от колена иудова возсиял еси, и силу дамаскову, самарийскую же корысть пришел еси испроврещи, лесть пременяя в веру боголепну: слава силе твоей, Господи. (с. 588)

Волхва древле валаама словесы ученики, мудрыя звездоблюстители, радости исполнил еси, звезда от иакова возсияв, Владыко, языков начаток вводимыя приял же еси яве: слава силе твоей, Господи.

Яко на руно, во чрево Девы сшел еси дождь, Христе, и яко капли на землю каплющыя. ефиопиа и фарсис, и аравитстии острови же и сава, мидов всю землю держащии, припадоша тебе, Cпасе: слава силе твоей, Господи.

*Ин. Ирмос:*

услышах слух твой, и убояхся, пророк глаголаше, разумех дела твоя, и дивихся, и возопих: слава силе твоей, Господи.

Дева и небо, небесныя и земныя, рождеством ходатайствовавши, паче ума примири, и вражды средостение разори.

Младенец множество мученически, по Бозе всех пострадавше, почести страдания от него приемлет: ихже ради ирод весьма устыдеся.

*Богородичен:*

Божественное слово во утробе заченши, страшным словом, паче слова породила еси плотию, всенепорочная. темже тя Богородицу славим.

*Ин. Ирмос:*

Христос моя сила, Бог и Господь, честная церковь боголепно поет, взывающи от смысла чиста, о Господе празднующи.

Видевше, Господи, еже в вертепе твое снитие, чинове мысленнии страхом ужасошася, и воспеша, Христе, недомысленную твою милость.

Болезни, преподобне, и поты твоя с кровными струями младенцев смешени, маркелле: рождшемуся плотию дары честны принесошася.

*Богородичен:*

Красну тя добротою преоблистающую, сына твоего зарею, язычестии дароносцы, чистая, видевше, видение ново и преславно воспеша.

*Песнь е~. Ирмос:*

Бог сый мира, отец щедрот, великаго совета твоего ангела, (с. 589) мир подавающа, послал еси нам. тем богоразумия к свету наставльшеся, от нощи утренююще, славословим тя, человеколюбче.

В рабех кесаревым повелением написатися покорься, и нас рабы сущыя, врага и греха свободил еси, Христе: весь же по нам обнищав, и перстнаго от самаго единения и общения богосоделал еси.

Се Дева, якоже древле рече, во чреве приемши, родила есть Бога вочеловечшася, и пребывает Дева. еяже ради примирившеся Богу грешнии, Богородицу сущую воистинну вернии воспоим.

*Ин. Ирмос:*

Возсияй ми, Господи, свет повелений твоих, яко к тебе дух мой утренюет и поет тя: ты бо еси Бог наш, и к тебе прибегаю, царю мира.

Чувственное убо солнце облаки покрывается, умное же и всеневещественное безмерным благоутробием в плоть одеявся, в вертепе днесь пеленами повивается нас ради.

Скверноубийства кровьми ирод оскверняется: Владыку бо всех Бога и царя убити покушаяся, на отроки неистовствует и свирепствует люте.

*Богородичен:*

Зарею молитвы твоея, богородительнице чистая, слепоту сердца моего озари, яко едина светильника Господа, и славы солнце возсиявши Христа.

*Ин. Ирмос:*

Божиим светом твоим, блаже, утренюющих ти душы любовию озари, молюся, тя ведети, слове божий, истиннаго Бога, от мрака греховнаго взывающа.

Преливается чаша благоутробия твоего, Христе, во творения вся, и обильно сия милости исполни, плотию явльшуся и рождшуся тебе. (с. 590)

Вещнаго, преподобне, души помрачения, и всякия земныя и тленныя красоты, болезньми очистив твоего постничества, равноангелен показался еси в мире, маркелле.

*Богородичен:*

Струи источи мысленныя безсмертия, из тебе плотию рождейся в вертепе, чистая, и человеческое естество напои нетлением, обогатив сие, яко благоутробен.

*Песнь з~. Ирмос:*

Из утробы иону младенца изблева морский зверь, якова прият: в Деву же всельшееся слово, и плоть приемшее, пройде сохраншее нетленну. егоже бо не пострада истления, рождшую сохрани неврежденну.

Прииде воплощся Христос Бог наш из чрева, егоже отец прежде денницы раждает: правления же держя пречистых сил, в яслех скотиих возлежит, и пеленами повивается: разрешает же многоплетенныя пленицы прегрешений.

Юно из адама отроча смешения, родися сын, и верным дадеся, будущаго века сей есть отец и начальник: и нарицается великаго совета ангел. сей крепок Бог есть, и держай областию всю тварь.

*Ин. Ирмос:*

Буря мя многих согрешений моих потопляет, и изнемогает дух мой. но ты, Господи, яко милостив, сшед, возведи живот мой.

Божественное воплощения слова совершается днесь таинство, Богородице: тобою бо явися плотию Бог превечный, да обожит приятие.

Рахиль убо чад плачущи, древле провозвести за Христа младенцев приемших безгодное заколение. тем и отрицашеся, утешитися не хотящи. (с. 591)

*Богородичен:*

Божественное рождество твое, всесвятая, прозябшую пресече в раи клятву, и стезю древа жизни человеком отверзши, благословение источи.

*Ин. Ирмос:*

Житейское море, воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Мира благовоннейшая издаде земля в себе паче смысла, неистощеннаго мира, от чистыя плотию источившаго, и человеки благовония божественнаго исполнившаго.

Жития привременное и нестоянное мудре усмотрив, маркелле, к присностоящым душевное возвысил еси желание еже получил еси болезньми постничества.

*Богородичен:*

Раждается безлетный, Бог слово во плоти из тебе, Дево пречистая, да жизнь безлетную человеком, и наследие вечное, и славу подаст нетленную.

*Кондак, глас д~. Подобен:*
Явился еси:

Звезда волхвы посла к рождшемуся, и ирод неправедное воинство посла люто, убити мня во яслех, яко младенца лежаща.

*Икос:*

Горним и дольным ныне вкупе веселящымся, во явлении всех царя, ирод сам токмо с пророкоубийцы иудеи сболезнует: лепо бо самым им токмо рыдати, не бо от ныне царствовати имут: но царство господне и еще державствовати имать, дерзости врагов отражающее, и множества верных созывающее, с честными младенцы взирати, иже во яслех, яко младенца лежаща.

*Песнь з~. Ирмос:*

отроцы, благочестию совоспитани, злочестиваго веления (с. 592) небрегше, огненнаго прещения не убояшася, но посреди пламене стояще, пояху: отцев Боже, благословен еси.

Пастырие свиряюще, ужасно светоявление получиша: слава бо господня облиста их: и ангел, воспойте, вопия, яко родися Христос, отцев Бог благословенный.

Внезапу с словом ангеловым небесная воинства, слава, вопияху, Богу в вышних, на земли мир, в человецех благоволение: Христос возсия, отцев Бог благословенный.

Глагол что сей, рекоша пастырие! пришедше увидим бывшее, божественнаго Христа. вифлеема же дошедше, с рождшею покланяхуся, воспевающе: отцев Боже, благословен еси.

*Ин. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Веселится днесь вифлеем с нами, тя бо невместимаго в вертепе приемлет, благословен еси, вопия, един Бог отец наших.

Незлобива жертва и нескверная за тя предзакалается, божий слове, вопиюще: благословен еси, Господи Боже отец наших.

*Богородичен:*

Радуйся, небурное покаяния пристанище, в неже прибегающе, Богородице, зовем: благословена еси едина рождшая Бога отец наших.

*Ин. Ирмос:*

Росодательну убо пещь содела ангел преподобным отроком, халдеи же опаляющее веление божие, мучителя увеща вопити: благословен еси, Боже отец наших.

Поколебавшуюся безбожием всю тварь, иже в вертепе рождейся, утверди познанием своим паки, непрестанно зовущую ему: благословен еси, Боже отец наших. (с. 593)

огнем убо постничества попалил еси, маркелле, плотския сласти: безстрастия же росою напоил еси душу, вопия Христу светло, благословен еси, Боже отец наших.

*Богородичен:*

Виде вся тварь, богоневесто, божественная величия твоя, плотию из тебе владыце всех и Богу рождшуся во граде вифлееме, и с пастырьми и волхвы тя воспе.

*Песнь и~. Ирмос:*

Чуда преестественнаго, росодательная из\ъобрази пещь образ: не бо, яже прият, палит юныя, яко ниже огнь божества Девы, в нюже вниде утробу. тем, воспевающе, воспоем: да благословит тварь вся Господа, и превозносит во вся веки.

Влечет вавилоня дщи отроки плененныя Давидовы от сиона к себе: дароносцы же слет волхвы дети, Давидове богоприятней дщери молящыяся. тем воспевающе воспоим: да благословит тварь вся Господа, и превозносит во вся веки.

органы уклониша плачевныя песни, не пояху бо в земли чуждей отроцы сионовы, вавилонскую же разрешает лесть, всю, и мусикийския составы, в вифлееме возсияв Христос. тем воспевающе воспоим: да благословит тварь вся Господа, и превозносит во вся веки.

Корысти вавилон царства сионя, и плененное богатство прият: сокровища же Христос в сион сего, и цари звездою наставляя звездоблюстители влечет. тем воспевающе воспоим: да благословит тварь вся Господа, и превозносит во вся веки.

*Ин. Ирмос:*

Всяческая, Владыко, премудростию твоею составил еси, земли же паки утвердил еси, якоже веси, дно, основанием водрузивый на водах безмерных. тем вси вопием, воспевающе: благословите дела господня непрестанно Господа. (с. 594)

Ангели славят власть рождшагося, пастырие чудятся, и волсви покланяются, небеса возвещают звездою зиждителя: с нимиже вси воспевающе, вопием: благословите дела господня, Господа.

Множество неискусозлобное воинствует владыце днесь кровию, и на ирода твердо вооружается, тебе, Христе, рождшуся. тем вси вопием, воспевающе: благословите дела господня, Господа.

*Богородичен:*

Деву тя, чистая, храм, и дверь и облак, купину неопалиму, и стамну манны, и жезл прозябший, кивот и свещник, и скрижали завета, гору святую, из неяже камень отсечеся, пророцы божии проповедаша.

*Ин. Ирмос:*

Из пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети. тя превозносим во вся веки.

Светоносную тварь одеждею одевается, и первое сетование все отложи, обновителю и владыце рождшуся на земли: егоже превозносим во веки.

Вооружився добродетельми, преподобне маркелле, ополчения демонов поборил еси, и яко победитель на тыя взял еси одоления, и чудес благодать от Бога приял еси.

*Богородичен:*

Иже из тебе в вертепе родивыйся, всенепорочная, вечныя человеком обители уготова, искренно, Богородице, поющым тя, и превозносящым несказанное твое рождество.

*Песнь ф~. Ирмос:*

Таинство странное вижу и преславное: небо, вертеп: престол херувимский, Деву: ясли, вместилище, в нихже возлеже невместимый Христос Бог: егоже, воспевающе, величаем.

Изрядное течение зряще волсви, необычныя новыя (с. 595) звезды новосияющия, небеса просвещающия, Христа царя знаменующия на земли рождшагося в вифлееме, на спасение наше.

Новорожденное, волхвом глаголющым, отроча царь, егоже звезда яви, где есть; тому бо поклонитися приидохом: яряся ирод смущашеся, Христа убити, богоборец шатаяся.

Испыта ирод время звезды, еяже вождением волсви в вифлееме покланяхуся Христу в дары: еюже ко отечеству наставляеми, лютаго детоубийцу оставиша поругана.

*Ин. Ирмос:*

Яко сотвори мне величие сильный, и свято имя его, и милость его в род и род боящымся его.

Весь в тебе вмещается, иже в недрех сый отца, и зиждется зиждитель небесе, и истощавается мене ради: и в пеленах повився, разрешает прегрешений пленицы.

В раме слышася рахили горькое рыдание, плачь же, и увы, и сокрушение: скверноубийца бо враг, на чада вифлеемская, ирод показася.

*Богородичен:*

Рождеством твоим, Дево, обожихомся смертнии: Бога бо питателя всех, и единославна отцу, и раждаеши, и млеком питаеши. о страннаго чудесе!

*Ин. Ирмос:*

Бога человеком не возможно видети, на негоже не смеют чини ангельстии взирати: тобою бо, всечистая, явися человеком слово воплощенно. егоже величающе, с небесными вои тя ублажаем.

Познана показася, Христе, милость, яже паче ума твоего человеколюбия языком: плотию бо, Владыко, обнищал еси, да причастники богатства лучшаго, Господи, сотвориши ны, яко благ и многомилостив.

Крест на рамена взем, блаженне, Христов, и сего страсти (с. 596) подражая, распялся еси миру весь, отче маркелле: причастник бо был еси воскресния и славы лучшия, в нейже нас поминай.

*Богородичен:*

Сыны божия ны содела, рождейся плотию Бог из тебе, всечистая: и первое даде достояние того приемшым, и Богоматерь тя славословящым прилежно, и величающым.

*Светилен младенцев. Подобен:*
Крест хранитель:

Злачную ниву младенец, богоборствуя ирод, послав незрелую пожа окаянный: и рождшагося Господа не возмог убити, всякаго срама исполняется.

*Слава, и ныне, праздника:*

Посетил ны есть свыше Спас наш, восток востоков, и сущии во тме и сени обретохом истину: ибо от Девы родися Господь.

*На хвалитех стихиры, святым на д~. Глас а~.*

*Самогласны. Киприаново:*

Пречистому твоему рождеству, Христе Боже, первая жертва бысть младенцы: ирод бо яти тя неятаго восхотев, не позна, мученический приводя тебе лик. тем тя молим вочеловечшагося, спасти душы нашя.

*Дважды.*

*Глас в~:*

Во уши Господа саваофа вниде заколение ваше, младенцы честнии: того бо ради кровь пролиясте, и в недрех авраамовых почиваете, и иродову во веки мерзскую злобу отринусте, силою рождшагося Христа.

*Глас г~:*

Мерзско иродово детоубийство, мерзскаго убиения его ради: и чиста детей жертва, яко сверстных Христу нашего спасения, новаго заклания предпожрена, и предпослана. не плачи, рахиль, чад, поминающи недра авраамова, идеже всех есть веселящихся жилище. (с. 597)

*Слава, глас е~:*

Преподобне отче, не дал еси сна твоим очесем, ни веждом твоим дремания, дондеже душу и тело от страстей свободил еси и тебе самаго уготовал еси духа жилище: пришед бо Христос со отцем, обитель в тебе сотвори: и единосущныя Троицы угодник быв, великопроповедниче отче наш маркелле, моли спастися нам.

*И ныне, глас тойже:*

Зрящи тя тварь вся, в вифлееме плотию раждаема, создателя и зиждителя всех, новотворится паки, и обновляется: солнца же свет простре, и земля радуется, волсви из персиды царю всех дары приносят. пастырие чудятся удивльшеся, и Богу во плоти с рождшею покланяхуся. о чудесе! питатель питается материю всечистою, ради мирскаго спасения и обновления.

*На стиховне стихиры, глас з~. Подобен:*
Ангельския:

Воспеша Христа от Девы рождшася горы и холми, * и удолия и поля: * звезда же сего волхвом с небесе показа, * лежаща яко младенца в вертепе, телом рабским одеяна. * к немуже зовем: * благословен рождейся * Боже наш, слава тебе.

*Стих:*
Из чрева прежде денницы родих тя.

Что твоя многая и недомысленная нищета, * еяже ради обогатися адам божественными; * вопияше Дева, * на об\ъятиих держащи еммануила, * Бога и зиждителя, * плоть от нея приемшаго. * к немуже зовем: * благословен рождейся * Боже наш, слава тебе.

*Стих:*
Рече Господь Господеви моему: седи одесную мене.

утро мысленное * возсияла еси, Дево, солнце Христа * на об\ъятиих твоих держащи: * имже просвещается словесное естество все, * сиянием познания совершеннаго, * и (с. 598) нетления сподобляется, * верно зовущее: * благословен рождейся * Боже наш, слава тебе.

*Слава, глас и подобен тойже:*

Ныне на земли является отроча, * иже от отца рождейся прежде век: * радуйся, вся тварь, * небеса, * да веселятся, * видящи убо прежде отриновенныя, * паки Богу присвоены, * и тому зовущыя: * благословен рождейся * Боже наш, слава тебе.

*И ныне:*

усты приснопламенными воспевают, * небесных премирныя силы, рождшагося в вертепе, * за неизреченную милость: * языки и мы пети * бренными да сподобимся, непрестанно тому зовуще: благословен рождейся * Боже наш, слава тебе.

*На литургии: блаженна праздника, от канона песнь з~: и святых младенцев песнь з~. Прокимен, глас з~:*
Хвалите отроцы Господа, хвалите имя господне. *Стих:*
Вселяя неплодовь в дом, матерь о чадех веселящуся. *Апостол к коринфяном, зачало р~п. Аллилуиа. глас е~:*
Пролияша кровь их яко воду. *Евангелие матфеа, зачало д~. Причастен:*
Радуйтеся праведнии о Господе:

