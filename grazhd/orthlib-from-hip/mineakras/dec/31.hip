<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 620)

*Месяца тогоже в л~а-й день.*

*Преподобныя матере нашея мелании римляныни.*

Предписася же служба ея в л~ день: занеже праздник отдается в л~а день, и поется вся служба праздника единаго.

Вечер обычная кафисма. На Господи, воззвах: стихиры на з~, поемыя на самый праздник. Слава, и ныне, самогласна: Августу единоначальствующу: Прокимен дне. Входа несть. Паремий не чтем. Таже: Сподоби, Господи: и ектениа: Исполним вечернюю молитву: На стиховне стихиры праздника, со стихи их: Слава, и ныне, праздника. По Ныне отпущаеши: и по трисвятом тропарь праздника. Таже, ектениа: Помилуй нас, Боже: и отпуст. Святаго же, иже на ряду, поминаем на отпусте.

Полунощницу поем по обычаю с кафисмою, и тропари глаголем рядовыя, и молитву глаголем: Помяни, Господи, в надежди воскресения: и отпуст.

На утрени, на Бог Господь: тропарь праздника трижды. По кафисмах седальны праздника, и чтение праздника. Канон (с. 621) первый со ирмосом на и~: Другий канон со ирмосом на з~: ирмосы обою канонов по дважды. Катавасиа, ирмос перваго канона, на сходе. По г~-й песни впакои, глас и~: Начаток языков: По з~-й песни кондак праздника и икос. На ф~-й песни Честнейшую, не поем, но поем припевы праздника, якоже и на самый праздник. Светилен праздника единожды. Слава, и ныне, тойже. На хвалитех стихиры праздника на д~. Слава, глас з~: Егда время: И ныне, глас в~: Днесь Христос в вифлееме: И славословие великое. По трисвятом тропарь праздника. Ектении, и отпуст, и обычное исхождение в притвор. И час первый. Тропарь и кондак праздника.

На литургии блаженна обоих канонов песнь ф~-я, на и~. Антифонов же праздника не глаголем. По входе тропарь праздника: Слава, и ныне, кондак праздника. Таже, трисвятое. Прокимен, аллилуиа и причастен праздника. Апостол и евангелие дне.

*<М\р>*
*Аще ли случится отдание рождества Христова в неделю.*

На малей вечерни, стихиры воскресны и Богородицы по обычаю.

На велицей вечерни, кафисма а~: Блажен муж: На Господи, воззвах: стихиры воскресны г~, и праздника д~, глас в~: Приидите, возрадуемся Господеви: и святых г~. Слава, святых, глас з~: Память совершаем: И ныне, праздника, глас в~: Августу единоначальствующу на земли: Вход, прокимен дне. На литии стихиры праздника. Слава, глас е~: Волсви персидстии: И ныне, глас з~: Ликуют ангели: На стиховне стихиры воскресны. Слава, святых, глас з~: Священных память: И ныне, праздника. На благословении хлебов тропарь, Богородице Дево: дважды, и святых единожды: Благовествуй, иосифе: таже чтение в посланиих апостольских.

На утрени на Бог Господь тропарь воскресн, дважды. Слава, святых: И ныне, праздника. По кафисмах седальны воскресны, и Богородичны их, и чтение во евангелии толковом, неделя по рождестве (с. 622) Христове: таже непорочны, с тропари их, впакои гласа, и чтение праздника. Степенна, и прокимен гласа, и Всякое дыхание: Евангелие воскресно, и Воскресние Христово: По н~-м псалме стихира воскресна. Канон воскресн, со ирмосом на д~, и святых на д~, и праздника, оба канона на з~. Катавасиа праздника, ирмос перваго канона. По г~ песни кондак святых, и икос, и седален их. Слава, и ныне, праздника. И чтение. По з~ песни кондак праздника, и икос. На ф~ песни поем Честнейшую: Светилен воскресн: Слава, святых: И ныне, праздника. На хвалитех стихиры воскресны д~: и праздника самогласны д~, глас д~: Веселитеся, праведнии: с припевы: Слава, святых, глас и~: Кровь и огнь: И ныне, Преблагословенна еси: Славословие великое. По трисвятом, тропарь воскресн, Ектении, И отпуст: И оглашение студитово. И обычное исхождение. И поем, Слава, и ныне, стихиру евангельскую, и час первый в притворе. На а~-м часе тропарь воскресн: Слава, праздника: И ныне, Богородичен часов. По отче наш: Кондак праздника. На г~-м часе тропарь воскресн: Слава, святых: И ныне, Богородичен часов. Кондак праздника и святых, пременяюще глаголем.

На литургии: Блаженна гласа, на д~: и праздника а~-го канона, песнь ф~, на д~: и святых, песнь з~, на д~. По входе тропарь воскресн, и праздника, и святых: Слава, кондак святых: И ныне, праздника. Прокимен праздника, и святых: Дивен Бог во святых своих: Апостол, к галатом, зачало с~. Аллилуиа, праздника. Евангелие матфеа, зачало д~. Причастен: Хвалите Господа: Другий, праздника.

[зри] *Аще ли случится попразднство, или отдание рождества Христова в субботу.*

В пяток вечера: На Господи, воззвах: Слава, и ныне, праздника: А Богородичен первый настоящаго гласа не поем.

