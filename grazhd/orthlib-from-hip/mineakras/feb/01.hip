<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

*МИНИА МЕСЯЦЪ ФЕВРуАРИЙ.*

КИЕВЪ. В типографии киево-печерской лавры.

#аотч~г года

(с. 4)

Во славу святыя, единосущныя, животворящия и неразделимыя Троицы, отца, и сына, и святаго духа: благословением святейшаго патриарха московскаго и всея руси алексия московскаго сретенскаго монастыря священно-архимандрита напечатася книга сия, миниа месяц февруарий во граде москве, в лето от рождества по плоти Бога слова #ацч~з

<::рус>Московский Сретенский монастырь, издательство «Правило веры», 1996

<::слав>

(с. 5)

*МЕСЯЦЪ ФЕВРуАРИЙ,*

*имеяй дней к~и.*

*Аще ли висектос, тогда имать к~ф.*

*В а~ день предпразднство сретения Господа Бога и Cпаса нашего Иисуса Христа:*

*И святаго мученика трифона.*

*На*
Господи, воззвах, *стихиры предпразднства г~, глас д~.*

*Подобен:*
Яко добля:

Честная готовится церковь * восприяти в себе Господа, * яко младенца приходяща, * и благодатию мысленно уясняюща * вернейший свой и боголюбезный собор * сего ради вопиет: * ты еси слава, и похвала * и украшение исполнения моего, слове, * младенствовавый плотию мене ради.

Чертог многосветлый, * и сень пречестная, * и храм святый и пространный, * внутрь чертогов вводящий церкве Господа, * пред\ъобручает себе честней церкви его, * и молится присно, * от тли и бед избавитися * иже воистинну Богородицу * сию непрестанно славящым.

Предпразднственную хвалу * Христу ныне принесем, * того славяще сошествие: * яко девическими руками, * яко младенец приносимь, * на руки симеона возлещи грядет, * воззвание содевая всем человеком, * и обожити существо, * яко благодетель и Господь. (с. 6)

*Ины стихиры святаго, глас а~. Подобен:*
Всехвальнии:

Трифоне всехвальне, * сладости нетленныя * причастник на небесех был еси светлейший, * доблественными подвиги * пострадал еси, славне: * и свидетель истины быв, * Христа моли, * даровати душам нашым * мир и велию милость.

Трифоне преславне, * света присносущнаго сияньми * световиден весь был еси, * испроверг всю мрачную прелесть, и миродержца тмы низложив * божественною благодатию. * темже моли, * даровати душам нашым * мир и велию милость.

Трифоне всеблаженне, * радости и веселия ангельскаго * сподобился еси, * отверглся красных жития, * и душевною крепостию * вся в ничтоже вменив, * терпеливнейше совершил еси мучение, * и молишися о душах наших.

*Слава, глас в~. Киприаново:*

Преобидел еси сущыя на земли, всеблаженне трифоне честный, к судищу мужески потщася, и борения кровию ты художне, мучениче, гордаго низложив, приял еси победы венец: Христа Бога нашего моля о нас не оскудей, страстотерпче, спастися душам нашым.

*И ныне, глас тойже. Германово:*

Днесь симеон на руки Господи славы приемлет, егоже под мраком первее моисей виде, на горе синайстей скрижали дающа ему. сей есть иже во пророцех глаголяй, и закона творец: сей есть, егоже Давид возвещает, иже всем страшный, имеяй велию и богатую милость. (с. 7)

*На стиховне стихиры, глас в~. Подобен:*
Доме евфрафов:

Восприими, о симеоне! * Господа славы, * якоже известился еси * от духа святаго: * се бо прииде.

*Стих:*
Ныне отпущаеши раба твоего, Владыко, по глаголу твоему, с миром.

Носящи чистая * и пречистая Дева * содетеля и Владыку, * яко младенца на руках, * в церковь входит.

*Стих:*
Свет во откровение языков, и славу людей твоих Исраиля.

Велие и страшное таинство, * и странное смотрения: * иже вся об\ъемля, * и младенцы созидаяй, * яко младенец на руках носится.

*Слава, и ныне, глас тойже. Самогласен:*

Священнаго священная Дева принесе во святилище святителю, простер же руце симеон прият сего радуяся, и возопи: ныне отпущаеши раба твоего, Владыко, по глаголу твоему, с миром, Господи.

*Тропарь, глас д~:*

Мученик твой, Господи, трифон, во страдании своем венец прият нетленный от тебе, Бога нашего. имеяй бо крепость твою, мучителей низложи, сокруши и демонов немощныя дерзости. того молитвами спаси душы нашя.

*Слава, и ныне: тропарь предпразднства, глас а~.*

*Подобен:*
Лик ангельский:

Небесный лик небесных ангел приник на землю, пришедша зрит, яко младенца носима ко храму, перворожденна всея твари, от матере неискусомужныя: предпразднственную убо с нами поют песнь радующеся.

*На утрени, на*
Бог Господь, *тропарь предпразднства, дважды. Слава, святаго: И ныне, предпразднства.*

*По а~-й кафисме седален, глас г~. Подобен:*
Красоте девства:

*От*
Девы тя воплощенна, Христе, радуяся под\ъят (с. 8) священный симеон, ныне отпущаеши, вопия, раба твоего, Владыко: анна же, непорочная пророчица и славная, ныне исповедание и пение приносит тебе. мы же, жизнодавче, вопием ти: слава тако благоволившему.

*Слава, и ныне, тойже.*

*По в~-й кафисме седален, глас и~. Подобен:*
Свирелей пастырских:

Родился еси на земли собезначальный отцу, принеслся еси в церковь непостижимый: радуяся же старец на руки тя восприят, зовый: ныне отпущаеши, егоже посетил еси по глаголу твоему, благоизволивый спасти, яко Бог, род человеческий.

*Слава, и ныне, тойже.*

*Канон предпразднства со ирмосом на и~: и святаго на д~.*

*Канон предпразднства.*

*Глас д~. Песнь а~. Ирмос:*

Моря чермную пучину невлажными стопами древний пешешествовав Исраиль, крестообразными моисеовыма рукама амаликову силу в пустыни победил есть.

Сердца якоже руце вси пред\ъуготовльше, приходяща днесь Христа чисте приимем, и того духом божественных дарований насладимся.

Двери пред\ъотверзши днесь, иже в законе храм, законодавцу и содетелю устрояет входы светлы, и готовит честныя дары ему божественное хваление.

Воспою тебе, Господи Боже мой, младенствовавшему плотию, и закону повинувшемуся, и спасшему человека, егоже ради был еси человек.

*Богородичен:*

Разумев ветхий, пречистая, храм тя, владычце, владыце всех и Богу жилище чисто, лик проповедаше величая славу твою. (с. 9)

*Ин канон мученика, егоже краегранесие:*

Сладости причаститися сподоби мя, трифоне.

*Глас и~. Песнь а~. Ирмос:*

Воду прошед, яко сушу, и египетскаго зла избежав, Исраильтянин вопияше: избавителю и Богу нашему поим.

Воистинну божественныя на небесех сладости наслаждаяся, яко непобедимь страдалец, твоими молитвами душу мою избави от страстей смущения.

Глаголы божественными огласився, совершил еси сия, преславне, деятельно, святыню возлюбив, и целомудрие облобызав.

Был еси истинно пастырь, пасый души твоея в мудрости помышления, душы обращая заблуждающыя, и Богу приводя, славне.

*Богородичен:*

Просвещаеши мя сиянием мысленным, осияние славы рождшая отчее, всенепорочная отроковице, и мрак греховный разори.

*Аще есть неделя, катавасиа:*
Сушу глубородительную землю:

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище и утверждение.

Взыграшася мысленно, иже в дому божии шествия, царя Христа хотяща плотию прияти.

Яко честныя, Христу пред\ъуготовльше днесь, вернии, дары приятны, хвалу, сего с радостию усрящем.

Ныне прейде сень, и пред\ъиде истина, благодати пришедши: ныне под\ъими Христа, симеоне.

*Богородичен:*

Преста еже в сенех и образных начертаниих вещание: истина бо, чистая, тобою явися концем. (с. 10)

*Ин. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Притупил еси силу гордаго, славный мучениче Христов, свыше одеявся силою.

Плотию обложен, шатания безплотнаго угасил еси врага, и воплощеннаго Бога слова проповедал еси.

Единым токмо пришествием твоим духи лукавствия отгоняются, духа святаго гоними благодатию.

*Богородичен:*

Имея тя помощь, не постыждуся, пречистая Мати божия: имея тя предстательницу жизни моея, спасуся.

*Кондак мученика, глас и~. Подобен:*
Яко начатки:

Троическою твердостию многобожия разрушил еси от конец, всеславне, честен во Христе быв, и победив мучители во Христе спасителе, венец приял еси мученичества твоего и дарования божественных исцелений, яко непобедимь.

*И седален, глас д~. Подобен:*
Скоро предвари:

Болезньми, блаженне, наслаждаяся плотскими, божественную и неболезненную пищу достойно восприял еси, венец безсмертия от Бога прием. темже и исцелений реки источаеши любовию прибегающым, мучениче, в кров твой.

*Слава, и ныне, предпразднства, глас а~. Подобен:*
Камени запечатану:

Сокровище вечное жизни всяческих, мене ради под законом младенствовавый древле начертавый на скрижалех закон на горе синайстей, да вся измениши от законныя древния работы. слава благоутробию твоему, Cпасе, слава сошествию твоему, слава смотрению твоему, едине человеколюбче. (с. 11)

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

На облаце носимь светоноснем, плотски яко солнце правды, божественныя зари своя предлагает днесь, и пред\ъозаряет храм свой.

Предпразднственную хвалу владыце церковь днесь привношает, и сего яко жениха прияти светло готовится, и с симеоном радуется: чини ангельстии ужасошася, зряще на руках старческих со отцем и духом хвалимаго, яко сына и Бога нашего.

*Богородичен:*

Яко скинию тя, преславная Богородице, хотящи прияти законная сень, закону Господа, на руках носящую, твоею осияшеся благодатию.

*Ин. Ирмос:*

услышах, Господи, смотрения твоего таинство, разумех дела твоя, и прославих твое божество.

Зрящих удивил еси терпения, блаженне, твердостию: муки бо претерпел еси, яко в чуждем стражда телеси, мудре трифоне.

Питался еси, блаженне, ранами болезней приемь, ныне же наслаждаешися чистее, присносущныя славы насыщаяся.

Стружему телеси твоему железных ногтей остротою, вжиляшеся, чудне, твоея души крепость, божественною благодатию.

*Богородичен:*

На тя упование мое все возлагаю, Мати Дево: душу мою сохрани, яже Бога рождшая, Cпаса моего.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Тя, Господи, плотию церковь хотящи прияти, божественною твоею и неизреченною божества зарею славно просвещашеся. (с. 12)

Тя, Господи, руками душевными сподоби прияти хвалящыя твое смотрение: и нас верою поющих тя приими, яко человеколюбец.

Тя, Господи, радостною душею приемлющыя, плотию нас ради хотяща приити, сподоби с симеоном благодарити тя.

*Богородичен:*

Избавльшеся тебе ради сеновныя службы, чистая, разумом истинным и верою твердою достойно тя славим.

*Ин. Ирмос:*

утренююще, вопием ти, Господи, спаси ны: ты бо еси Бог наш, разве тебе иного не вемы.

Кумиры прелестныя упразднил еси, страстотерпче: токмо бо возлюбил еси Христову образу покланятися.

Разумев пресветлую, славне страстотерпче, благодать Бога нашего, еяже ради пострадал еси.

Божественною озарився благодатию, усердно, страдальче, Христа ради пострадал еси.

*Богородичен:*

Неизреченно бысть зачатие твое, и рождество несказанно: пребыла бо еси чистая приснодева.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Песни, якоже цветы, исплетше днесь, пред\ъуготовим верою благодарения венец божествен владыце, мысленно приити хотящему.

Руки душевныя Богу уготовим, якоже симеон старец, и в храм божественныя славы его приходяща, того с веселием восприимем.

Творца веков старец, яко младенца, прием, Бога превечнаго разуме, и света языков, во славу Исраиля Христа. (с. 13)

Пишуще боговидно тростию духовною тя пророцы, Дево, храм, и сень, и божественный дом владыце всех, о тебе украшахуся.

*Ин. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Изсушив мерзския жертвы, и приношения скверная и неистовства идольская твоими кровьми, славне, напоил еси вся церковная благородная, трифоне, прозябения.

Струпи мученичестии яко миро благоухают, кровь страдалец источает исцеления, останцы же тела душы освящают верою касающихся им.

*Богородичен:*

Яко одушевлен кивот прияла еси слово безначальное, яко святое святилище зиждителя вместила еси, яко престол огнезрачен носиши Владыку, Богомати, всея твари.

*Кондак, глас з~:*

Со отцем слово сый невидимо, ныне убо видимь есть плотию, неизреченно от Девы родися, и на руку старчу дается святителю, поклонимся тому истинному Богу нашему.

*Икос:*

Священная трапеза предлагается, празднолюбных собор днесь предпразднственная носящи знамения, Господа четыредесятодневна, из Девы страшное рождество, и старца честнаго об\ъятие, и честна страдальца память, предпразднственная хвалы припевающе истинному Богу нашему.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Церковь пред\ъукрашшися зарею мысленною, любовию Владыки (с. 14) всех и творца, восприяти его готовится, и радостная сему плетет восхождения.

Иже в недрех неописанно суща отеческих слово, сына своего единороднаго, матернии руце носящии в церковь плотию, по закону, яко младенца вносят.

Вселивыйся Бог во чрево Девы, на руках симеона, яко на престоле огненнем, днесь седит.

*Богородичен:*

Видеша славу твою языцы вси, едина чистая: темже тварей всех тя благочестно царицу ублажают, и Богоматерь паче естества непрестанно славят.

*Ин. Ирмос:*

*От*
иудеи дошедше, отроцы, в вавилоне иногда, верою троическою пламень пещный попраша, поюще: отцев Боже, благословен еси.

Венценосец ликуеши с лики мученик веселяся: прелесть бо победив словом истинным, воспеваеши радуяся: отец наших Боже, благословен еси.

Владыка всяческих своими страданьми венчает мученика, и сего водворяет в селех небесных зовуща, и глаголюща: отец наших Боже, благословен еси.

*Богородичен:*

Млада носящи младенца, прежде всех век Бога, всенепорочная, из тебе воплощенна, не престай молящи спасти поющыя: отец наших Боже, благословен еси.

*Песнь и~. Ирмос:*

Руце распростер даниил, львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Руце распростер симеон, и пред\ъочищ душу божественными деяньми, младенствовавшаго Господи токмо за (с. 15) благость прият, вопия с веселием ему: благословите, вся дела господня, Господа.

Свет благодати Христовы просия нам, хотя ввести в храм свой, всесеновная начертания претворяя яко обновитель, воистинну вопиющым: благословите, вся дела господня, Господа.

Предвечнаго Бога, благоволившаго нас ради младенствовати, и на руках приемлема быти старца симеона, благословите, вся дела господня, Господа.

*Богородичен:*

Иже за благостыню многую вочеловечся Христос, из тебе, пречистая, нас ради приятная днесь отцу приношает очищения, един сый пречист и пренепорочен, и тя едину чистейшую соблюдая пресвятую.

*Ин. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Даже до усекновения и опаления даже до кровепролития, даже и до смертныя кончины пострадал еси, сопротивляяся противу греху, мучениче Христов: ныне же жизнь во Христе сокровенную приемь, взываеши: священницы, благословите, людие, превозносите во вся веки.

На земли подвизался еси, с нечестивыми боряся, противу лестней и богоборней лести, горце нудящым: на небесех же, трифоне, наслаждаешися, венец нося, и со ангелы ликуеши поя: отроцы, благословите, священницы, воспойте, людие, превозносите Господа во веки.

Мучительское из\ъобличил еси безбожие, всемудре, и демонское богоборство угасил еси струями кровей твоих: в Троице единаго Бога достолепне и чисте (с. 16) возвещая, и чествуя взывал еси: отроцы, благословите, священницы, воспойте, людие, превозносите, во вся веки.

*Богородичен:*

Глаголом твоим последующе, ублажаем, пречистая, тя блаженную, плотию рождшую воистинну блаженнаго, света живущаго незаходимаго, и светонаставника, и светодавца Владыку: егоже отроцы благословят, священницы воспевают и превозносят во вся веки.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Душевными тя руками сподоби мя, благодетелю, восприяти, якоже древле симеон, и насладитися твоея благодати: ты бо еси един желание и сладость превозжеленный.

Мысленно вжегше вси добродетелей свещы, любовию с симеоном и анною, свещеносцы пред\ъусрящем, Христу хотящу приити освятити поющыя его.

Днесь в храме симеон старец руками прият Христа Бога нашего, и возопи глаголя: ныне отпущаеши раба твоего, Владыко.

*Богородичен:*

Паче сущих восприят из тебе плоть слово вышняго: чист сый, приношает безначальному отцу очищение, и очищает любовию тя, божию матерь, величающыя.

*Ин. Ирмос:*

Тя неискусобрачную матерь Бога вышняго, тя паче ума рождшую словом воистинну Бога, вышшую пречистых сил, немолчными славословлении величаем.

Паче видимых мученическое чаяние, полно безсмертнаго наслаждения: видится сих надежда полна (с. 17) благоухания, и радости и светлости неизреченныя: темже достойно ублажаются.

Свет был еси вторый, к свету первому приближився, зарею его просвещаемь и воображаемь, трифоне мудре, и того подательными светлостьми сияя: тем тя вси ублажаем.

Явился еси неужасен в подвизех, страстотерпче, явился еси истинно тезоименит божественней и святей пищи, еяже ныне восприемля, и ясно наслаждаяся, спасение чтущым тя нам испроси.

*Богородичен:*

умертви мудрование, богородительнице, плоти моея, и оживи душевное умерщвление, действом истинныя жизни, из тебе рождшияся плотию, за неизреченное благоутробие и спасение поющих тя.

*Светилен. Подобен:*
Духом во святилищи:

Пищи наслаждаяся преславныя и божественныя, ангелом единожитель был еси, блаженне: гуси пасый в лузех, от Бога приял еси благодать исцелений, трифоне великомучениче, исцеляти человеческия немощи и недуги.

*Слава, и ныне, предпразднства:*

отроча принесши всенепорочная отроковица во святилище, совершити яже по закону, и сие на руки яко прият симеон праведный, противу изрече девице: сей лежит на падение и на востание многим, и во знамение в мире.

*На стиховне стихиры, предпразднства, глас в~. Подобен:*
Доме евфрафов:

Скверны кроме, * Христос раждается от Девы, * яко от отца нетленно, * сын прежде денницы, адама избавляяй.

*Стих:*
Ныне отпущаеши раба твоего, Владыко, по глаголу твоему, с миром.

Двери небесныя, отверзитеся, * Христос бо в церковь, * яко младенец, материю Девою * Богу и отцу приносится. (с. 18)

*Стих:*
Свет во откровение языков, и славу людей твоих Исраиля.

Восприими, о симеоне! * Господа славы, * якоже ти известися * от духа святаго: * се бо прииде.

*Слава, и ныне, глас тойже. Самогласен:*

Зиждитель небесе и земли на руках ношашеся святым симеоном старцем днесь. той бо духом святым глаголаше: ныне свободихся, видех бо Cпаса моего.

*На литургии: Блаженна от канонов, предпразднства песнь г~-я, и святаго песнь з~-я. Прокимен, глас з~:*
Возвеселится праведник о Господе: *Стих:*
услыши, Боже, глас мой: *Апостол к римляном, зачало ч~ф. Аллилуиа, глас д~:*
Праведник, яко финикс процветет: *Евангелие луки, зачало н~а, от полу. Причастен:*
В память вечную:

[Зри] *Аще случится предпразднство сретения господня в субботу.*

В пяток вечера, по стихирах, Слава, святаго: И ныне, Богородичен первый, настоящаго гласа.

*<М\р>*
*Аще ли прилучится предпразднство сретения господня в неделю прежде недели мытаря и фарисеа:*

В субботу на малей вечерни стихиры воскресны, и Богородице, по обычаю: тропарь воскресн: Слава, и ныне, Богородичен его.

На велицей вечерни, на Господи, воззвах, стихиры воскресны г~, и @восточенъ@{@Анатолиевъ@} един, и предпразднства г~, и мученика г~. Слава, святаго: И ныне, Богородичен настоящаго гласа. На литии стихиры храма, таже стихиры стиховныя предпразднства вечерния. Слава, предпразднства, иже писан На Господи, воззвах: И ныне, иже писан на утрени на стиховне. На стиховне стихиры воскресны: Слава, и ныне, предпразднства. На благословении хлебов, тропарь, Богородице Дево, дважды: и предпразднства, единожды: и чтение.

На утрени, на Бог Господь, тропарь воскресн дважды: Слава, святаго: И ныне, предпразднства. По кафисмах седальны воскресны и богородичны их, и чтение во евангелии. Посем поем непорочны, и впакои, и чтение. Степенна гласа. Таже прокимен, и Всякое (с. 19) дыхание: и евангелие воскресно. Таже, Воскресние Христово: и псалом н~, и стихира воскресна. Канон воскресн со ирмосом на д~, и Богородице на два: и предпразднства на д~, и мученика на д~. Катавасиа праздника: Сушу глубородительную землю: По г~-й песни кондак и икос предпразднства, и седален святаго: Слава, и ныне, предпразднства. По з~-й песни кондак и икос воскресн. На ф~-й песни поем: Честнейшую: Светилен воскресн: Слава, мученика: И ныне, предпразднства. На хвалитех стихиры воскресны д~, и @восточенъ@{@Анатолиевъ@} един: и предпразднства г~ стиховныя, с припевы их. Слава, стихира евангельская: И ныне, Преблагословенна еси: Славословие великое. Тропарь воскресн, и ектении, и отпуст, и оглашение, и обычное исхождение в притвор, и час а~-й. На а~-м часе тропарь воскресн. Слава, предпразднства. И ныне, Богородичен часов. По отче наш, кондак предпразднства: и конечный отпуст.

На г~-м часе тропарь воскресн. Слава, мученика. И ныне, Богородичен часов. По отче наш, кондак воскресн. Такоже и на прочих часех глаголем прежде тропарь воскресн: а предпразднства, и мученика, пременяюще глаголем тропари. Кондак же глаголем воскресн, и предпразднства, пременяюще. *На литургии:*
блаженна октоиха на д~: и предпразднства песнь г~ на д~: и святаго песнь з~ на д~. По входе тропарь воскресн, и предпразднства: Таже храма святаго, и мученика. Кондак воскресен, и храма святаго: Слава, мученика: И ныне, предпразднства. Прокимен, Апостол, Аллилуиа, и Евангелие, прежде недели, потом святаго.

*<М\р>*
*Подобает ведати: аще случится предпразднство сретения господня в неделю фарисеову, или блуднаго, или мясопустную:*

В субботу на малей вечерни стихиры, воскресны, и Богородицы, по обычаю. На велицей вечерни, стихиры воскресны г~: и @восточенъ@{@Анатолиевъ@} (с. 20) един: и триоди г~: и предпразднства г~. Аще ли неделя мясопустная, стихиры воскресны г~: и триоди д~: и предпразднства г~. Слава, триоди: И ныне, Богородичен а~-й гласа. На литии стихира храма, и предпразднства, стиховна вечерняя. Слава, триоди: И ныне, предпразднства, стиховны утренния. На стиховне стихиры воскресны: Слава, триоди: И ныне, предпразднства. На благословение хлебов, тропарь, Богородице Дево, дважды: и предпразднства и единожды: и Буди имя господне, трижды: и чтение. [Зри] А идеже несть всенощнаго бдения, по Ныне отпущаеши: тропарь воскресн. Слава и ныне, предпразднства. На повечерии, по Достойне и по отче наш, кондак предпразднства. Слава, и ныне, кондак триоди.

*На утрени:*
на Бог Господь, тропарь воскресен дважды. Слава, и ныне, предпразднства, и прочее и до канона воскресно. Канон воскресн со ирмосом на д~: и Богородице на два: и предпразднства на д~: и триоди на д~. Катавасиа праздника. [Зри] *Аще ли неделя мясопустная:*
Канон воскресн на д~: и предпразднства на д~: и триоди на з~. Катавасиа триоди. По г~-й песни кондак и икос предпразднства, и седален триоди дважды. Слава, и ныне, предпразднства. По з~-й песни кондак и икос триоди. На ф~-й песни поем, Честнейшую: Светилен воскресн: Слава, триоди: И ныне, предпразднства. На хвалитех стихиры воскресны е~, и триоди г~, с и припевы их. [Зри] *Аще ли неделя мясопустная:*
И поем стихиры воскресны д~: и триоди с припевы их д~. Слава, триоди: И ныне, Преблагословенна еси: Славословие великое, тропарь воскресн, и ектении, и отпуст. Таже, Слава, и ныне, стихира евангельская: и час а~-й, в притворе. На часех тропарь воскресн: Слава, предпразднства: И ныне, Богородичен часов. По трисвятом кондак предпразднства, и триоди, пременяюще глаголем.

На литургии блаженна гласа на д~: и триоди песнь г~, на д~: и предпразднства песнь з~, на д~. По входе тропарь воскресен, и предпразднства: Слава, кондак триоди: И ныне, предпразднства. (с. 21) Прокимен гласа. Апостол, Евангелие, и причастен дне. Святаго же трифона служба поется, егда настоятель разсудит.

[Зри] *Аще случится предпразднство сретения господня в субботу мясопустную:*

Тогда поем службу предпразднства сретения господня, прежде в пяток тоя недели, со святыми киром и иоанном, и трифоном вкупе. На Господи, воззвах, стихиры предпразднства г~: и безмездников г~: Слава, безмездников: И ныне, предпразднства. На стиховне стихиры предпразднства: Слава, безмездников: И ныне, предпразднства.

На утрени по кафисмах седальны предпразднства. Канон предпразднства со ирмосом на з~: и святых два канона на и~: трифона же стихиры на хвалитех поем на д~: Слава, емуже, писана на Господи, воззвах: И ныне, предпразднства. На стиховне предпразднства, и прочее по обычаю. [Зри] Службу же умерших поем на ряду по обычаю, в субботу мясопустную, якоже и всегда.

*<М\р>*
*Аще случится предпразднство сретения господня в понедельник, или во вторник, или в четверток сырныя недели.*

На Господи, воззвах, стихиры предпразднства г~, и святаго г~: Слава, святаго: И ныне, предпразднства. На стиховне триоди самогласен дважды, и мученичен: Слава, и ныне, предпразднства. По трисвятом тропарь святаго: Слава, и ныне, предпразднства. [Зри] На повечерии по Достойне, кондак предпразднства.

На утрени, на Бог Господь, тропарь предпразднства дважды: Слава, святаго: И ныне, предпразднства. По а~-й кафисме ектениа, и седален предпразднства. По в~-й кафисме седален триоди без ектении. Канон предпразднства со ирмосом на и~: и святаго на д~: А идеже приспеет трипеснец, и поем канон предпразднства со ирмосом на д~, и святаго г~ стиха на два, и триоди на и~. Катавасиа триоди. По г~-й песни кондак и икос и седален святаго: (с. 22) Слава, и ныне предпразднства. По з~-й песни кондак и икос предпразднства. По ф~-й песни светилен святаго: Слава и ныне, предпразднства. На стиховне триоди самогласен дважды, и мученичен: Слава, и ныне, предпразднства. По Благо есть, и по трисвятом тропарь святаго: Слава, и ныне, предпразднства. На часех тропарь предпразднства: Слава, святаго: И ныне, Богородичен часов. По трисвятом кондак глаголем предпразднства, непременно.

На литургии блаженна от канона предпразднства, песнь г~: и святаго з~-я. По входе тропарь предпразднства, и храма святаго, и святаго, таже кондак храма святаго: Слава, святаго: И ныне, предпразднства. Прокимен, Апостол, Евангелие, и причастен дне, и святаго.

*<М\р>*
*Подобает ведати: аще случится предпразднство сретения господня в среду, или в пяток сыропустныя недели.*

Во вторник вечера, на Господи, воззвах, стихиры предпразднства г~, и святаго г~: Слава, святаго: И ныне, предпразднства. На стиховне самогласен триоди дважды, и мученичен с припевы обычными: Слава, и ныне, предпразднства: По трисвятом тропарь святаго: Слава, и ныне, предпразднства. Ектениа, и поклоны г~ великия, и отпуст. Повечерие же поем великое, от Внегда призвати ми: на немже поем трипеснец утренний триоди первый. по Достойне и по трисвятом кондак предпразднства, и г~ поклоны великия, и молитва, и обычный отпуст.

На утрени, на Бог Господь, тропарь предпразднства дважды: Слава, святаго: И ныне, предпразднства. По а~-й кафисме седален предпразднства. По в~-й кафисме седален триоди дважды: Слава, и ныне, крестобогородичен, без ектении. Канон предпразднства со ирмосом на з~: и святаго на д~: и триоди на д~. [Зри] Егда же приидет трипеснец, и поем канон предпразднства со ирмосом на д~: и святаго г~ стиха на два: и триоди на и~, настоящаго канона рядовая песнь на д~: и втораго трипеснца на д~. Первый же трипеснец предпет на повечерии. По г~-й песни, кондак святаго, (с. 23) и седален его: Слава, и ныне, предпразднства. По з~-й песни кондак предпразднства и икос. По ф~-й песни, светилен святаго. Слава, и ныне, предпразднства. На стиховне триоди самогласен дважды, и мученичен. Слава, и ныне, предпразднства: ектениа, и поклоны г~ великия, без\ отпуста, и час а~. На а~-м часе тропарь предпразднства. Слава, святаго: И ныне, Богородичен часов: и прочее все по обычаю, и по коемждо часе творим поклоны г~ великия. На з~-м часе тропарь обычный, и чтение дне. Вечерня же праздника бывает во свое время. Сице поем службу предпразднства, аще случится и в пяток, вечер и утро неизменно. На повечерии трипеснец утренний первый, гласа з~-го.

[Зри] *Аще случится предпразднство сретения господня в субботу сыропустную.*

Вечер кафисма рядовая. На Господи, воззвах, стихиры на з~: предпразднства г~: и отцев триоди г~. Слава, отцев: И ныне, Богородичен а~-й, гласа. Вход, прокимен дне, и чтение триоди, и прокимен: Да уповает Исраиль на Господа. На стиховне триоди Самогласен дважды, и мученичен. Слава, отцев: И ныне, предпразднства. По Ныне отпущаеши, и по трисвятом тропарь отцев: Слава, и ныне, предпразднства, ектениа, и отпуст. [Зри] На повечерии по Достойне, и по трисвятом кондак отцев: Слава, и ныне, предпразднства.

На утрени, на Бог Господь, тропарь предпразднства, дважды: Слава, отцев: И ныне, предпразднства. По кафисмах седальны оба отцев: И ныне, предпразднства. Канон предпразднства, со ирмосом на з~, ирмос по дважды, и отцев на и~. Катавасиа, ирмос триоди: вторыя же песни ирмос триоди поем единожды: последи же покрываем темже ирмосом. По г~-й песни, кондак и икос предпразднства, и седален отцев: Слава, и ныне, предпразднства. По з~-й песни, кондак и икос отцев. Светилен отцев: Слава, и ныне, предпразднства. На хвалитех (с. 24) стихиры отцев, на д~: Слава, отцев: И ныне, предпразднства. Славословие великое, и прочее утрени. На часех тропарь предпразднства: Слава, отцев: И ныне, Богородичен часов. Кондаки же предпразднства, и отцев, глаголем пременяюще.

На литургии, блаженна предпразднства песнь г~, на д~, и отцев, песнь з~, на д~. По входе тропарь предпразднства, и отцев: Слава, кондак отцев: И ныне, предпразднства: и прочая вся служба дне и отцев. [Зри] Мученика же трифона служба поется на повечерии: или егда настоятель разсудит.

