<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 54)

*Месяца тогоже в г~-й день.*

*Святаго и праведнаго симеона богоприимца и анны пророчицы.*

*И равноапостольнаго николая архиепископа токийскаго, апостола японии.*

Служба его писана в приложении.

*На*
Господи, воззвах, *стихиры праздника, г~: и святаго, г~.*

*Стихиры праздника, глас а~. Подобен:*
Небесных чинов:

Творец всяческих и избавитель наш * материю Девою в церковь приносится. * Темже старец сего прием, * с радостию взываше: * ныне отпущаеши раба твоего, блаже, с миром, * якоже изволил еси.

Симеон на руки от Девы прием * прежде всех век рожденнаго, * Cпаса видех, вопияше, * просвещение твоея славы концем: * ныне отпущаеши раба твоего, блаже, с миром, * яко видех тя днесь.

Напоследок веков рождена на спасение человеков, * симеон понесый на руках Cпаса, * радуяся вопияше: * видех свет языков и славу Исраиля, * ныне отпущаеши якоже рекл еси яко Бог, * от сущих зде велением твоим.

*Ины стихиры святаго, глас д~. Подобен:*
Дал еси знамение:

Праведен и совершен, * и по всему славен сый, (с. 55) богодохновенне, * Бога единаго совершенна, * во еже оправдати мир пришедшаго, * под\ъял еси руками воплощенна, * и отрешитися телесе вопия ему: * ныне отпущаеши раба твоего * с миром, человеколюбче, * яко видех тя днесь.

Юношствуя духом, * престарев же телом, симеоне, * обещание приял еси не видети смерти, * дондеже увидиши младенца юна, * прежде век сущаго творца и Бога всяческих, * плотию обнищавша: * видев же взыграл еси, * и плоти разрешение просил еси, * к божественным селением прешед радуяся.

Анна богодохновенная * и симеон пребогатый, * пророчествием сияющии, * в законе же непорочни явльшиися, * закона дателя, * младенца явльшася по нам видевше, * тому ныне поклонишася. * тех память днесь радостно празднуим, * по долгу славяще Иисуса, человеколюбца.

*Слава, и ныне, глас е~. Германово:*

Ветхий деньми младенствовав плотию, материю Девою в церковь приносится, своего закона исполняя обещание, егоже симеон приим глаголаше: ныне отпущаеши с миром, по глаголу твоему, раба твоего, видеша бо очи мои спасение твое, святый.

*На стиховне стихиры, глас а~. Подобен:*
Небесных чинов:

Богоявления неизреченнаго * ныне празднуем спасительную благодать: * от Девы бо отроковицы непреложно младенствовав Христос Бог, * в церковь Богу и отцу, * материю ныне приносится, * егоже прием симеон руками об\ъят.

*Стих:*
Ныне отпущаеши раба твоего, Владыко, по глаголу твоему, с миром.

Во пророцех виден был еси, * якоже мощно бяше, (с. 56) Иисусе, * тебе видети древле, * но ныне, божий слове, * плотию всему миру явился еси волею, * от Девы Марии, Христе, * твое спасение всем * сущым от адама явил еси, * яко человеколюбец.

*Стих:*
Свет во откровение языков, и славу людей твоих израиля.

На синайстей горе * закон учинивый древле, * ныне в сионе граде исполняя законная, * руками Богородицы, * младенец, Христе, со всесожжении, * на руках симеона * во храм внестися восхотел еси плотию.

*Слава, и ныне, глас а~. Иоанна монаха:*

Днесь древле моисею в синаи закон подавый, законным повинуется велением, нас ради яко милосерд по нам быв. Ныне чистый Бог, яко отроча свято, ложесна разверз чистыя, себе самому яко Бог приносится, законныя клятвы свобождая, и просвещая душы нашя.

*Тропарь праздника, глас а~:*

Радуйся, благодатная Богородице Дево, из тебе бо возсия солнце правды Христос Бог наш, просвещаяй сущыя во тме: веселися и ты, старче праведный, приемый во об\ъятия свободителя душ наших, дарующаго нам воскресение.

*На утрени, на*
Бог Господь, *тропарь, трижды.*

*По а~-й стихологии седален, глас а~. Подобен:*
Камени запечатану:

В церковь принеслся еси, жизнь всяческих, мене ради младенствовав, под законом был еси, древле начертав на скрижалех закон на горе синайстей, да вся измениши от законныя древния работы: слава благоутробию твоему, Cпасе, слава царствию твоему, слава смотрению твоему, едине человеколюбче.

*Слава, и ныне, тойже.*
(с. 57)

*По в~-й стихологии седален, глас е~. Подобен:*
Собезначальное слово:

Во храм принеслся еси, обычная исполняя, творец и Владыка и закона датель, Cпасе: и на руках симеона благоволением твоим носитися плотию, иже всем страшный, и всю тварь содержай, восхотел еси, едине щедре, свет свой всем открыти нам.

*Слава, и ныне, тойже.*

*Канон праздника со ирмосом на з~: И святаго на з~. Канон праздника.*

*Глас г~. Песнь а~. Ирмос:*

Сушу глубородительную землю солнце нашествова иногда, яко стена бо огусте обаполы вода, людем пешомореходящым и богоугодно поющым: поим Господеви, славно бо прославися.

Да каплют воду облацы, солнце бо на облаце легце носимо настало есть, на нетленную руку, Христос в церкви яко младенец. темже, вернии, возопиим: поим Господеви, славно бо прославися.

Крепитеся, руце симеони, старостию ослабленнии, лыста же претружденна старча право быстро движитася Христу на сретение, лик со безплотными составльше: поим Господеви, славно бо прославися.

Разумом простертая небеса, веселитеся, и радуйся, земле: из пребожественных бо недр хитрец прошед Христос, материю Девою Богу отцу приносится младенец, иже прежде всех: славно бо прославися.

*Канон святаго, егоже краегранесие:*

Приими пение, симеоне богоприимче. *Иосиф.*

*Глас д~. Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся, светло торжествуя, и воспою радуяся тоя чудеса. (с. 58)

В праведных селениих радостно водворяяся праведнаго Господа, симеоне праведный, иже божественное твое совершающыя преставление, оправдати моли, преблаженне.

В законе быв, священнодетель, священнейше, егоже закон проповеда, младенца видел еси: и естества законом, богоприимче, умер, к безсмертней радуяся прешел еси жизни.

Руками держащаго вселенныя концы, девическими носима руками видел еси, и честными твоими прием об\ъятии, моисеа вышший явился еси, пребогате.

*Богородичен:*

Полный истощавается, превечный начинается, слово одебелевает, содетель зиждется, невместимый вмещается во чреве твоем воплощаемь, богоблагодатная.

*Песнь г~. Ирмос:*

утверждение на тя надеющихся, утверди, Господи, церковь, юже стяжал еси честною твоею кровию.

Перворожден из отца прежде век, перворожден младенец из Девы нетленныя, адаму руку простирая явися.

Младоумна бывша прелестию первозданнаго, паки исправляяй Бог слово, младенствовав явися.

Земли исчадие, паки потекшее в ню, божества сообразное естество зиждитель, яко непреложне, младенствовав яви.

*Ин. Ирмос:*

Яко неплоды роди от язык церковь, и многое в чадех изнеможе сонмище, чудному Богу нашему возопиим: свят еси, Господи.

Возвысився деяньми священными, богоглаголиве, яко световиден столп высок всесвятому духу был еси, утверждаяся яве: темже восхваляем тя.

Закону Господа, разверзшаго ложесна девича, и младенца (с. 59) плотоносна, симеоне, бывша видел еси, дарующаго всем избавление.

Руками человека создавый, воплощся, руками твоими держимь есть, освящая тя яве, и к жизни будущей просившася, блаженне, отпущает тя.

*Богородичен:*

Мысленную тя клещу, угль носящу божественный, от твоих кровей воплощенна паче ума, симеон яко виде, всенепорочная, радуяся ублажаше.

*Кондак святаго симеона, глас д~. Подобен:*
Явился еси днесь:

Старец днесь отрешитися от юз моляшеся, сего жития тленнаго, Христа восприят на руки, зиждителя и Господа.

*Седален, глас г~. Подобен:*
Красоте:

*От*
Девы тя воплощенна, Христе, радуяся под\ъят священный симеон, ныне отпущаеши, вопия, раба твоего, Владыко: анна же непорочная пророчица и славная ныне исповедание и пение приносит тебе. мы же, жизнодавче, вопием ти: слава тако благоволившему.

*Слава, и ныне, тойже.*

*Песнь д~. Ирмос:*

Покрыла есть небеса добродетель твоя, Христе: из кивота бо прошед, святыни твоея нетленныя матере, в храме славы твоея явился еси, яко младенец руконосимь: и исполнишася вся твоего хваления.

Радуяся, симеоне, неизреченных таинниче, Богородица вопияше, егоже от святаго древле известися тебе духа, младенствовавшаго слова Христа на руки приими, зовый ему: исполнишася вся твоего хваления.

На негоже уповал еси, симеоне, возраст детищный, радуяся под\ъими Христа, Исраиля божественнаго утешение, закона творца и Владыку, исполняющаго закона чин, зовый ему: исполнишася вся твоего хваления. (с. 60)

Видя симеон слово безначальное, с плотию яко на престоле херувимстем Девою носимаго, виновнаго еже быти всяческих, яко младенцу дивяся, вопияше ему: исполнишася вся твоего хваления.

*Ин. Ирмос:*

Седяй в славе на престоле божества, во облаце легце, прииде Иисус пребожественный, нетленною дланию, и спасе зовущыя: слава, Христе, силе твоей.

Престарелся еси в старости, верою же обновился еси, нова младенца хотя видети, симеоне, всесовершеннаго, обновляюща мир обетшавший прилогом ветхаго борца.

ублажим согласно симеона блаженнаго, яко сподобльшася видети Бога блаженнаго, в плоть оболкшася, яко да сотворит блаженны, окаянны прежде бывшыя.

Законодавца тя вем, и законных естества воплощшагося кроме, закон же нов введшаго, симеон взываше: едине Господи, ныне отпусти мя к жизни нетленней.

*Богородичен:*

Иже рукою вся носяй, на руках носимый приснодевы, сию херувим содела и серафим вышшу, яко родительницу: юже воспоим и благочестно ублажим.

*Песнь е~. Ирмос:*

Яко виде исаиа образно на престоле превознесена Бога, от ангел славы дориносима, о окаянный, вопияше, аз: провидех бо воплощаема Бога, света невечерня, и миром владычествующа.

Разумев божественный старец проявленную древле пророку славу, руками слово зря матерними держимо, о радуйся, вопияше, чистая, яко престол бо держиши Бога, света невечерняго, и миром владычествующа. (с. 61)

Поклонся старец, и стопам божественне прикоснувся неискусобрачныя и Богоматере, огнь, рече, носиши, чистая: младенца боюся об\ъяти Бога, света невечерняго, и миром владычествующа.

Очищается исаиа от серафима, угль прием, старец вопияше Богоматери: ты якоже клещами руками просвещаеши мя, подавши, егоже носиши, света невечерняго, и миром владычествующа.

*Ин. Ирмос:*

ужасошася всяческая о божественней славе твоей: ты бо, неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

ума чистотою Богу вседержителю яко ангел послужив, блаженне, кровными жертвами очистил еси древле люди Исраилевы, кровь спасительную предзнаменав ясно.

Самого себе сотворил еси храм Богу всесвят, делы божественными, богоглаголиве. темже яко младенца во святем храме видел еси Бога с плотию, тя преставляюща к божественным селением.

Воспоим днесь духовно ликующе вси, симеона богоприимца, и с ним анну целомудрую, пророки сущя божия, и сего видевшыя, нас ради младенствовавшаго.

*Богородичен:*

Не опалив ложесн твоих естеством неизменный, едина херувим святейши, человек явися из тебе раждаемь, и отриновенныя тлением, вся совокупи, Богомати, рождеством твоим.

*Песнь з~. Ирмос:*

Возопи к тебе видев старец очима спасение, еже людем прииде от Бога, Христе, ты Бог мой. (с. 62)

Сиону ты камень возложился еси, непокоривым претыкание и соблазна камень, нерушимое верных спасение.

Известне нося начертание, иже прежде век тя израстившаго, земных за милосердие ныне немощию обложися.

Сыну вышняго, сыну Девы, Богу отрочати бывшему, поклоншася тебе ныне отпусти с миром.

*Ин. Ирмос:*

Возопи, прообразуя погребение тридневное, пророк иона, в ките, моляся: от тли избави мя, Иисусе, царю сил.

Возопил еси, внегда видел еси Господа, симеоне, яко обещался еси ныне раба твоего, Cпасе, отпусти, во аде сущым всем твое божественное возвещающа воплощение.

украсился еси, и моисеа светлейший был еси, на руки добротою краснаго приим, симеоне старче, нас ради по нам младенца бывша.

Вод тя исполнена божественных суща, и во адова дольная места сшедша, видевше тамо сущии узницы, симеоне, божественныя росы исполнишася.

*Богородичен:*

уловити мя всегда ищет вселукавый: но того мя сетей исхити, владычце, и божественным кровом крил твоих цела соблюди.

*Кондак праздника, глас а~:*

утробу девичу освятивый рождеством твоим, и руце симеоне благословивый, якоже подобаше, предварив, и ныне спасл еси нас, Христе Боже: но умири во бранех жительство и укрепи люди, ихже возлюбил еси, едине человеколюбче.

*Икос:*

К Богородице притецем, хотящии сына ея видети, к симеону носима, егоже с небесе безплотнии видяще, (с. 63) дивляхуся глаголюще: чудная зрим ныне и преславная, непостижимая, несказанная: иже бо адама создавый носится, яко младенец, невместимый вмещается на руках старчих, иже в недрех неописанных сый отца своего, волею описуется плотию, а не божеством, един человеколюбец.

*Песнь з~. Ирмос:*

Тебе во огни оросившаго отроки богословившыя, и в Деву нетленну всельшагося, Бога слова поим, благочестно поюще: благословен Бог отец наших.

Адаму известити хотяй, иду во аде живущу, и еве принести благовестие, симеон вопияше, со пророки ликуя: благословен Бог отец наших.

Рода земна избавляяй Бог, даже до ада приидет: пленным же подаст всем оставление, и прозрение слепым, яко и немым вопити: благословен Бог отец наших.

И твое сердце, нетленная, оружие пройдет, симеон Богородице провозгласи, на кресте зрящи твоего сына, емуже вопием: благословен Бог отец наших.

*Ин. Ирмос:*

Не послужиша твари богомудрии паче создавшаго, но огненное прещение мужески поправше, радовахуся поюще: препетый отцев Господь и Бог, благословен еси.

Законно Господу вседержителю ты послужил еси, праведен яко истинно, и в законе непорочен, блаженне{<::рус> Исправлена очевидная опечатка оригинала: <::слав>боженне. <::рус>Прим. <::лат> оrthlиb<::слав>}, быв. темже поеши: препетый отцев Господи и Бог, благословен еси.

Радость скорбящих прииде, избавление Исраилю воистинну явися, яко младенец в храме своем: отпусти мя к жизни будущей, симеон вопияше радуяся. (с. 64)

За милосердие щедрот твоих, претруждена мя закона писменем, слячена мя старостию, отпусти, Cпасе, раба твоего: яко видех тя, симеон взываше, на земли носяща плоть.

*Богородичен:*

Не истощив полный пречистых недр рождшаго отца, в твоих недрех, чистая, яко младенец седит, уготовая, имже восхоте уподобитися, пречистая{<::рус> Исправлена очевидная опечатка оригинала: <::слав>пречистая. <::рус>Прим. <::лат> оrthlиb<::слав>}, священное яве седалище.

*Песнь и~. Ирмос:*

Нестерпимому огню соединившеся, богочестия предстояще юноши, пламенем же невреждени, божественную песнь пояху: благословите, вся дела господня, Господа, и превозносите во вся веки.

Людие израилевы твою славу еммануила, зряще отроча из Девы, пред лицем божественнаго ковчега ныне ликуйте: благословите, вся дела господня, Господа, и превозносите во вся веки.

Се, симеон вопияше, пререкаемое знамение сей будет, Бог сый и отроча. сему, вернии, возопиим: благословите, вся дела господня, Господа, и превозносите во вся веки.

Живот сый, сей будет падение непокоривым, младенствовав Бог слово, яко востание всем верою поющым: благословите, вся дела господня, Господа, и превозносите во вся веки.

*Ин. Ирмос:*

отроки благочестивыя в пещи рождество Богородичо спасло есть: тогда убо образуемое, ныне же действуемое, вселенную всю воздвизает пети тебе: Господа пойте, дела, и превозносите его во вся веки.

Овдовевший мир божественныя славы, пришедшаго (с. 65) невестоукрасити пребожественнаго, вдова сущи анна всехвальная, и пророчества благодатию облистаемая прослави его, и будущее всем предстоящым показаше божественное избавление.

Законныя жертвы приносил еси, агнца за милосердие несказанное, кровь спасительную провозвещая издалеча, блаженне священниче: егоже воплощенна прием, симеоне, прославился еси паче моисеа и всех пророк.

Видев желаемаго, разрешение приял еси телесное, богодохновенне, и якоже зрелая пшеница прешел еси ко отцем, славне, воспитан в старости добрей. Темже твою всепразднственную память радостию душевною совершаем.

*Богородичен:*

Яко крин, яко благовонен шипок, яко божественное обоняние обрет тя слово пребожественное, пречистая богоневесто, и в твою утробу вселися, благоухая наше естество, злосмрадия исполншееся, еже от греха, Марие Богородице.

*Песнь ф~. Ирмос:*

В законе сени и писаний образ видим, вернии, всяк мужеский пол, ложесна разверзая, свят Богу. тем перворожденное слово отца безначальна, сына первородящася материю неискусомужно, величаем.

Иже древним новорожденных горличищ супруг, двоица же бяше птенцев, в нихже место божественный старец и целомудренная анна пророчица от Девы рожденному и сыну единородному отчу, в церковь приносиму, служат величающе.

Воздал еси мне, вопияше симеон, спасения твоего, Христе, радование: восприими твоего служителя, сению претружденнаго, новыя благодати священнопроповедника тайнаго, во хвалении величающа. (с. 66)

Священнолепно исповедашеся анна прорицающи, целомудренная и преподобная и старица владыце в церкви явственно: Богородицу же проповедающи всем сущым, величаше.

*Ин. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси. тем тя вси величаем.

Честны руце твои воистинну прикоснувшыяся, богоприимче, божественным удесем прикасающагося горам, якоже поет Давид, и дымятся: блажен воистинну ты был еси. темже достойно восхваляем тя.

Рака твоя источает верным исцеления, память же блаженная сияющи паче солнца, и всех душы просвещающи, и мрака мысленнаго исхищающи, священнотаинниче всечестне.

Просвещают сиянием мысленным яко солнце и луна подсолнечную, анна целомудренная и пророчица, старец же симеон славный: ихже ради нас, человеколюбче Господи, греховныя тмы избави.

*Богородичен:*

Явльшуюся тя матерь божию яко видев, Богородице, старец рече, якоже пророк: се твой сын на востание и падение многих лежит, владычце, и в знамение неудобосказуемое.

*Светилен. Подобен:*
Жены услышите:

Непременне по впостаси в тебе, богородительнице, плотию соединися безсеменно, и младенствова слово, егоже на руках носящи, херувимски яко престол, ныне Богу отцу принесла еси, и симеон старец радуяся прият того. (с. 67)

*Слава, и ныне, праздника:*

Духом во святилищи представ старец, на руки восприят закона Владыку, вопия: ныне соуз мя плотских разреши, якоже рекл еси, с миром: видех бо очима откровение языков, и израилю спасение.

*На стиховне стихиры, глас з~. Подобен:*
Тридневен:

Восприими, рече, симеоне, зиждителя всяческих рукама. о старче! под\ъими Христа, егоже Дева отроковица роди без семене, на радость роду нашему.

*Стих:*
Ныне отпущаеши раба твоего, Владыко, по глаголу твоему, с миром.

Закону творца и Бога, егоже трепещут ангельская множества, сошедшеся воспоим, людие, единаго благодетеля и закону законодателя, во спасение душ наших.

*Стих:*
Свет во откровение языков, и славу людей твоих Исраиля.

Ныне отпущаеши, Владыко, раба твоего, якоже рекл еси, с миром: яко видех тя, Христе, света первовечнаго, соуз мя плотских, во откровение языков и израилю.

*Слава, и ныне, глас в~:*

Священнаго священная Дева принесе во святилище святителю, простер же руце симеон, прият сего радуяся, и возопи: ныне отпущаеши раба твоего, Владыко, по глаголу твоему, с миром, Господи.

*На литургии, Блаженна от канона праздника, песнь а~-я: святаго, песнь з~-я. Прокимен праздника: и святаго, глас з~:*
Возвеселится праведник о Господе, и уповает на него. *Стих:*
услыши, Боже, глас мой: *Апостол во евреем, зачало тк~а от полу. Аллилуиа, глас з~:*
Свет возсия праведнику, и правым сердцем веселие. *Евангелие луки, зачало и~. Причастен праздника, и святаго:*
В память вечную:

