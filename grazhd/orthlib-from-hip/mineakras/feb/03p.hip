<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 421)

*ПРИЛОЖЕНИЕ*

*Месяца тогоже в г~-й день.*

*Служба святаго равноапостольнаго николая, архиепископа японскаго.*

*На малей вечерне.*

*Да поется последование святых симеона богоприимца и анны прр\очцы.*

*На велицей вечерне,*

*На*
Господи, воззвах: *ставим стихов и~, и поем стихиры, повторяюще первыя, прежде праздника (зри л. к~е об.).*

*Стихиры святителя, глас в~. Подобен:*
Киими похвальными венцы:

Како тя воспети возможем, святителю николае равноапостольне; дерзнул бо еси родину оставити благочестивую, родителей, дом и ближних, и якоже апостоли Христовы иногда отидти в землю неведомую и далечайшую, идеже тя гневом и злобою сретоша и убити тя хотяху за ненависть ко Христу и к проповеди твоей. но пославый Христос тя соблюде, иже имеяй велию милость.

Како воспети тя возможем, святителю николае равноапостольне; кирилла бо и мефодия словенских быв ученик позднейший, прошел еси путь их тесный и прискорбный, преложив трудом великим вся книги благочестия православнаго и дав японцам (с. 422) сокровище безценное, яко да просвещаются ведением, да молятся Богу своим си их языком и да процветает среди них церковь Христа Бога нашего, иже имеяй велию милость.

Како воспети тя возможем, святителю николае равноапостольне; увенча бо тя Господь венцы преподобия и архиерейства и апостольства: отрекся бо мира, всего себе предал еси Богу во служение: священнодействуя же благодарения жертву тайную в пищу небесную твоих чад, проповедал еси слово Христово, доводя е до разделения членов же и мозгов слушающих: со апостолы же ныне водворяяся, молишися о нас Христу, иже имеяй велию милость.

*Слава, святителя, глас и~:*

Восток свыше сый, Господи Иисусе Христе Боже наш, озари светом твоим невечерним всю страну восходящаго солнца и пролей на всех вразумительную благодать твою, яко да умилившеся народы вси внидут во двор овчий церкве православныя, и принесут тебе гобзование плодов благочестивых, и тем возмездят труды тяжкия равноапостола земли своея, святителя николая. того молитвами спаси душы всех почитающих честную память его.

*И ныне, праздника, глас з~:*

Да отверзется дверь небесная днесь: безначальное бо слово отчее, начало приим под леты, не отступль своего божества, от Девы, яко младенец четыредесятодневен материю вольне приносится в церковь (с. 423) законную! и сего на руки приемлет старец, отпусти зовый раба, Владыко, ибо очи мои видеста спасение твое! пришедый в мир спасти род человечь, Господи, слава тебе.

*Вход. Свете тихий. Прокимен дне и чтения святительская три (зри л. рк~и). На литии стихиры праздника, якоже и на стиховне, глас з~ (зри л. д~и).*

*Слава, святителя, глас и~:*

Святителю николае, пожив и потрудився неустанно вся дни живота твоего в японии язычестей мудростию и правдою, преложил еси злобу людей строптивых в кротость и любление. темже егда скончал еси подвиг твой приснопамятный и прешел еси отсюду в вечная жилища, вси восплакашася твоего лишения и припадают даже до ныне ко гробу твоему просяще помощи молитв твоих, иже добре соблюдшаго завет апостольский и приобретшаго яко епископ церкве свидетельство внешних, не токмо своих. не престай убо назирая стадо твое, во еже крещенным чадам твоим преспевати благочестием, некрещенным же умилитися когда и внити в лоно церкве православныя и всем спастися с любовию празднующым святую память твою.

*И ныне, праздника, глас тойже: Иже на херувимех носимый: (зри л. д~и об.)*

*Тропарь святителя, глас д~:*

Яко апостолом сопричастника в трудех и возмездиих церковь тя с любовию почитает, святителю (с. 424) отче николае равноапостольне. положив бо многими подвиги начало православия в японии язычестей, умножил еси в ней чада спасения, и по кончине прият тя Бог во обители апостол своих по достоянию. сего ради молим тя молися Господеви пребыти и в предняя делу твоему незыблему на веки, и ввестися в лоно церкве православныя всем погибнути имущым, умиритися мирови и спастися душам нашым.

*Слава, и ныне, праздника, глас а~:*

Радуйся, благодатная Богородица Дево, из тебе бо возсия солнце правды, Христос Бог наш, просвещаяй сущыя во тьме! веселися и ты, старче праведный, приемый во об\ъятия свободителя душ наших, дарующаго нам воскресение.

*На утрени.*

*На*
Бог Господь: *тропарь праздника, дважды. Слава, святителя, и ныне, праздника.*

*По а~-м стихословии седален, глас и~. Подобен:*
Повеленное тайно:

Повеление свыше прием в храме божии, еже идти на апостольство в японию, и крест иноческий и благодать священства, во всеоружии сем оставил еси родину и отшел еси в дальнюю землю языческую. но помощию благодати потрудився усердно, пожал еси плоды радости, многия душы спасающихся.

*Слава, и ныне, седален праздника, глас а~:*

Лик ангельский да удивится чудеси, земнии же гласы возопием пение, зряще неизреченное божие (с. 425) снизхождение, егоже бо трепещут небесныя силы, ныне старче об\ъемлют руце, единаго человеколюбца.

*По в~-м стихословии седален, глас д~:*

*Подобен:*
Вознесыйся на крест:

Вознесен быв богом в сан апостола, восприял еси завет Христов в глубину души, и агня посреди волков, никакоже устрашися, но крещая людей, и устрояя церкви, и воздвизая храмы, исполнил еси заповедь боголепно, темже и соблюдеся тебе венец правды нетленный.

*Слава, и ныне, праздника, глас а~. Подобен:*
Лик ангельский:

Сый со отцем на престоле святем, пришед на землю от Девы родися, младенец бысть леты сый неописан, егоже прием симеон на руки, радуяся глаголаше: ныне отпущаеши, щедре, возвеселив раба твоего.

*По полиелеи седален, глас и~. Подобен:*
Премудрость:

Премудрость божественную всосав умом и сердцем в доме, храме и училищах российских, был еси источник воды, текущия в живот вечный, и идеже аще был еси, вся напоил еси жизни духа окрест себе: ты обрати японцев в православие, начав от перваго, ты положи основание церкве в японии, ты воспеваем бываеши днесь по достоянию. моли Христа Бога преумножити дело твое и согрешений оставление даровати празднующым любовию святую память твою. (с. 426)

*Слава, и ныне, праздника, глас д~. Подобен:*
удивися иосиф:

Младенствуеши мене ради, ветхий деньми. чищением приобщаешися, чистейший Боже, да плоть увериши мне юже от Девы. и сим симеон поучаяся, позна тя Бога явльшагося плотию, и яко жизнь лобзаше и радуяся старчески взываше: отпусти мене, тебе бо видех, живота всяческих.

*Таже степенна, а~-й антифон, глас д~: От*
юности моея: *Прокимен, глас д~:*
уста моя возглаголют премудрость и поучение сердца моего разум. *Стих:*
услышите сия, вси языцы, внушите, вси, живущии по вселенней. Всякое дыхание: *Евангелие от иоанна, зачало л~е.*

*По н~-м псалме стихира самогласна, глас з~:*

Излияся благодать во устнах твоих, святителю отче николае, еже проповедати Христа японцам словом и писанием. и был еси пастырь вернаго стада, с нимже купно не боялся еси малости своея, паче же радовался еси благодатным началом, и крепкою надеждою возрастания, и благоволением отца небеснаго, дарующаго царство. того молитвами, Христе Боже, подаждь мир и благочестие мирови, и душам нашым велию и богатую милость.

*Канон праздника прежде (зри л. е~и об.)*

*Канон святителя, егоже краегранесие:*
Японие, спасайся православием. *Парфений, глас а~.*
(с. 427)

*Песнь а~.*

*Ирмос:*
Горькия работы избавлься Исраиль, непроходимое пройде яко сушу. врага зря потопляема, песнь яко благодетелю поет Богу, чудодеющему мышцею высокою, яко прославися.

Якоже моисей не убоялся еси фараонитских страхований, но мужественно пройде провести род японский чрез\ море крещения в обетованную землю православия, Господеви поя: славно бо прославися.

Покрываша тя облак божия благодати во дни напастей, в нощи же твоея от людей оставленности свет божественный тя осияваше, в твердом терпении Господеви поюща: славно бо прославися.

оный моисей даде народу своему закон синайский, сей же японскому народу даде весь закон православнаго благочестия, яко да поучаются и возрастают, Господеви поюще: славно бо прославися.

*Богородичен:*

Неискусобрачная Мати, не престай помогающи молитвами твоего равноапостола николая, процветати православию в японии, умытися всему народу банею пакибытия и спастися всем поющым Господеви: славно бо прославися.

*Песнь г~.*

*Ирмос:*
Прежде век от отца рожденному нетленно сыну и в последняя от Девы воплощенному безсеменно, Христу Богу возопиим: вознесый рог наш, свят еси, Господи.

Изо уст твоих не изыде велеречие, смирен сый, но, утвердив в Господе сердце твое, великая совершил еси, в терпении взывая: свят еси, Господи. (с. 428)

Елико противляхуся слову твоему невернии, толико паче утверждал еси в Господе дух твой, и не убоявся, и вспять не возвратився, спасл еси спасения ищущих, взывая: свят еси, Господи.

Святость божию проповедуя и сам ю стяжавая, умилил еси наконец коравосердечных и множество их привел еси ко Господу, взывающих: свят еси, Господи.

*Богородичен:*

Преблагословенна еси, Богородице Дево, твоим бо рождеством спасаются человецы вси от прелести лукаваго, взывающе: свят еси, Господи.

*Кондак праздника, глас а~:*

утробу девичу освятивый рождеством твоим и руце симеоне благословивый, якоже подобаше, предварив, и ныне спасл еси нас, Христе Боже, но умири во бранех жительство, едине человеколюбче.

*Икос:*

К Богородице притецем, хотящии сына ея видети, к симеону носима, егоже с небесе безплотнии видяще, дивляхуся глаголюще: чудная зрим ныне и преславная, непостижимая, несказанная. иже бо адама создавый носится яко младенец, невместимый вмещается на руках старчих, иже в недрех неописанных сый отца своего, волею описуется плотию, а не божеством, един человеколюбец.

*Седален святителя, глас и~: Подобен:*
Премудрость:

Премудростию божественною просветив твою душу, был еси светильник на свещнице всем светяй в японии язычеством затменной. и возсия (с. 429) денница в сердцах многих, и солнце правды Христос облиста, яко да видят его невидевшии и уверуют и спасутся. моли убо Христа Бога о стаде твоем и прегрешений оставление даровати чествующым с верою память твою.

*Слава, и ныне, праздника, глас д~. Подобен:*
удивися иосиф:

На горе синайстей древле виде моисей задняя божия, и тонкий божественный глас сподобися во мраце же и вихре слышати. ныне симеон воплощеннаго Бога непреложне нас ради на руки прият, и радостно тщашеся идти от сущих зде к животу вечному, темже вопияше: ныне отпущаеши раба твоего, Владыко.

*Песнь д~.*

*Ирмос:*
Жезл из корене иессеова и цвет от него, Христе, от Девы прозябл еси: из горы, хвальный, приосененныя чащи. пришел еси воплощся от неискусомужныя, невещественный и Боже, слава силе твоей, Господи.

Аще и первее от самаго себе не возжелал еси, но в храме божии услышав глас Господа твоего, яко зовет тя, воздев руце твои, той тя препояса и поведе в дальнюю страну на подвиг.

Седе на тя Господь, якоже на коня крепкаго, впусти тя в японию и спасение ей бысть еждение его, той бо сотвори дело свое тобою, якоже богодохновенным послушником.

Аз, речет япония иногда, радуюся и веселюся о Господе яко спасение соделася моих чад доселе и в предняя апостольскими труды святителя николая. (с. 430)

*Богородичен:*

Изми нас власти темнаго миродержца, Мати божия, просвети ны молитвами твоими в разум благочестия и спаси ны в десных стоянием сына твоего в день суда.

*Песнь е~.*

*Ирмос:*
Бог сый мира, отец щедрот, великаго совета твоего ангела, мир подавающа, послал еси нам! тем, богоразумия к свету наставльшеся, от нощи утренююще, славословим тя, человеколюбче.

Свет повелений божиих возсия на земли японстей твоими апостольскими труды и правде Христовой научишася тамо живущии, и добродетель сотвориша по закону, и имя божие прославиша.

Яко помянул еси Господа в скорбех твоих, того ради услыша тя и поможе ти да преумножиши подвиги твоя и книги и чад духовных множество.

Преста нечестие среди избранныя паствы твоея, и апостольское вдохновение коснуся сердец их, егда бо диакон возглашаше молитвы, весь умилен пад на колена моляшеся в рыданиях пред богом, и с ним вся церковь.

*Богородичен:*

Руками носившая еммануила, Богородице чистая, умоли его послати помощь свою всемогущую верным своим, яко да с нами Бога имуще, поживем в благочестии и всякой честности.

*Песнь з~.*

*Ирмос:*
Из утробы иону младенца изблева морский зверь, якова прият: в Деву же всельшееся слово и плоть приемшее (с. 431) пройде, сохраншее нетленну: егоже бо не пострада истления, рождшую сохрани неврежденну.

Ангел хранитель тя руковождаше на пути твоем тернистом. темже кротостию Христа твоего и мудростию духа враги приобрел еси в други твоя.

Воеваше людие друг на друга, паства твоя противу родины твоея, но князь мира тя умудри держатися меры разумныя, якоже похвалиша тя обе.

Ослабы не давал еси твоему телу, ни твоему духу, претруждая их до конца, дондеже дело совершил еси дивное, якоже никтоже ин прежде тебе.

*Богородичен:*

Славу твою на земли и на небеси, Мати божия, не затмит змий великий, ни орудия его, ты бо Бога родила еси и от него благодать прияла еси наступати на всю силу вражию, и вся можеши, елика хощеши.

*Кондак святителя, глас в~. Подобен:*
Твердыя и боговещанныя:

Твердаго и боговещаннаго проповедателя евангелиа твоего, Господи, возмездил еси боголепно, труды бо его и болезни приял еси паче всех жертв законных и всесожжений. того молитвами соблюди нас от неприязни.

*Икос:*

Не даде давидски сна очесем своим, ни веждома своима дремания, дондеже преложи японцем все слово твое, Господи, ветхаго и новаго завета, и все твое служение, и все богословие в меру довольную равноапостол твой, святитель николай. и се ныне (с. 432) благодаряще труды его неустанныя японская церковь православная процветает в благочестии и множится исполнением. того молитвами убо соблюди нас от неприязни.

*Песнь з~.*

*Ирмос:*
отроцы благочестию совоспитани, злочестиваго веления небрегше, огненнаго прещения не убояшася, но посреде пламене стояще, пояху: отцев Боже, благословен еси.

Любовию к Богу и людем разжизаем, не убоялся еси огня злобы и ненависти людей строптивых, но богом укрепляем шествовал еси путь твой тернистый, взывая: отцев Боже, благословен еси.

Абие по пришествии твоем начат язык японский изучати, яко да не иноязычник народу будеши, и дар пятидесятницы апостольския получив, скоро преуспел еси, взывая: отцев Боже, благословен еси.

Всюду бывая и семя сеятеля вергая, господню попечению с верою предавал еси, темже и преумножишася нива трудов твоих плодоношением и вкупе с множеством паствы твоея взывал еси: отцев Боже, благословен еси.

*Богородичен:*

Имамы тя предстательство непостыдное к сыну твоему и Богу нашему, Мати Дево, имже врагов сломляются мечи, прегрешений прощение приемлем и жизнь вечную наследствуем.

*Песнь и~.*

*Ирмос:*
Чуда преестественнаго показа образ огнеросная пещь древле: огнь бо не опали юныя дети, Христово являя (с. 433) безсеменное от Девы божественное рождество. тем, воспевающе, воспоим: да благословит тварь вся Господа и превозносит во вся веки.

Един противу тысящи, изшел еси не оружием, но кротостию и любовию, благодатию же Христа, и победил еси враги, и ввел еси избранныя в церковь божию, всех поучая: да благословит тварь вся Господа и превозносит во вся веки.

Мудрый зиждитель быв, на твердом камени веры создал еси церковь японскую, иного бо основания никтоже может положити паче положеннаго Христом. темже на веки утверждена тобою воспевает: да благословит тварь вся Господа и превозносит во вся веки.

Путь всякия плоти наста день и тебе проидти, и благословив людей твоих, и приобщився Христовых таин, конец земнаго труда приял еси, всех рыдати по тебе оставив, и по смерти их наставляя: да благословит тварь вся Господа и превозносит во вся веки.

Аще и умерл еси, но жив в Господе пребываеши чудотворя ко гробу твоему притекающым и имя твое призывающым, и по всей японии приносиши славу Христову неслышным гласом вопия: да благословит тварь вся Господа и превозносит во вся веки.

*Богородичен:*

Раба божия смиренная царица небесная бысть и всех покрывает всемогущим предстательством своим, и всем помогает в напастех сущым, и всем (с. 434) покрывает согрешения матернею любовию, и всем ходатайствует спастися.

*Песнь ф~.*

*Ирмос:*
Неизглаголанное Девы таинство: ибо возсия, и престол херувимский, и светоносный чертог показася Христа Бога вседержителя, сию благочестно яко Богородицу величаем.

Фимиам приносим тебе пред гробом твоим честным, яко да с кадилом вкупе и молитвы твоя возносятся выну ко Господу о преспеянии всяческом паствы твоея и великия японии.

Единаго Бога проповедав вся дни живота твоего, той тя и прослави подвигом апостольским и даром прозорливства и жизнию святою и вечным воздаянием.

На смертном одре тела многотруднаго вся япония тя почте вкупе с царем своим, и даже до ныне почитает святую память твою и просит благодатныя помощи при гробе твоем.

Ии~са имя пресладкое всегда во устех и сердце имев при жизни, той тебе пособствова в деле и подвизе, и той тя упокои в вечных селениих по преставлении.

*Богородичен:*

И ныне, и присно, и во веки веков слава твоя, Богомати, в роды родов человеческих, на земли и на небеси, благодеяния ради спасения спасаемых.

*Светилен, глас г~. Подобен:*
Духом во святилищи:

Духа мановением пошел еси в японию и проповедав евангелие злочестивым, приобрел еси (с. 435) Христу множества. темже с любовию празднуют память твою и призывают тя яко предстателя своего пред господом.

*Слава, и ныне, праздника. Самоподобен:*

Духом во святилищи представ старец, на руки восприят закона Владыку, вопия: ныне соуз мя плотских разреши, якоже рекл еси с миром, видех бо очима откровение языков и Исраилю спасение.

*На хвалитех стихиры прежде праздника (зри л. и~и)*

*Стихиры святителя, глас и~. Подобен: О,*
преславнаго чудесе:

*О,*
преславнаго чудесе, от камений японскаго идолослужения воздвизает николай святитель чада аврааму, и крещением святым обновляет, и церкви православней приобретает! о каковый столп православия японии даровася, егоже молитвами, Христе, спаси душы нашя, яко един благ и человеколюбец.

*О,*
преславнаго чудесе, пятидесятницы дар получив николай святитель, не утомися, ниже преста до конца дней своих прелагати все книги благочестия на язык японский! о, каковый столп православия японии даровася, егоже молитвами, Христе, спаси душы нашя, яко един благ и человеколюбец.

*О,*
преславнаго чудесе, праведник, аще постигнет скончатися, в покои будет, но живым сиротствующым скорбь и рыдание! николаю святителю преставльшуся, вся япония скорбию поскорбе о лишении. о каковый столп православия японии (с. 436) даровася, егоже молитвами, Христе, спаси душы нашя, яко един благ и человеколюбец.

*Слава, святителя, глас и~:*

Дом воозов богатый кормляще нищету руфину, и византиа благочестивая откорми православием язычествовавшую болгарию. ныне же россия православная, гобзующи зело благочестием, посла в японию, ниществующую духом язычества, единаго токмо апостола своего николая, иже дивная сотвори поспешествующей ему благодати: проповеда бо японцам Христа, крести спасающихся, положи основание крепкое церкве, и бысть им во отца, и тии примкнуша к нему якоже дети. и се церковь японская процветает ныне и в предняя. того молитвами Христе Боже, благослови ю благословением благостынным, яко да пребудет преспевающи во век века.

*И ныне, праздника, глас з~:*

На руках старческих в днешний день, яко на колеснице херувимстей, восклонитися благоволивый, Христе Боже, и нас поющих тя страстей мучительства призываемый избави и спаси, яко человеколюбец.

*Славословие великое и отпуст. И бывает помазание братии елеем от лампады святителя.*

*На литургии Блаженны от канона праздника песнь г~-я и святителя песнь з~-я. Прокимен, глас а~-й:*
уста моя возглаголют премудрость и поучение сердца моего разум. (с. 437) *Стих:*
услышите сия, вси языцы, внушите, вси, живущии по вселенней. *Апостол ко евреем, зачало ти~и. Аллилуиа. глас в~.*
уста праведнаго поучатся премудрости и язык его возглаголет суд. *Евангелие от иоанна, зачало л~з. Причастен:*
В память вечную будет праведник:

*Аще ли настоятель восхощет праздновати и день рождения святителя николая (а~-й день августа), да поет службу его сице:*

Службы святых з~-ми маккавеев на малей вечерни или повечерии. На велицей же вечерни, на Господи, воззвах: три стихиры честнаго креста и три святителя. Слава, святителя, Восток свыше: И ныне, креста, Егоже древле: На литии поет юже хощет славу святителя. На стиховне же да поет стихиры на Господи, воззвах: или на Всякое дыхание: со стихи сими: Священницы твои облекутся в правду и преподобнии твои возрадуются. Моисей и аарон во иереех его и самуил в призывающих имя его. Слава, святителя, Святителю николае: И ныне, креста честнаго: Глас пророка: На благословении хлебов тропарь святителя дважды и креста единожды.

На утрени, на Бог Господь: тропарь креста дважды. Слава, святителя. И ныне, паки креста.

*На седальнах первый седален святителя:*
Повеление свыше прием:

*Слава, и ныне, Богородичен:*

Повеленное тайно прием в разуме, в крове иосифове тщанием предста безплотный глаголя неискусобрачней: приклонивый схождением небеса вмещается неизменно весь в тя, егоже и видя (с. 438) в ложеснах твоих, приемша рабий зрак, ужасаюся звати тебе: радуйся, невесто неневестная.

*Вторый седален святителя:*
Вознесен быв:

*Слава, и ныне:*

Вознесыйся на крест волею, тезоименитому твоему новому жительству щедроты твоя даруй, Христе Боже. возвесели силою твоею православных Христиан, победы дая им на супостаты, пособия имущым твое, оружие мира, непобедимую победу.

*Третий седален святителя:*
Премудрость божественную:

*Слава, и ныне, Богородичен:*

Премудрость и слово во чреве твоем заченши невольно, Мати божия, миру родила еси мир содержащаго, и во об\ъятиях имела еси вся содержащаго, пищедателя всех и творца твари. темже молю тя, всесвятая Дево, и верою славлю тя избавитися мне прегрешений, и в день суда, егда предстати имам пред лицем создателя моего, владычце Дево чистая, твою помощь тогда подаждь ми, вся бо можеши елика хощеши, всепетая.

*И прочая, якоже подобает по уставу, ставя канон креста вместо канона сретения. Светилен святителя, Слава, и ныне, креста. На*
Всякое дыхание: *стихиры три честнаго креста и три святителя. Слава, святителя:*
Дом Воозов: *И ныне, честнаго креста:*
Пособивый, Господи:

