<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 138)

*Месяца тогоже в з~-й день.*

*Преподобнаго отца нашего парфениа, епископа лампсакийскаго:*

*И преподобнаго отца нашего луки, иже во елладе.*

*На*
Господи, воззвах, *стихиры святителя г~: и преподобнаго г~.*

*Стихиры святителя, глас а~. Подобен:*
Небесных чинов:

Девства тезоименитый, * лампсакийский светильник, * чудодейств светлая денница, * парфений великий, * (с. 139) всех нас созывает памятию своею, * торжество совершати духовное, * воспевающих Cпаса Христа.

Из млада возраста Бога в себе нося, * демонския полки * огнем молитв твоих попалил еси, преблаженне, * направил еси, мудре, лампсакийское стадо: * ибо требища идольская низложив, * обновил еси себе Богу.

Проповедует твое чудо извергшаяся рыба, * ожившая недыхающая, * плод неплодныя нивы и винограда, * дождь довольный, омакающих обещание. * чудесна твоя дела, священнодейственне: * темже моли спастися нам.

*Ины стихиры преподобнаго, глас з~. Подобен:*
Все отложше:

Весь от юности последовав Господеви, * родителей оставил еси, славне, * пристрастие, и любовь мирскую, * и в пустынях пожил еси, * постных житие держя во смирении, * еже и скончал еси, горя духом, преподобне, * добре куплю соделав, * расточив твоя имения нищым, * и бисер честный купив Христа: * егоже и получив желания, * почил еси, достославне.

Терпел еси биемь, * укоряемь, отче, * ураняемь от родителей за Господа, * егоже желал еси, славне: * егоже ради уязвився желанием, красная в ничтоже вменил еси * матере же лишение * и странничество возлюбил еси, * во образ облекся еси монашеский, священнейше: * но являет тя Бог и не хотяща * молитвам матерним, луко преподобне, * преклонся, яко человеколюбец.

Житие скончав твое священное, всесвященне, * чудеса совершил еси, священне, * изрядна и преславна, * и Богу тебе подавшу залог божествен, * и прежде воздаяния божественных трудов твоих, * подает же и венец нетленен тебе, и славу вечнующую, * егда яко (с. 140) судия приидет. * того убо моли, * избавитися поющым тя присно * от всякаго озлобления, * луко пречудне.

*Слава, и ныне, праздника, глас тойже. Самогласен. Германово:*

На руках старческих во днешний день, яко на колеснице херувимстей, восклонитися благоизволивый, Христе Боже, и нас поющих тя страстей мучительства призываемый избави, и спаси, яко человеколюбец.

*Аще есть пост, Слава, и ныне, Богородичен: аще ли во вторник или в четверток вечера, крестобогородичен, писан в и~ день.*

*На стиховне стихиры, глас з~. Подобен:*
Тридневен:

Восприими, рече, симеоне, зиждителя всяческих руками: о старче! под\ъими Христа, егоже Дева отроковица роди безсеменно, на радость рода нашего.

*Стих:*
Ныне отпущаеши раба твоего, Владыко, по глаголу твоему, с миром.

Закону творца и Бога, егоже трепещут ангельская множества, сошедшеся воспоим, людие, единаго благодетеля и закона законодателя, во спасение душ наших.

*Стих:*
Свет во откровение языков, и славу людей твоих Исраиля.

Ныне отпущаеши, Владыко, раба твоего, якоже рекл еси, с миром: яко видех тя, Христе, света первовечнаго, соуз мя плотских, во откровение языков и Исраилю.

*Слава, и ныне, глас з~: Иоанна монаха:*

Да отверзется дверь небесная днесь, безначальное бо слово отчее, начало приим под леты, не отступль своего божества, от Девы яко младенец четыредесятодневен, материю вольне приносится в церковь законную, и сего на руки приемлет старец, отпусти, зовый, раба, Владыко: ибо очи мои видеста спасение твое, пришедый в мир спасти род человечь, Господи, слава тебе. (с. 141)

*Тропарь святых, глас д~:*

Боже отец наших, творяй присно с нами по твоей кротости, не отстави милость твою от нас: но молитвами их в мире управи живот наш.

*Слава, и ныне, праздника, глас а~:*

Радуйся, благодатная Богородице Дево, из\ тебе бо возсия солнце правды Христос Бог наш, просвещаяй сущыя во тме: веселися и ты, старче праведный, приемый во об\ъятия свободителя душ наших, дарующаго нам воскресние.

*На утрени, на*
Бог Господь, *тропарь праздника, дважды. Слава, святых: И ныне, праздника.*

*По а~-й стихологии седален, глас д~. Подобен:*
удивися иосиф:

Младенствуеши мене ради, ветхий деньми чищением приобщаешися, чистейший Боже, да плоть увериши мне, юже от Девы: и сим симеон поучаяся, позна тя Бога явльшагося плотию, и яко жизнь лобзаше, и радуяся старчески взываше: отпусти мене, тебе бо видех живота всяческих.

*Слава, и ныне, тойже.*

*По в~-й стихологии седален, глас а~-й. Подобен:*
Лик ангельский:

Сый со отцем на престоле святем, пришед на землю от Девы родися, и младенец бысть леты сый неописан, егоже приим симеон на руки, радуяся глаголаше: ныне отпущаеши, щедре, возвеселив раба твоего.

*Слава, и ныне, тойже.*

*Канон праздника со ирмосом на з~, и святых на и~. Канон праздника.*

*Глас г~. Песнь а~. Ирмос:*

Сушу глубородительную землю солнце нашествова иногда, яко стена бо огусте обаполы вода, людем пешомореходящым и богоугодно поющым: поим Господеви, славно бо прославися.

Да каплют воду облацы, солнце бо на облаце (с. 142) легце носимо настало есть на нетленную руку, Христос в церкви, яко младенец. темже, вернии, возопиим: поим Господеви, славно бо прославися.

Крепитеся, руце симеони, старостию ослабленнии, лыста же претружденна старча, право быстро движитася Христу на сретение, лик со безплотными составльше: поим Господеви, славно бо прославися.

Разумом простертая небеса, веселитеся, и радуйся, земле: из пребожественных бо недр хитрец прошед Христос, материю Девою Богу отцу приносится, младенец, иже прежде всех, славно бо прославися.

*Канон святителя.*

*Глас д~. Песнь а~. Ирмос:*

Моря чермную пучину невлажными стопами древний пешешествовав Исраиль, крестообразными моисеовыма рукама амаликову силу в пустыни победил есть.

уясняют добродетелей благодатию днесь всех нас, в светлое торжество мудраго святителя, якоже зарю испущая светоносная чудес сияния.

На гору безстрастия, преподобне, вознесл еси ум, и во мрак писаний вшед, невещественнаго, парфение, света, преподобне, исполнен явился еси, славне.

оружие яко воистинну извлек, иже есть глагол божий, вражию уязвил еси крепость, святителю парфение: темже победительная на демоны ты приял еси.

*Богородичен:*

Родитель в раи бысть зависть смерти человеком: егоже рождся, Дево, из тебе сын божий отечь с шумом потреби, безсмертие подав роду нашему.

*Ин канон преподобнаго.*

*Глас з~. Песнь а~. Ирмос:*

Яко по суху пешешествовав Исраиль, по бездне стопами, (с. 143) гонителя фараона видя потопляема, Богу победную песнь, поимь, вопияше.

Слово ми даждь, боговидче, предстоя престолу Владыки твоего, воспети светлое и светоносное житие твое, луко, разорив мглу ума моего.

Всекрепко тя возлюбив священный, Cпасе, к постничеству приступи твердо, скорби и труды и болезни терпя, имиже обрете сладость некончаему.

утруждая тело, отче луко, воздержанием всегда, бдением частым, и озлоблением всяцем, мудре, стремления страстей лютых уставил еси.

*Богородичен:*

Господородительнице Дево, яже Бога плотию рождши неразлучнаго отцу, воплощенна за милосердие земных, томления мя страстей покажи превышша.

*Песнь г~. Ирмос:*

утверждение на тя надеющихся, утверди, Господи, церковь, юже стяжал еси честною твоею кровию.

Перворожден из отца прежде век, перворожден младенц из Девы нетленныя, адаму руку простирая явися.

Младоумна бывша прелестию первозданнаго, паки исправляяй Бог слово, младенствовав явися.

Земли исчадие, паки потекшее в ню, божества сообразное естество зиждитель, яко непреложне младенствовав, яви.

*Ин. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Якоже финикс цветоносен, добродетели на земли, преподобне, безсмертия плоды на небесех скрыл еси.

Храм тя всех Богу, живущая в тебе показа (с. 144) благодать себе, преподобне, еяже ради прославился еси, парфение.

Пречестным от Бога архиерейства украшся, славне, одеянием, священнодейственник достоин того явился еси благостыни.

*Богородичен:*

Разрушися клятвы нашея средоградие, чистая владычце, паче ума рождеством твоим, и божественному естеству совокупихомся.

*Ин. Ирмос:*

Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

Воскрилився теплым рачением Cпаса, родителей любовь презрел еси: егоже ради и был еси, о луко, странен всех сладких, блаженне.

Храм Господень себе соделати хотя, в пустынях вселился еси, якоже древле илиа, с демоны боряся: темже обрел еси кончину блаженную.

Всякой божественней заповеди, якоже благопокорив раб явился еси, всеблаженне, добре сия совершая, и смиряя себе: темже высоту приял еси небесную.

*Богородичен:*

Дево Мати божия, рождшая слово паче слова, явльшееся нас ради, моли прилежно, безсловесия всякаго мя избавити.

*Кондак парфениа, глас г~. Подобен:*
Дева днесь:

Чудес приял еси божественную благодать, богомудре священне парфение, чудотворче богоносе, вся верных страсти очищая, духи лукавства, отче, изгоняя: сего ради тя воспеваем, яко велия таинника божия благодати.

*Седален, глас г~. Подобен:*
Божественныя веры:

Исполнь духа божественнаго сый, делы просия благочестия, священне чудотворче парфение, от лести человеки обратил еси, болящих страсти исцеляя, отче преподобне, Христа Бога моли, спастися душам нашым. (с. 145)

*Слава, седален преподобнаго, глас и~. Подобен:*
Премудрости:

*От*
младенства возлюбив добродетель, сладких всех ошаялся еси, мудре, пощение и воздержание известно показуя, и матерне желание нивочтоже вменив, странничеству себе тай вдал еси: паки же возвещает тя Бог матери твоей, рыдающей лишения твоего праведно, всеизряднейше. С нею же ныне живый, моли Христа Бога, прегрешений оставление подати празднующым любовию святую память твою.

*И ныне, праздника, глас тойже. Подобен:*
Свирелей пастырских:

Родился еси на земли, собезначальный отцу, принеслся еси в церковь непостижимый: радуяся же старец на руки тя восприем, зовый: ныне отпущаеши, егоже посетил еси, по глаголу твоему, благоизволивый спасти яко Бог род человеческий.

*Аще есть пост: Слава, и ныне, Богородичен: аще среда или пяток, крестобогородичен: писаны сего месяца в а~и день.*

*Песнь д~. Ирмос:*

Покрыла есть небеса добродетель твоя, Христе: из кивота бо прошед, святыни твоея нетленныя матере, в храме славы твоея явился еси, яко младенец руконосимь: и исполнишася вся твоего хваления.

Радуйся, симеоне, неизреченных таинниче, Богородица вопияше, егоже от святаго древле известися тебе духа, младенствовавшаго слова Христа на руки приими, зовый ему: исполнишася вся твоего хваления.

На негоже уповал еси, симеоне, возраст детищный, радуяся под\ъими Христа, Исраиля божественнаго утешение, закона творца и Владыку, исполняющаго закона чин, зовый ему: исполнишася вся твоего хваления.

Видя симеон слово безначальное, с плотию яко на (с. 146) престоле херувимстем Девою носимо, виновнаго еже быти всяческих, яко младенцу дивяся, вопияше ему: исполнишася вся твоего хваления.

*Ин. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Таин неизглаголанных наслаждся божиих, треблаженне, научаяся божественно того сокровенным: темже и разума реки, парфение, источил еси.

Весь вземся, богоносе, мыслию к небеси божественне, славу видел еси мысленно неизреченную: темже и равноангелен на земли явился еси, парфение.

Веселится со ангелы вся тварь, яже паче ума зрящи совершаема, отче, тобою знамения: темже и виновнаго сим воспевает, яко Бога сильна.

*Богородичен:*

Яко преславна и неизглаголанна, Богородице, новаго твоего рождества, истинно суть, чистая, таинства страшна и ужасна, в нихже мысль и ум побеждается, пречистая.

*Ин. Ирмос:*

Христос моя сила, Бог и Господь, честная церковь боголепно поет, взывающи от смысла чиста, о Господе празднующи.

Незлобив, преподобен, праведен, и кроток, и цел явился еси, отче луко: темже ублажился еси от всех творца и Владыки, всеблаженне.

Видев завидяй тя добре проходяща житие, разжжеся, и напастей множество тебе воздвиже, но из\ъобличися тощ волк, всуе словом зинув.

ума правостию житие управил еси к лучшым, всеблаженне, желаний всех крайнейшее желая, отче, видети, еже благополучно и получил еси.

*Богородичен:*

Красну добротою тя паче всех обрет жен, (с. 147) красный, Дево чистая, в твою утробу вселися, и злообразия мя страстей и тмы избави.

*Песнь е~. Ирмос:*

Яко виде исаиа образно на престоле превознесена Бога, от ангел славы дориносима, о окаянный, вопияше, аз: провидех бо воплощаема Бога, света невечерня, и миром владычествующа.

Разумев божественный старец проявленную древле пророку славу, руками слово зря матерними держимо, о радуйся, вопияше, чистая, яко престол бо держиши Бога, света невечерняго, и миром владычествующа.

Поклонся старец, и стопам божественне прикоснувся неискусобрачныя и Богоматере, огнь, рече, носиши, чистая, младенца боюся об\ъяти Бога, света невечерняго, и миром владычествующа.

Очищается исаиа от серафима угль прием, старец вопияше Богоматери: ты якоже клещами руками просвещаеши мя, подавши, егоже носиши, света невечерняго, и миром владычествующа.

*Ин. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Помазался еси воистинну елеем духа, парфение, по достоянию служити Господу, славою тя украсившему.

Глубину испытая писания, преславне, многоценный бисер Христа избрав, егоже стаду раздал еси.

Яко имея от Бога неистощиму благодать, мудре, преславна источаеши чудеса всем, чудотворче парфение.

*Богородичен:*

Да кропит небо веселие, и благодать на земли, воздаде бо ей ныне веселие в высоту, едину богородительницу.

*Ин. Ирмос:*

Божиим светом твоим, блаже, утренюющих ти душы (с. 148) любовию озари, молюся, тя ведети, слове божий, истиннаго Бога, от мрака греховнаго взывающа.

Трудов твоих воздаяние, от богатодавца восприем, отче преподобне, пучина чудес всем явился еси, недуги отгоняя приступающым к тебе.

Не поколебался еси, отче, врага премногими прилоги, не ужасался еси возвышения его, стал же еси яко столп тверд непоколеблен, во смирение яко во броня одеявся.

Добре совершив священное житие твое, всеблаженне, и прием от Бога вседержителя благодать исцелений, слепыя просветил еси, хромыя и разслабленныя здравы содевая.

*Богородичен:*

Людие, пойте, юже воистинну рождшую слово божие несказанно, и пребывшую паки по рождестве Деву нетленну, яко всем предстательство и спасение наше.

*Песнь з~. Ирмос:*

Возопи к тебе, видев старец очима спасение, еже людем прииде от Бога: Христе, ты Бог мой.

Сиону ты камень возложился еси, непокоривым претыкание, и соблазна камень, нерушимое верных спасение.

Известне нося начертание, иже прежде век тя израстившаго, земленых за милосердие ныне немощию обложися.

Сыну вышняго, сыну Девы, Богу отрочати бывшему, поклоншася тебе ныне отпусти с миром.

*Ин. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости, от ребр твоих истекшею кровию.

Трубит вселенней всей, парфение, богоносное твое житие, красных чудес даровании, преславне, вещанием духа. (с. 149)

Кропил еси сыноположения воду стаду твоему, нечестия скверну омывая учении твоими, парфение, и просвещая светом благодати.

*Богородичен:*

Разума нетленнаго плод прозябла еси, богородительнице, миру, присно живый ходатай нетления являемь, верою и любовию чтущым тя.

*Ин. Ирмос:*

Житейское море воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Разорися древняя твоя, льстивомудре, яже на ны крепость, и без вести быша многая твоя коварства, лукавне: се бо прост и незлобив юноша тя низложи.

Не дал еси, преподобне, твоима очима дремания, ни веждома покоя, дондеже всю низложил еси хитрость лестца, различныя тебе напасти на всяк день воздвизающаго.

Целомудренно совершил еси твое житие, и добре странныя приемля всегда, милуя же богатно и довольно: темже и получил еси нетленную славу и наслаждение.

*Богородичен:*

*От*
Троицы родила еси ты единаго плотски, богородительнице пречистая, паче ума же и слова, темже вопию: Троицы божественныя мя молитвами твоими покажи жилище.

*Кондак праздника, глас а~.*

утробу девичу освятивый рождеством твоим, и руце симеоне благословивый, якоже подобаше, предварив, и ныне спасл еси нас, Христе Боже: но умири во бранех жительство и укрепи люди, ихже возлюбил еси, едине человеколюбче.

*Икос:*

К Богородице притецем, хотящии сына ея видети, к симеону носима, егоже с небесе безплотнии видяще, (с. 150) дивляхуся, глаголюще: чудная зрим ныне и преславная, непостижимая, несказанная: иже бо адама создавый носится яко младенец, невместимый вмещается на руках старчих: иже в недрех неописанных сый отца своего, волею описуется плотию, а не божеством, един человеколюбец.

*Песнь з~. Ирмос:*

Тебе во огни оросившаго отроки богословившыя, и в Деву нетленну всельшагося Бога слова поим, благочестно поюще: благословен Бог отец наших.

Адаму известити хотяй иду, во аде живущу, и еве принести благовестие, симеон вопияше, со пророки ликуя: благословен Бог отец наших.

Рода земна избавляяй Бог, даже до ада приидет: пленным же подаст всем оставление, и прозрение слепым, яко и немым вопити: благословен Бог отец наших.

И твое сердце, нетленная, оружие пройдет, симеон Богородице провозгласи, на кресте зрящи твоего сына, емуже вопием: благословен Бог отец наших.

*Ин. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Духа в тебе всельшаяся божественная благодать, мудре, храм и церковь тя славы яко воистинну устрои, парфение: в нюже отец, и сын, и сам утешитель вселися.

огнем божественным нечестия попалил еси, преподобне, всю терновную лесть на земли, и всеял еси стаду твоему божественная учения, присноживотны плоды приносящая.

удицею языка из глубины прелести, парфение, древле твое стадо извлекл еси к жизни: ныне же, отче, (с. 151) молитвами твоими, уловляеши от всякаго рода рыбна, благодатию.

*Богородичен:*

Видеша ангели, богородительнице, странно рождеством твоим естество тленное рода перстнаго к нетленному паки притекшее житию и славе небесней.

*Ин. Ирмос:*

отроцы в вавилоне пещнаго пламене не убояшася, но посреде пламене ввержени, орошаеми пояху: благословен еси, Господи, Боже отец наших.

Рака твоих мощей, луко, источник показася исцелений, к нейже всяк притекая избавляется всяческих страстей, тя блажя, преподобне, и поя Владыку твоего.

Знамении величайшими, отче, прослави тя Господь, егоже прославил еси ты болезньми воздержания первее: благословен бо, взывал еси, Бог отец наших.

В житии пресветел, и в чудесех величайш, и во всех добрых явился еси непреложен, преподобне: темже трудов обрел еси воздаяние, царствие божие.

*Богородичен:*

Люди и град твой спасай, богородительнице всенепорочная, предстательство наше, верою несомненною вопиющих ти: благословен, всечистая, плод чрева твоего.

*Песнь и~. Ирмос:*

Нестерпимому огню соединившеся, богочестия предстояще юноши, пламенем же невреждени, божественную песнь пояху: благословите, вся дела господня, Господа, и превозносите во вся веки.

Людие Исраилевы твою славу еммануила, зряще отроча из Девы, пред лицем божественнаго ковчега ныне ликуйте: благословите, вся дела господня, Господа, и превозносите во вся веки.

Се, симеон вопияше, пререкаемое знамение сей будет, (с. 152) Бог сый и отроча, сему, вернии, возопием: благословите, вся дела господня, Господа, и превозносите во вся веки.

Живот сый, сей будет падение непокоривым, младенствовав Бог слово, яко востание всем верою поющым: благословите, вся дела господня, Господа, и превозносите во вся веки.

*Ин. Ирмос:*

Руце распростер даниил, львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Жезлом веры, мудре, еллинския храмы разорил еси, и храмы воздвигл еси, преподобне, спасу и Богу нашему, в нихже жертвы чисты принесл еси, поя ему: благословите, вся дела господня, Господа.

Заколение благовонно сам себе принесл еси, мудре, воздержания огнем ухание воспослал еси непорочно, в божественный и неприступный жертвенник божий, поя, парфение: благословите, вся дела господня, Господа.

Имея божественную благодать от Бога, отче парфение, источаеши исцеления приступающым к тебе, преподобне, очищая недуги, и отгоня крепко демонов полки, виновнаго сим пети, яко Бога, научая присно.

*Богородичен:*

Иже естеством неприступный везде, сын и слово божие в тя вселься, чистая, и одеявся, пресвятая, в наш образ, яко милосерд, явися благоприступен плотию, и поживе с нами: сего ради любовию многою тя чту, и пою, и хвалю.

*Ин. Ирмос:*

За законы отеческия блаженнии в вавилоне юноши предбедствующе, царюющаго оплеваша повеление безумное, и совокуплени, имже не сваришася, огнем, державствующему (с. 153) достойную воспеваху песнь: Господа пойте, дела, и превозносите во вся веки.

Вред всякий страсти, преподобне, отгоняеши, отче луко блаженне, прокаженныя очищая, укрепляя немощныя, и сляченныя разрешая содержимыя узы, и хромыя вкупе и слепыя исцеляя, Господа пойте, зовый, и превозносите во вся веки.

Неболезненну обрел еси славу, преподобне, болезни многи под\ъем и подвиги, бдение и измождание телесе, пощение и озлобление и низулегание, и всяко ино дручение плоти любве ради содетеля твоего, с нимже ныне живый веселишися. того убо моли спастися всем верою и любовию тя величающым.

Различных ради болезней, преподобне, и добродетелей вшел еси в небесное царство, веселяся ныне вечно, и Владыки всегда наслаждаяся добротами, со ангелы пение трисвятое поеши: Господа пойте, дела, и превозносите во вся веки.

*Богородичен:*

Не отступльша неразлучнаго от отеческаго недра, чистая, родила еси неискусомужно, несказанно же человека совершенна суща, егоже моли дати ми крепость, лукавых помышлений прилог всякий низложити до конца, и волю божественную того делати всегда, да тя величаю.

*Песнь ф~. Ирмос:*

В законе сени и писаний образ видим, вернии, всяк мужеский пол, ложесна разверзая, свят Богу. тем перворожденное слово отца безначальна, сына первородящася материю неискусомужно, величаем.

Иже древним новорожденных горличищ супруг, двоица же бяше птенцев, в нихже место божественный старец, и целомудренная анна пророчица от Девы (с. 154) рожденному, и сыну единородному отчу, в церковь приносиму служат величающе.

Воздал ми еси, вопияше симеон, спасения твоего, Христе, радование: восприими твоего служителя, сению претружденнаго, новыя благодати священнопроповедника тайнаго, во хвалении величающа.

Священнолепно исповедашеся анна прорицающи, целомудренная и преподобная и старица владыце, в церкви явственно: Богородицу же проповедающи всем сущым, величаше.

*Ин. Ирмос:*

Камень нерукосечный от несекомыя горы тебе, Дево, краеугольный отсечеся Христос, совокупивый разстоящаяся естества, тем веселящеся, тя, Богородице, величаем.

Тимение оттряс истинно плотских страстей, треблаженне, всего себе к божественней пресели жизни, и наслаждению невещественному, идеже ликуя назираеши ны.

Цветы мысленныя, богоносне, яко в наслаждении, нетленне, во святей твоей памяти, чудес доброту пожинающе, различно исплетен венец, действия обносим.

Ты претек яже в мире, и с небесными, о богоносне! безплотными лики ликуя, отче парфение, о нас молися творящих твою память верно.

*Богородичен:*

Пою твою благодать, Дево, и величаю твою славу: ты бо просвещение души моей еси воистинну и утешение, скорая помощь, и спасение, и заступление.

*Ин. Ирмос:*

Бога человеком невозможно видети, на негоже не смеют чини ангельстии взирати: тобою бо, всечистая, явися человеком слово воплощенно, егоже величающе, с небесными вои, тя ублажаем.

Твоя болезни, отче, и подвиги кто изрещи возможет землен; ихже ради достойну мзду восприял еси (с. 155) от Бога: был бо еси приятелище божественнаго духа, преподобен, прав, истинен, праведен и непорочен.

Во обителех оных яко водворяяся желанных, и доброт божественных насыщаяся: рая же божественнаго цветов ныне наслаждаяся в сытость, и радуяся, память к Богу о нас сотвори, всеблаженне.

*Троичен:*

Едино естество триипостасное, трисиянное существо, и неразлучная сило, отче, сыне и святый душе, едино божество, спасай верою тя единаго величающыя Бога в триех лицех.

*Богородичен:*

Разумети не может твоего таинства землен ум, Дево Богородице всепетая. прежде бо рождества безмужно зачала еси, пребыла же еси Дева и по рождестве, родила же еси слово, отцу соприсносущное.

*Светилен праздника:*

Духом во святилищи представ старец, на руки восприят закона Владыку, вопия: ныне соуз мя плотских разреши, якоже рекл еси, с миром: видех бо очима откровение языков, и Исраилю спасение.

*Слава, и ныне, тойже.*

*На стиховне стихиры, глас в~. Подобен:*
Доме евфрафов:

Носящи чистая * и пречистая Дева * содетеля и Владыку, * яко младенца на руках, * в церковь входит.

*Стих:*
Ныне отпущаеши раба твоего, Владыко, по глаголу твоему, с миром.

Приими, о симеоне, * Господа славы, * якоже известился еси * от духа святаго: * се бо прииде.

*Стих:*
Свет во откровение языков, и славу людей твоих Исраиля.

Ныне видеша, * благий Боже, очи мои * твое обещание: * разреши мя скоро, * раба твоего, человеколюбче. (с. 156)

*Слава, и ныне, глас и подобен тойже:*

Радуйся, яже радость * мира приимшая, * Христа жизнодавца, * и уставльшая печаль, * Дево, прематерню.

