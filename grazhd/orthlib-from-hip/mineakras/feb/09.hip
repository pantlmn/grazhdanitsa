<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 176)

*Месяца тогоже в ф~-й день.*

*Святаго мученика никифора.*

*Святителя иннокентия, епископа иркутскаго.*
Служба его писана ноембриа к~з дни.

*В сий день отдается праздник сретения господня. Аще же не случится в сий день отдание праздника, поется сице:*

*На Господи, воззвах стихиры, глас в~. Подобен:*
Егда от древа:

Законом повинуяся нас ради плоть на земли приемшаго, и страсть честную, мучениче, претерпевшаго, богоблаженне, любовь соблюл еси, яже к ближнему, закона главизну сущу и пророков. темже и блаженную кончину приял еси, источнику любве ныне, о никифоре! предстоя.

Прекланяеши выю Богу, емуже вся прекланяются колена, мучениче чудне, во главу посекаемь, и разлучаемь от добляго твоего телесе, Христу же всех главе соединяемь чистейшим умом: егоже ныне свету приближаяся, испроси нам, никифоре, всем просвещение хвалящым тя.

Струями кровей твоих, мудре, за Христа излиянными, землю освятил еси, духом же духи возвеселил еси безплотных сил, и мучеников стада вся просветил еси, с сими соединяяся, блаженне, яко добль оружник, яко непобедимый мученик, и о нас Богу моляся.

*Слава, глас з~. Иоанна монаха:*

Показал еси всем яве, страдальче никифоре, яко ближняго не любяй, ни Владыку возлюбити может: темже убо самаго чисте возлюбил еси саприкиа ближняго. (с. 177) отсюду и к божественному вперился еси желанию, и душу твою положил еси по Христове исповедании и вере. саприкий же злоименитый непримирну к тебе ненависть стяжав, отметник показася и Владыки Христа: емуже ныне ты предстоя, моли спастися душам нашым.

*И ныне, Богородичен, или крестобогородичен. Подобен:*
Все отложше:

оружие, якоже рече симеон, * сердце твое пройде, * пречистая владычце, * егда узрела еси из тебе возсиявшаго, * неизреченным словом, от беззаконных яко осуждена возносима на крест, * оцтом и желчию напояемаго, * ребра же прободаема, * и руце и нозе пригвождаемы, * и рыдающи восклицала еси, * матерски вопиющи: * что сие, чадо сладчайшее, * новое таинство;

*Тропарь мученика, глас д~:*

Мученик твой, Господи, никифор, во страдании своем венец прият нетленный от тебе Бога нашего: имеяй бо крепость твою, мучителей низложи, сокруши и демонов немощныя дерзости. того молитвами спаси душы нашя.

*Канон святаго, егоже краегранесие:*
Славнаго в страстотерпцех никифора песньми пою. *Творение феофаново.*

*Глас и~. Песнь а~. Ирмос:*

Колесницегонителя фараоня погрузи, чудотворяй иногда, моисейский жезл, крестообразно поразив и разделив море, Исраиля же беглеца, пешеходца спасе, песнь Богови воспевающа.

Воздвизаема житейскаго моря, волнующся люте душевный корабль напастьми и страстьми, мира виновниче, к тишине глубоцей яко благодетель преложи, мученика, Христе, мольбами.

Разумною мыслию, премудре, мысленней души гнева (с. 178) страсть благочестно покорил еси, и к ближнему притекл еси саприкию, тщася пременити, чудне, законом спасовым повинуяся.

*Троичен:*

Равномощную, единоестественную, и сопрестольную, и единосущную, трисиянную зарю единаго божества исповедающе, чтим в трех лицех, нераздельно проповедающе слово со отцем и духом.

*Богородичен:*

ум небесный твое таинство непостижное разумети истинно не может, всепетая, отцу бо сопрестольный во чрево твое вселився, из тебе родитися благоволи во двою естеству познаваемь.

*Песнь г~. Ирмос:*

утверждей в начале небеса разумом, и землю на водах основавый, на камени мя, Христе, заповедей твоих утверди, яко несть свят, паче тебе, едине человеколюбче.

Никифор прозван быв, при делех явися победоносец, прелести бо мрак благодати светом разорив отгна, зовый: несть свят, паче тебе, едине человеколюбче.

умерщвленному тебе ради веровав владыце, самовольно к смерти притекаеши, вольныя его возжелав мертвости, яко победоносец мученик божественною силою укрепляемь.

На земли подвижник, на небесех венечник угодник Христов никифор показася яве, с безплотными чинми зовый: несть свят, паче тебе, едине человеколюбче.

*Троичен:*

*От*
ума великаго отца устремльшееся слово, исходяща же и святаго духа, просвещаеми верно богодохновенными повелении, исповедаем вси несозданное едино божество.

*Богородичен:*

Неискусобрачно от отца прежде век рождшагося во (с. 179) чреве твоем заченши, Дево, породила еси нам Бога, вкупе и человека, в коемждо естестве совершенна, нераздельна.

*Кондак, глас а~. Подобен:*
Лик ангельский:

Любве союзом связався, никифоре, разрушил еси яве злобу ненависти, и мечем во главу твою усечен был еси, мученик божественный воплощшагося Cпаса, егоже о нас моли, поющих славную память твою.

*Седален, глас а~. Подобен:*
Камени запечатану:

Багряницу твоими кровми омочил еси, и сею яко воин одеявся непобедимь, и якоже скиптр крест держя, востекл еси от земли к небесем, никифоре блаженне, царю всяческих предстоиши. слава давшему ти крепость: слава венчавшему тя: слава действующему тобою всем исцеления.

*Слава, и ныне, Богородичен:*

Руце твои божественнии, имиже создателя понесла еси, Дево пречистая, воплощшагося благостынею, простерши, умоли его избавити нас от искушений, и страстей, и бед, хвалящих тя любовию, и вопиющих: слава всельшемуся в тя, слава прошедшему из тебе, слава избавльшему нас рождеством твоим.

*Крестобогородичен:*

Зрящи тя, Христе, всенепорочная Мати, мертва на кресте простерта, вопияше: сыне мой, собезначальне отцу и духу, что неизреченное твое сие смотрение, имже спасл еси пречистых рук твоих, щедре, создание;

*Песнь д~. Ирмос:*

Ты моя крепость, Господи, ты моя и сила, ты мой Бог, ты мое радование, не оставль недра отча, и нашу нищету посетив. тем с пророком аввакумом зову ти: силе твоей слава, человеколюбче. (с. 180)

Божественную жизнь, о никифоре, получил еси, божественныя зари, блаженне, сподобився, божественным светом световидно ныне озаряеши творящыя память твою, богомудре, и верою вопиющыя: силе твоей слава, человеколюбче.

Сияеши, Христовым мучеником совокуплься, разорил бо еси лесть многобожную, мечем усечен быв во главу твою, и кровными течении твоими всю потопил еси идольскую прелесть, владыце зовя: силе твоей слава, человеколюбче.

Иже законов твоих не сохранив саприкий, твоея обнажается, Cпасе, божественныя благодати, и врагом плещи подав, твоих мученик лишается славы окаянный. темже, твоему праведному удивльшеся промышлению, зовем: силе твоей слава, человеколюбче.

*Троичен:*

Свет отец безначальный, и всех виновный: свет слово: свет дух святый: от отца, якоже от источника, прежде всех век неизреченно сияющее трисолнечное божество, во едином существе и силе, и славе познавается.

*Богородичен:*

Всего в тебе обновляет человека, весь всему, пречистая, соединяемь, отеческих недр не оставль, и в твою утробу вселитися изволив, иже богатством милосердия волею обнищав, и обогатив мир божеством.

*Песнь е~. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих пути моя направи, молюся.

Теченьми твоих кровей церковный рай напоил еси разделяемыми в начала четверочисленная, блаженне, (с. 181) добродетелей божественных, от нихже душам, о никифоре, почерпаем божественная дарования.

Сеятель злобы злопомнением окаяннаго восхити: благости же и мира виновник привлече вместо онаго, божественным световидением украшена, никифора богомудраго мученика.

Освящается, Cпасе, твоей вольней страсти подобяся: из ребр бо твоих, богомудрый, каплями окроплен, своих кровей тебе токи приношает мечем посекаемь, к тебе грядый.

*Троичен:*

Спасения основание православие ведуще, собезначальна отцу слова, и святаго духа, проповедуем в трех лицех едино начало, едино существо, едину волю, едино действо.

*Богородичен:*

Мысленно научися пророков собор твоим тайнам: небесе бо дверь на земли Владыка тя показа, и из тебе, Дево, воплощся правды солнце, сущым во тме возсия.

*Песнь з~. Ирмос:*

Бездна грехов и прегрешений буря мя смущает, и во глубину нужднаго реет мя отчаяния. но твою крепкую руку мне простри, яко петрови, о управителю, и спаси.

Исцели сокрушение души моея, никифоре богомудре, и страстей мрак разорив, отжени зарями сущия в тебе божественныя светлости, моля избавителя Христа, блаженне.

Бурю идольскаго треволнения, страдальче никифоре, крестным ветрилом, и дыхании духовными тихо преплыв, мучениче непобедиме, в пристанище тихое Христово достигл еси.

Пострадал еси мученически, и воистинну победоносец был еси, коварствия благомощно разорив змиева, (с. 182) и страстем яко общник, блаженне, быв Владыки, ныне по достоянию спрославился еси.

*Богородичен:*

ужасаются мысленнии ангельстии чини дивящеся, со отцем сущаго прежде век и духом, из чрева твоего плотски младенца раждаема зряще, богородительнице пречистая.

*Кондак, глас г~. Подобен:*
Дева днесь:

Вперився, славне, господнею любовию, и сего славный крест на рамо взем, посрамил еси диаволи козни, пострадал еси даже до смерти, и истины явился еси победоносец, оружник и таинник божия благодати.

*Икос:*

Павлово яве учение возлюбил еси, и в персех твоих, славне, насадил еси, вопия: любовь не безстудствует, сия зиждителя человека совершенна нам дарова, любве ради вся претерпе, гвоздие и крест, оцет и оплевания, копием прободен бысть в ребра святая, имиже источи нам кровь и воду богодельную. егоже возжелав явился еси победоносец, и званием оружник, и таинник божия благодати.

*Песнь з~. Ирмос:*

Божия снизхождения огнь устыдеся в вавилоне иногда, сего ради отроцы в пещи радованною ногою, яко во цветнице ликующе, пояху: благословен еси, Боже отец наших.

Смерть бысть тебе, никифоре, отшествие от сущих зде, блаженне, к небеси же и на небесная возшел еси ныне ликуя, со ангелы поеши: благословен еси, Боже отец наших.

укрепляемь страстьми вседержителя, немощи превозвышеное око, и превзятую бровь низвергл еси на землю, богомудре, взывая создателю твоему: благословен{<::рус>Исправлена очевидная опечатка оригинала: <::слав> богословен <::рус>Прим. <::лат> оrthlиb<::слав>} еси, Боже отец наших. (с. 183)

Путь свидетельства твоего никифор текий соверши, разширив сердце действом божественнаго духа, ныне усердно взывает ти, Владыко: благословен еси, Боже отец наших.

*Троичен:*

ума перваго и безначальнаго, рождшаго слово собезначальное, безстрастно и безлетно, и произведша всесвятаго духа, тя отца ведуще взываем: благословен еси, Боже отец наших.

*Богородичен:*

обоя была еси, Девомати, богородительнице чистая, во чреве заченши Бога несказанно, из\ тебе воплощаема во обоих зрацех познаваема, богомужно на земли пожившаго.

*Песнь и~. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Знаменався благодатию Cпаса, самозван ты к подвигом мужески отлучился еси, и победу взем на сопротивныя, мучениче Христов, победительными украсился еси венцы, божественне воспевая: отроцы, благословите, священницы, воспойте, людие, превозносите во вся веки.

Освятився водою, никифоре, и духом, и мученическими обагрен кровьми, стяжал еси яко мученик истинный Христа Бога, световидную светлость, всеблаженне, в нейже ныне взываеши: отроцы, благословите, священницы, воспойте, людие, превозносите во вся веки.

*Троичен:*

Со безплотными чинми, в триех впостасех един благости источник приснотекущий, нерождено, безначально, и пресовершенно божество, содетельное и царя всех, отроцы, (с. 184) благословите, священницы, воспойте, людие, превозносите во вся веки.

*Богородичен:*

Святейши ты была еси, Богородице всепетая, премирнаго ангельскаго чина: сих бо родила еси содетеля и Господа от девственна неискусобрачна чрева, во дву существах неслиянно, непревратно, во единей же впостаси Бога воплощенна.

*Песнь ф~. Ирмос:*

ужасеся о сем небо, и земли удивишася концы, яко Бог явися человеком плотски, и чрево твое бысть пространнейшее небес. тем тя Богородицу, ангелов и человек чиноначалия величают.

Преставился еси яко жених, украсився одеждами истканными от крове мучения, божественныя светлости ко причастию, украсившаго, славне, и удобрившаго на кресте страстию честною всех благодетеля, о никифоре преблаженне!

Привлеклся еси Владыки добротами, ихже ничтоже краснейше, славне, и того тщася насладитися непрестанныя и благолепныя светлости, мечем отсещи твою главу поущал еси мучители, разжигаемь любовию, о никифоре, Господа твоего.

Светло на лесть, мучениче Христов, доблествовав, и сию победив яко победитель, венец приял еси твоей главе дарований, славне: и ныне ликуеши мученически, с мученическими лики, всеблаженне никифоре, у престола всех царя.

*Троичен:*

*От*
нерожденна отца, боголепно сына рожденна славяще, и духа праваго прежде век исходнаго, три впостаси чтим пресущныя и начальныя Троицы, соединенныя единством неслиянным, богословяще величаем.

*Богородичен:*

Явилася еси, о Дево Мати божия, паче естества (с. 185) рождши плотию преблагое слово, егоже отец отрыгну от сердца своего прежде всех век, яко благ, егоже ныне и телес превышша разумеваем, аще и в плоть облечеся.

*Светилен. Подобен:*
Небо звездами:

Тезоименит показался еси победы, о никифоре, любовию и мучением победив мучители: темже и победы венец приял еси от Господа.

*Богородичен:*

Державным твоим покровом от врагов навета нас, чистая, твоя рабы сохраняй вся невредимы: тя бо стяжахом едину прибежище в нуждах.

*<М\р>*
*указ о отдании праздника сретения господня.*

Подобает ведати, аще прилучится отдание сретения прежде недели мытаря и фарисеа в седмице, в койлибо день, кроме недели.

Вечер по обычной кафисме, на Господи, воззвах, стихиры праздника на з~, поемыя на самый праздник. Слава, и ныне, праздника, самогласен. Аще в пяток вечера, Слава, праздника: И ныне, Богородичен настоящаго гласа. Прокимен дне, входа и чтения несть. На стиховне стихиры праздника, со стихи их. Слава, и ныне, праздника. По трисвятом тропарь праздника. Таже, ектениа и отпуст. На повечерии по трисвятом кондак праздника. Полунощницу поем по обычаю, с кафисмою, и с тропари обычными.

На утрени, на Бог Господь, тропарь праздника трижды. По обоих кафисмах седальны праздника, и чтения. Канон праздника, со ирмосом на д~и: ирмос по дважды. Катавасиа, тойже ирмос. По г~-й песни седален праздника, дважды. По з~-й песни кондак и икос праздника: и чтение в прологе. На ф~-й песни, Честнейшую, не поем: но поем припевы праздника, якоже и на самый праздник. Светилен праздника, дважды. На хвалитех стихиры праздника на д~: Слава, и ныне, самогласен праздника: Посем славословие великое. По трисвятом (с. 186) тропарь праздника, единожды. Таже ектении, и отпуст, и обычное исхождение в притвор, и час а~-й. На часех тропарь и кондак праздника.

На литургии, блаженна песнь ф~ со ирмосом, на з~. По входе тропарь праздника. Слава, и ныне, кондак праздника. Прокимен, аллилуиа, и причастен праздника. Апостол, и евангелие дне. [Зри] Святаго же прилучившагося поем службу на повечерии, или како настоятель изволит.

*<М\р>*
*Аще ли прилучится отдание праздника сретения господня в неделю, прежде недели мытаря и фарисеа.*

В субботу вечера на малей вечерни стихиры воскресны по обычаю. На стиховне стихира воскресна едина, и праздника стиховна с припевы великия вечерни: Слава, и ныне, праздника. Тропарь воскресн. Слава и ныне, праздника. На велицей вечерни по предначинательном псалме поем, Блажен муж, кафисму всю. На Господи, воззвах, стихиры воскресны, г~, и @восточенъ@{@Анатолиевъ@} един: и праздника з~, поемыя на самый праздник. Слава, праздника: И ныне, Богородичен а~ гласа. На литии стихиры праздника, Слава, и ныне, праздника. На стиховне стихиры воскресны. Слава, и ныне, праздника. На благословении хлебов тропарь, Богородице Дево, дважды. и праздника, единожды. и чтение в посланиих апостольских.

На утрени, на Бог Господь, тропарь воскресн, дважды. Слава, и ныне, праздника. По обоих кафисмах седальны воскресны, с богородичны их, и чтение во евангелии толковом, и полиелей, и тропари, Ангельский собор: впакои гласа, и чтение. Степенна и прокимен гласа. Всякое дыхание: Евангелие воскресно: и прочее воскресно и до канона. Канон воскресн со ирмосом на д~, и Богородице на два, и праздника, на и~. Катавасиа праздника: Сушу глубородительную землю: По г~-й песни кондак праздника и икос, и седален праздника, дважды. По з~-й песни кондак воскресн и икос: и чтем пролог. На ф~-й песни поем, Честнейшую: (с. 187) Светилен воскресн: Слава, и ныне, праздника. На хвалитех стихиры воскресны д~, и праздника со славным на д~, со стихи праздничными. Слава, стихира евангельская. И ныне, Преблагословенна еси, Богородице Дево: и Славословие великое. По трисвятом тропарь воскресн точию. ектении, и отпуст, и оглашение студитово, и исхождение обычное в притвор, и час а~-й. На часех тропарь воскресн: Слава, праздника: И ныне, Богородичен часов. По трисвятом кондак праздника, и конечный отпуст: такожде и на прочих часех глаголем тропари и кондаки.

На литургии, блаженна гласа на з~, и праздника песнь ф~, на д~. По входе тропарь воскресн, и праздника: Слава, кондак воскресн: И ныне, кондак праздника. Прокимен гласа, и праздника. Апостол, и евангелие недели ряд, и праздника. Причастен: Хвалите Господа с небес: Другий праздника. [Зри] Прилучившагожеся святаго рядоваго в сию неделю службу поем на повечерии, или яко настоятель изволит.

*<М\р>*
*указ о празднице сретения господня, аще в кой день сретение будет, или в кой день прилучится отдание его.*

Аще ли праздник сретения прилучится в неделю блуднаго, или в понедельник, или во вторник мясопустныя недели, и отдается праздник в пяток тояже недели: понеже в неделю мясопустную отдания не бывает. Аще ли прилучится сретение господне в среду, или в четверток, или в пяток, или в субботу мясопустныя недели, и отдается во вторник сырныя недели. Аще ли случится в неделю мясопустную, или в понедельник сырныя недели, и отдается в четверток тояже недели. Аще ли случится во вторник, или в среду сыропустныя недели, и отдается в субботу тояже недели. Аще ли случится в четверток сырный, или в пяток, или в субботу, и отдается в неделю сыропустную. Аще ли сретение будет в неделю сыропустную, тогда празднуем един день. (с. 188)

*Аще случится отдание сретения господня в неделю фарисееву, или блуднаго, или сыропустную:*

В субботу на малей вечерни стихиры воскресны гласа, по обычаю. На стиховне стихира воскресна, и праздника стиховна великия вечерни. На велицей вечерни, на Господи, воззвах, стихиры воскресны г~: и триоди г~: и праздника со Славным д~. Слава, триоди. И ныне, Богородичен а~-й гласа. Аще ли храм сретения: И ныне, праздника. На литии стихиры праздника, и триоди хвалитныя, кроме Славна: Слава, триоди. И ныне, праздника. На стиховне стихиры воскресны. Слава, триоди. И ныне, праздника. На благословлении хлебов тропарь, Богородице Дево: дважды: и праздника единожды: На Бог Господь, тропарь воскресн дважды: Слава, и ныне, праздника. По кафисмах седальны воскресны, и богородичны их: и чтение. и поем полиелей, псалом: Хвалите имя господне: и другий псалом: Исповедайтеся Господеви: [Зри] *Аще ли неделя блуднаго, или сыропустная:*
Поем и г~-й псалом: На реках вавилонских, со аллилуиею: и прочее воскресно, и до канона. Канон воскресн на д~: и триоди на д~: и праздника на з~. Катавасиа праздника. По г~-й песни кондак и седален триоди: Слава, и ныне, праздника. По з~-й песни кондак праздника и икос. На ф~-й песни поем, Честнейшую: Светилен воскресн: Слава, триоди: И ныне, праздника. На хвалитех стихиры воскресны, д~: и праздника со Славным д~. Слава, триоди: И ныне, Преблагословенна еси: *Аще ли неделя сыропустная:*
И по стихирах праздника глаголем припевы: Воскресни, Господи Боже мой: и поем самогласну стихиру триоди дне: Слава, ину стихиру: И ныне, Преблагословенна еси: и по отпусте, Слава, и ныне, стихира евангельская, и час первый. На часех тропарь воскресн. Слава, праздника: И ныне, Богородичен часов. По отче наш, кондак праздника, и триоди, пременяюще глаголем.

На литургии, блаженна гласа на д~, и триоди песнь г~-я на д~, (с. 189) и праздника ф~-я на д~. По входе тропарь воскресн, и праздника: Слава, кондак триоди. И ныне, праздника. Прокимен дне, и праздника.

[Зри] В субботу убо мясопустную отдание сретения не бывает, такожде и в неделю мясопустную.

*<М\р>*
*Аще ли отдание сретения господня случится во вторник, или в четверток сырныя недели: и поем сице:*

Вечер на Господи, воззвах, стихиры праздника на з~: Слава, и ныне, праздника. На стиховне триоди самогласен дне дважды. и мученичен с припевы обычными: Слава, и ныне, праздника. Тропарь праздника, и отпуст. Рядоваго же святаго службу поем на повечерии, или како настоятель изволит.

На утрени, на Бог Господь, тропарь праздника, трижды. По кафисмах седальны праздника. Канон праздника со ирмосом на д~и. А идеже трипеснец, поем праздника со ирмосом на з~. и триоди на и~. По г~ песни седален триоди писан по в~-й кафисме. Слава, и ныне, праздника. По з~ песни кондак праздника и икос. На ф~ песни поем, Честнейшую: Светилен праздника, дважды. На хвалитех стихиры праздника на д~: Слава, и ныне, праздника. На стиховне триоди самогласен дне, дважды: и мученичен. Слава, и ныне, праздника. Тропарь праздника. ектениа, и отпуст.

На литургии, блаженна праздника, песнь ф~, на з~. По входе тропарь праздника. Слава, и ныне, кондак праздника. Прокимен, аллилуиа, и причастен праздника. Апостол и евангелие дне. В среду же и в пяток отдание сретения не бывает.

*<М\р>*
*Аще ли отдание сретения в субботу сыропустную:*

В пяток сырный вечера, на Господи, воззвах, стихиры праздника, г~: и отцев, г~. Слава, отцев: И ныне, праздника. Прокимен дне, и паремиа, и по ней прокимен: Да уповает Исраиль на Господа. На стиховне триоди самогласен дне, дважды, и (с. 190) мученичен. Слава, отцев: И ныне, праздника. Тропарь отцев: Слава, и ныне, праздника.

На утрени, на Бог Господь, тропарь праздника, дважды. Слава, отцев: И ныне, праздника. По кафисмах седальны праздника. Канон праздника со ирмосом на и~: и отцев на з~: Катавасиа праздника. По г~ песни кондак и икос отцев, и седален их, дважды: Слава, и ныне, праздника. По з~-й песни кондак праздника и икос. На ф~-й песни поем, Честнейшую: Светилен праздника: Слава, отцев: И ныне, праздника. На хвалитех стихиры праздника, г~: и отцев, г~: Слава, отцев: И ныне, праздника. Славословие великое. Тропарь отцев: Слава, и ныне, праздника. и обычное исхождение в притвор, и час первый, и конечный отпуст.

На литургии, блаженна, праздника песнь ф~ на д~: и отцев песнь з~-я, на д~. По входе тропарь праздника, и отцев: Слава, кондак отцев: И ныне, кондак праздника. Прокимен праздника, и отцев. Апостол, и евангелие дне, и отцев: Аллилуиа, праздника, и отцев. Причастен праздника, и отцев.

