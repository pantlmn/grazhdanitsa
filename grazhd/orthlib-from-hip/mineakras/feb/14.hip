<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 286)

*Месяца тогоже в д~и-й день.*

*Преподобнаго отца нашего авксентиа.*

*И равноапостольнаго кирилла. учителя словенскаго.*
Служба его писана маиа а~и дни.

*На*
Господи, воззвах, *стихиры октоиха г~: И святаго г~, глас д~.*

*Подобен:*
Дал еси знамение:

Возращение пощения показуя, авксентие, * дарований прозябение * от Бога приял еси лечити недуги, * демоны (с. 287) отгоняти, * призыванием Христовым вверен, * и духа, всеблаженне, божественныя благодати * исполнився и силы: * ея ради яве окормляемь, * в пристанище достигл еси.

Благодатию исцелений и чудес обогатился еси, * очищся умом: * страстей бо недуги и плоти мрак * и треволнение оттрясл еси, * и светло душевное соделал еси устроение. * отонудуже и возсиял еси * в монашеских лицех, * моля человеколюбца * о восхваляющих тя.

Возрастил еси талант, * вверенный тебе, премудре, * богатно делав, * и сеяв со слезами, * в радости ныне, отче, жнеши, * многосугубную радость и утешение истинно пожиная. * яко имея дерзновение убо ко владыце, * молися о поющих тя, * богоносе авксентие.

*Слава, глас и~. Анатолиа:*

Чистая духа святаго мудрость, всельшаяся в чистое сердце твое, всеблаженне авксентие преподобне отче, на духи лукавствия страшна тя гонителя показа: и не токмо страшна, но и сокровенных недугов врача. темже дерзновение стяжав к человеколюбцу Богу, непрестанною молитвою твоею, душевных страстей нас и телесных свободи.

*И ныне, Богородичен, или крестобогородичен.*

*Подобен: О*
преславнаго чудесе!

Агница агнца яко виде * на древе простерта волею крестнем, * вопияше матерски, * болезнующи с плачем: * сыне мой, * что страшное сие видение; * всем живот даяй яко Господь, * како умерщвляешися, долготерпеливе, * земным подая воскресение; * славлю твое многое, Боже мой, снизхождение.

*Тропарь, глас а~.*

Пустынный житель, и в телеси ангел, и (с. 288) чудотворец явился еси, богоносе отче наш авксентие, постом, бдением, молитвою, небесная дарования приим, исцеляеши недужныя, и душы верою притекающих ти. слава давшему тебе крепость, слава венчавшему тя, слава действующему тобою всем исцеления.

*Канон, егоже краегранесие:*

Авксентиа божественнаго пою премудре. *Творение феофаново.*

*Глас д~. Песнь а~. Ирмос:*

Моря чермную пучину невлажными стопами древний пешешествовав Исраиль, крестообразными моисеовыма рукама амаликову силу в пустыни победил есть.

Возрастив юже к Богу любовь твою, отче авксентие, и мирскую любовь оставив, богоносе, сосуд вместителен духа дарований показался еси.

Подвшел еси твоими хотеньми, отче авксентие, ты под иго господне благое: и землю новоделал еси, добродетелей слезами умащая, досточудне.

устранився житейския молвы, твою душу и ум к Богу сочетав усердно, крепкими пощеньми на земли яко безплотен пожил еси, всеблаженне.

*Богородичен:*

В тебе ныне видеся, владычце, непостижное богомужное сошествие Христово, яко Бог бо и человек из тебе, чистая, родися, обновляя существо мое.

*Песнь г~. Ирмос:*

Не мудростию, и силою, и богатством хвалимся, но тобою, отчею впостасною мудростию, Христе: несть бо свят, паче тебе, человеколюбче.

Вжиляемь креста силою, упразднил еси демонов стремления, и коварства разрушил еси, пощением побеждая сих нашествие. (с. 289)

Ангельское житие на земли подражая, чистое в молитвах, во бдениих благомощное, усердно прошел еси, отче авксентие.

Яд смертный, душам происходатающ, авксентие, поразумев сладость, воздержанием умертвил еси тоя движения, богомудре преподобне.

*Богородичен:*

Создавый в началех от персти мя человека, зиждется мене ради во чреве твоем, всенепорочная, древнее падение исправляя.

*Седален, глас и~. Подобен:*
Премудрости:

Земная вся оставив, и в мире сый телесне, духом был еси ангелом собеседник. сущыя бо страсти умертвив телесныя, Троицы показался еси угодник, блаженне: темже недугующих исцеляеши страсти, и словом духи отгониши благодатию, богоносе авксентие, моли Христа Бога, прегрешений оставление даровати чтущым любовию святую память твою.

*Слава, и ныне, Богородичен. Подобен:*

Солнца облаче разумнаго, божественнаго света светильниче златокованный, нескверная, неблазная, всенепорочная владычце, омраченную душу мою ослеплением страстей, безстрастия зарею просвети, молюся: и оскверненное мое сердце омый потоки умиления, покаяния же слезами: и от тимения мя очисти дел моих, да любовию зову ти: Богородице приснодево, моли Христа Бога, прегрешений оставление подати ми: тебе бо имею надежду раб твой.

*Или крестобогородичен: Подобен:*

Агнца и пастыря и избавителя агница зрящи на кресте, восклицаше плачущи, и горько рыдающи, вопияше: мир убо радуется, приемля тобою избавление, утроба же моя горит, зрящи твое распятие, еже терпиши за (с. 290) милосердие милости. долготерпеливе Господи, милости бездно, и источниче неисчерпаемый, умилосердися, и даруй согрешений оставление верою поющым божественныя страсти твоя.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Победитель на духи лукавствия, святаго духа, отче, содейством явился еси, и благодатию, зовый, авксентие: слава силе твоей, Господи.

*От*
потоков, богоносе, беззакония молитвою, всеблаженне, себе утвердив, убежал еси смущения: сладости же потока напился еси достойно, всеблаженне.

Богоносец, веру и любовь юже к Богу возрастив, к горней высоте божественнаго присвоения возвысился еси, зовый: слава силе твоей, Господи.

*Богородичен:*

Бога слова тя рождшую яве знающе телесно, воистинну Богородицу вернии вси именуем, звание по коемуждо естеству вещей приносяще.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Близ сущыя твоего пути, отче, соблазны, острым умом невредно прешел еси, и душевною чистотою.

Житие твое светло, и вера православна, воздержание чудно, растворенно слово благодатию, авксентие.

Ревностию мыслей жизнь прешел еси, привременная претекая, вечным же, отче, присно прилагаяся.

*Богородичен:*

ум имуще прав, учений исполнен, тя, пречистая, Богородицу именуем вси, и любовию ублажаем.

*Песнь з~. Ирмос:*

Пожру ти со гласом хваления, Господи, церковь вопиет ти, от (с. 291) бесовския крове очищшися, ради милости, от ребр твоих истекшею кровию.

Сына тя света и дне показа житие твое, блаженне, благообразно воистинну ходяща, и светильника в мире жизни слово имуща.

*Дважды.*

Поучение смерти житие твое положив, преизящно предел мудрости, отче, поразумев, преложился еси к премудрости впостасней.

*Богородичен:*

Храм тя божий и чертог знаем, стамну и свещник, и скрижаль, имущую внутрь написано, за милосердие воплощшееся слово, всенепорочная.

*Кондак, глас в~. Подобен:*
В молитвах:

Насладився, богомудре, воздержания, и желания плоти твоея обуздав, явился еси верою сияя, якоже сад посреди рая процвел еси, авксентие, отче священне.

*Икос:*

Кто подвиги твоя ныне изречет, или болезни твоя, отче, ихже под\ъял еси на земли; за божественное наслаждение законом господним последовав, и повелением сего послужив, нов нам показался еси иов бореньми: мирови явися пришлец, и земли всей яко странен, пощением верою процвел еси, бдение и чистоту из\ъобучил еси, авксентие, отче священне.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Яко уязвлен владычнею, отче, божественною любовию, все к нему неослабное желание сердца твоего преложил еси, зовый: благословен еси в храме славы твоея, Господи.

*Дважды.*
(с. 292)

Просвещен спасовою зарею, всемудре, тмы предстателя обличил еси терпеливно: миродержца же низложил еси, благословен еси, зовый, в храме славы твоея, Господи.

*Богородичен:*

Истлевшее древле, еже к лучшему возведению, естество человеческое, пречистая, восхотев обновити, вселися содетель Бог во утробу твою, едина всепетая.

*Песнь и~. Ирмос:*

Избавителю всех, всесильне, посреде пламене благочествовавшыя, снизшед, оросил еси, и научил еси пети: вся дела, благословите, пойте Господа.

Весь к Богу преложен, оттрясл еси плотское удобострастие, и чудес приял еси действо, поя: благословите, вся дела господня, Господа.

*Дважды.*

Страшен явился еси демоном, Христа стяжав помощника, егоже крест взем, последовал еси, поя: благословите, вся дела господня, Господа.

*Богородичен:*

Витийствует явлься архангел, и возвещает рождества твоего, пречистая, еже паче слова, зачатие, и спасительное миру: вся дела, благословите, пойте Господа.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества, тем веселящеся, тя, Богородице, величаем.

Всему божеству, отче, крещением твоим обещался еси: и соблюл еси чисте образа, блаженне, достоинство, к трисиянней светлости с веселием вместился еси.

Ныне не в гадании, отче, ниже в зерцале зриши богоначалия просвещение, лицем же, всемудре, к лицу, паче ума светлости и боговидения сподобляемь.

Яко имея много дерзновение ко всех царю, отче, (с. 293) избавитися молися, твою память совершающым ныне, от всякаго обстояния, да тя вси ублажаем.

*Богородичен:*

Пленицы моих прегрешений разреши, Дево Богородице, яже благоутробия источник рождши, едина богоблаженная, и утешения исполни: яко да достойно тя величаю.

*Светилен. Подобен:*
Жены услышите:

Мирскаго благострастия, яко от скверны уклонился еси, и неядением плоть увядив, обновил еси душевную крепость, преподобне, и славою обогатился еси небесною, славне. темже моляся не престай о всех нас Господеви.

*Богородичен: Подобен:*

Соединяется по впостаси плотию, пресущное слово души посреде, и мысленне и совершенне, и един от двою проходит из тебе, несмесно, пречистая, обожив, еже прият, темже тя прославляет воистинну Богородицу.

