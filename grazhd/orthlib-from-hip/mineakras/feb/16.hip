<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 299)

*Месяца тогоже в з~и-й день.*

*Святаго мученика памфила, и иже с ним.*

*На*
Господи, воззвах, *стихиры, глас а~. Подобен:*
Небесных чинов:

Памфил, селевкий вкупе, * со уалентом и с павлом верою, * порфирий же и феодул, с ними иулиан, * и пяточисленное собрание египтян, * да поется песненно, * якоже цевница дванадесятна.

Светло в вере Христове, памфиле, славне, * и божественною славою вознесся, * кесарии явился еси (с. 300) благоукрашение, * святитель в ней прелюбезен тезоименитству быв *, и страдалец всечестен, * и мученик верен.

Полк собрал еси, памфиле державне, * страдалец доблих дванадесять числом, * божественно воинство явльшеся. * имже враги побеждше, * взяти бысте пестрообразно ко Господу, * мучением скончавшеся.

*Слава, и ныне, Богородичен, глас и подобен тойже:*

Жезлом твоего предстательства, * богородительнице чистая, * зверинныя страсти * окаянныя моея души отжени убо, * мирно к жизни мя направляющи * и святому мя стаду избранных твоих овец причти.

*Крестобогородичен, подобен тойже:*

Воздвижена яко виде на кресте агнца, непорочная Дева плачущи вопияше: * сладкое мое чадо, * что новое и преславное видение; * како содержай всяческая горстию, * на древе пригвождаешися плотию;

*Канон, егоже краегранесие:*
Собор дванадесяточисленный страстотерпцев воспою. *Творение феофаново.*

*Глас д~. Песнь а~. Ирмос:*

Моря чермную пучину невлажными стопами древний пешешествовав Исраиль, крестообразными моисеовыма рукама амаликову силу в пустыни победил есть.

Силою всесвятаго духа дванадесяточисленный собрався полк, крепко злочестивых безбожное и лукавое ополчение, яко победоносец, победи.

Посрамися, страстотерпцем мучеником враг приразився: свой бо тул льстивый испразднив горчайше, низложити не возможе доблейших крепости.

Гнев еллинскаго шатания попрасте божественным (с. 301) разумом, мученицы Христовы, и мудростию украшени, ейже противитися не возмогоша благочестию противницы.

*Богородичен:*

облак правды солнце нам возсиявшую, отча сына единороднаго, Богородице всепетая, всеблагочестно славяще, выну тя блажим.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Просиял еси благочестно делом и словом, и честным помазанием, мучениче Христов памфиле, священства, богомудре.

Якоже цевница всеблаголепна, исповеданием устроена, поющи вещания, Христовы мученицы собрани бысте.

Текуще к разуму небеснаго и честнаго звания, яко победителие венец от Владыки приясте.

*Богородичен:*

Вселися в ны в вышних живый, пречистая, выше естества: плоть бо из тебе прием облечеся.

*Седален, глас д~. Подобен:*
удивися иосиф:

Двонадесятный лик божественных мученик, воистинну противу мучителей врагов ополчився твердо, сих оружии веры победи: и венцем от Бога одеявся, ангельским же ликом причтеся. с нимиже молит всегда, избавитися от напастей же и скорбей, и вечных мук, того блажащым.

*Слава, и ныне, Богородичен:*

удивися иосиф, еже паче естества зря, и внимаше мыслию иже на руно дождь, в безсеменном зачатии твоем, Богородице, купину огнем неопалимую, жезл ааронов прозябший. и свидетельствуя обручник твой и хранитель, священником взываше: Дева раждает, и по рождестве паки Дева пребывает. (с. 302)

*Крестобогородичен:*

Дева и агница видевши на кресте без семене из нея агнца рождшагося, и копием прободена, печали уязвена стрелами, вопияше болезненно восклицающи: что новое таинство; како умираеши, иже живота един Господь; темже воскресни, падшаго воздвизая праотца.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

украшено божественными апостол и пророк дарованьми, ликостояние явися мученик твоих, сих равночисленно, Владыко, явльшееся промышлением твоим.

*От*
различных собравшеся жительств, яко вмале всецел образ церкве, спасати сподобистеся, согласно зовуще: слава силе твоей, Господи.

Направляемь дланию Владыки, иже того ради вольную смерть под\ъят, собор прехвальный мучеников, взывающе: слава силе твоей, Господи.

*Богородичен:*

Богоглаголаньми оглашаеми, Богородице, иже о тебе, и видяще сих сбытия, радуйся, тебе вопием, Дево всенепорочная, избавленнии рождеством твоим.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Не терпя сущым на земли послужити, о памфиле, божественное житие еже от младенства имеяше, страданием уяснил еси.

Божественною сединою, и мудростию украшен, ко граду святому устремився уал, яко мученик венчася.

ум имея Христов, яко павлу тезоименит, прехвальне, мученическим венцем, законно пострадав, украсился еси. (с. 303)

*Богородичен:*

Исправила еси, Богородице чистая, евино поползновение, рождши Бога слова, низверженных падение исправльшаго.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Надеждами вечныя жизни утверждаеми, телес раздробления, радующеся, терпяху доблии, божественных пророк твоих, Cпасе, купноименнии.

Смертию жизнь лучшую купиша, самуил и илиа, даниил и божественный иеремиа, и к сим исаиа великоименитый.

Светильники светлы Богу ныне египет возсиявает, иже древле глубокою тмою покрываемый неведения, богоразумия светом обогатився.

*Богородичен:*

Гору тя даниил зряше, всенепорочная, из неяже отсечеся камень, сокрушивый всякий прелести образ, и исполнив богоразумия вся концы.

*Кондак, глас д~. Подобен:*
Вознесыйся:

Мучением страшным предлежащым, господни страдальцы доблии в небоязненном радующеся мудровании, сим собеседоваша, о плоти нерадивше: темже наследствоваша вечнующую славу, о нас молящеся присно, восхваляющих их подвиги.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Светлым лицем, и ума чистотою, мучениче, предзря будущую радость, муки преобидел еси, стружемь немилостивно, всеблаженне порфирие. (с. 304)

Юношы три в пещи спасый Бог, сей, страстотерпче блаженне, тя, его ради во огни жегома, яве приемлет благовонну жертву, порфирие.

Крепостию души твоея украшен и телесе, всю мучителя, селевкие, крепость низложил еси, всехвальне, благословен еси, Боже мой, зовый, и Господи.

*Богородичен:*

Яко Богородица краснейшаго всея твари родила еси, божие бо была еси истинно обителище всесвятое: благословена ты в женах, всенепорочная владычце.

*Песнь и~. Ирмос:*

Руце распростер даниил, львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Законом ты повинуяся Христовым, отвергл еси вся, всемудре селевкие, яко воин же был еси, и благочестия учитель, о сиротах и вдовах попечение имея, и взывая: благословите, вся дела господня, Господа.

Зарею сияя мысленною, старче славный и мучениче феодуле, и раб искренний был еси, владыце подобяся, егоже крест желая, радуяся, претерпел еси: благословите, поя, вся дела господня, Господа.

Храм явився, иулиане, божественнаго духа, нравов благостию украсился еси: исполнь убо благоговения и светлости, исполнь же веры явився сожигаемь весь, благословите, вопия, вся дела господня, Господа.

*Богородичен:*

Безматерне слово из отца сый первее, без\ъотчее же бысть из тебе второе, всечистая, воплощся первее безплотный, за милосердие восхотев спасти поющыя: благословите, вся дела господня, Господа. (с. 305)

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Едину небесную имети жизнь желающе, страстотерпцы, привременную и тленную велемудренно преобидесте, и ныне сладости лучшия и блаженныя наслаждаетеся.

Внутрь ныне божественнаго рая ликуете усердно, озарений источнику предстояще, мученицы славнии: от негоже почерпающе, зарями просвещаетеся.

Всех верою творящих пресветлую твою память, дванадесятный личе, ныне поминая ко владыце Христу, с тобою жилища сподобитися помолися.

*Богородичен:*

Яко Мати единаго Владыки, всех тварей превышши была еси, Дево марие. темже вернии тя вси, всенепорочная, ныне радующеся и веселящеся величаем.

