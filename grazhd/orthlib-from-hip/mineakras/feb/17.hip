<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 305)

*Месяца тогоже в з~и-й день.*

*Святаго великомученика феодора тирона.*

*И священномученика ермогена патриарха московскаго.*

Служба его писана в приложении.

*На*
Господи, воззвах, *стихиры на з~, глас в~. Подобен:*
Егда от древа:

Дар Христос богатотворен тя вселенней подаде, яко благодетель Бог, дар твой честную кровь, феодоре, того ради излиянную, и богочестия ревностию приносимую ему прием. емуже ныне благочестным дерзновением, мучениче, предстоя, вся, иже к тебе притекающыя, спасай. (с. 306)

Столп еси тверд, сопротивных нашествия отревая, поборник непобедимь хвалящым тя, скорейшее заступление, теплое предстательство, тщательное избавление, общая помощь, молитвенник сильнейший, блаженне, избавитель готовейший всем верно молящым тя, феодоре.

Имея поток сладости, и оставления воду, Христа благопременителя, свидетель истиннейший того быв, потоков избави мя греховных, воду ми утиши непостоянную, устави напастей бури, управи к вышней тишине, достоблаженне феодоре.

*Ины стихиры, глас д~. Подобен:*
Яко добля:

Ревностию божественною движимь, * и душею распаляемь, * любовию, славне, Cпаса Христа, * с храмом попалил еси * богиню лжеименную, * Владыки и Бога возвещая имя, * и посрамил еси мучителей шатания, страстотерпче, * и радости вечней * сподобился еси, феодоре.

На высоту, феодоре, * Христова разумения возшед, * претекл еси видимая, * и сего токмо взыскал еси, * и обрет, возлюбил еси, * и доблественною душею того ради пострадал еси. * егоже моли, от тли и бед избавитися, * верою творящым * преславную память твою.

Богодарованною силою, * страстотерпче феодоре, * и подвижными ранами обложен, * царю всея твари предстал еси Христу Богу, * венцы от него почести приемля: * егоже моли, * от тли и бед избавитися, * верою творящым * преславную память твою.

*Слава, глас з~. Самогласен:*

Священия дар, и богатство божественныя жизни явился еси миру, феодоре: Христос бо твою, мудре, память (с. 307) прослави, в нейже согласно вернии радующеся поем подвиги болезней твоих.

*И ныне, Богородичен, или крестобогородичен.*

*Подобен:*
Все отложше:

оружие, якоже рече симеон, * сердце твое пройде, * пречистая владычце, * егда узрела еси из тебе возсиявшаго, * неизреченным словом, от беззаконных яко осуждена возносима на крест, * оцтом и желчию напаяемаго, * ребра же прободаема, * и руце и нозе пригвождаемы, * и рыдающи восклицала еси, * матерски вопиющи: * что сие, чадо сладчайшее, новое таинство;

*На стиховне октоиха. Слава, глас и~. Самогласен:*

Страдальческим мужеством благочестно вооружився, страстотерпче Христов, и словесней службе тайно споборая силою его, идольское злочестие, и мучительское прещение немощно показал еси, нерадив о муках и временнем огни. но, о божественных даров! и вещь, и имя, от всякаго обстояния, молитвою твоею спасай совершающыя память твою.

*И ныне, Богородичен, или крестобогородичен.*

*Подобен: О*
преславнаго чудесе!

Юница нескверная, * юнца видящи на древе * пригвождаема волею, * рыдающи жалостне, * увы мне, вопияше, любимейшее чадо, * что ти сонм воздаде * безблагодатный еврейский, * хотя мя обезчадствовати * от тебе, вселюбезне.

*Тропарь, глас в~:*

Велия веры исправления, во источнице пламене, яко на воде упокоения, святый мученик феодор радовашеся: огнем бо всесожжегся, яко хлеб сладкий Троице принесеся. того молитвами, Христе Боже, спаси душы нашя. (с. 308)

*На утрени оба канона октоиха: и святаго на з~. Канон, егоже краегранесие:*
Призывающыя тя спасай, всеблаженне.

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Божественным подвигом, мучениче Христов, подвигся, и течение скончав, веру соблюл еси божественную, правды обрел еси венец.

Преестественну славу от Христа приим, страстотерпче, землю всю обходиши, избавляя вся, верою с благоговением к тебе притекающыя.

Небесный славне ликовник, со безплотными сый, на земли призывающыя тя от бед и напастей избавляй.

*Богородичен:*

Премудрость и слово отчее несказанно рождшая, души моея лютую исцели язву, и сердца болезнь укроти.

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

огнь мучений тя не устраши, темже огнь напастей, к тебе прибегающым, утишаеши, феодоре.

Избави молитвами твоими одержащия мя печали, мучениче Христов, все углаждая житейское стропотство.

Все сердце мое и помышление простираю к тебе и душу, твоея, страстотерпче, помощи требуя.

*Богородичен:*

устави непостоянное помышлений моих смущение, Мати божия, еже к сыну твоему направляющи движение.

*Седален, глас д~. Подобен:*
Вознесыйся:

Мученическими добротами украшен, царю небесному, (с. 309) мучениче, радуяся, венценосец предстоиши, феодоре, на крест бо воздвижен был еси его ради, и гвоздей пригвождение, и воловых жил, и ногтей, и очных зениц извертение претерпел еси твердо. темже тя верою почитаем, превеликий.

*Дважды.*

*Слава, и ныне, Богородичен. Подобен:*

Иже на престоле херувимстем седяй, и в недрех отчих водворяяся, яко на престоле святем седит своем, владычце, в недрех твоих, воплощся бо Бог воистинну, воцарися над всеми языки, и разумно ныне поим ему. егоже умоли спастися рабом твоим.

*Крестобогородичен:*

Иже от безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше: како славимый яко Бог от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Правителя тя предлагаю, божий угодниче, ты мя управи ветрилом духа? и божественными ветры, преславне.

*От*
всякаго, молимся, избави прещения, всеблаженне феодоре, тя верою блажащыя, и божественную память твою почитающыя.

Ни живот, ни смерть, ни настоящая, ни грядущая, ни огнь, ни раны, от Христа, богомудре, отлучиша тебе.

*Богородичен:*

Под летом бывша, от отца безлетно возсиявшаго, Богомати, нам родила еси: егоже моли спасти поющыя тя. (с. 310)

*Песнь е~. Ирмос:*

утренююще вопием ти, Господи, спаси ны: ты бо еси Бог наш, разве тебе, иного не вемы.

Мучеников быв удобрение, мучениче Христов, верных помощь буди, и стена нерушима.

Единения наслаждся лучшаго, иже паче ума благих, феодоре, тя чтущыя спаси.

Побеждаемь любовию зиждителя, житейская оттрясл еси пристрастия, и Богу благоугодил еси.

*Богородичен:*

Егоже родила еси, Дево всенепорочная, Бога слова, прилежно моли о нас поющих тя.

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Поборник сый благочестия теплейший, и прелести обличитель идольския быв, демонов мечтания, и страстей образы души моея потреби.

утверждение ми буди и стена, мучениче, непобедима, немощь и гнилость ума моего утверждая, феодоре, твоими предстательствы, и сохраняя невредно.

Воинства тлетворнаго и тленнаго отреклся еси, воинство же жизни, всеблаженне феодоре, до конца возлюбил еси, в немже победоносец показался еси, досточудне.

*Богородичен:*

Возсия от сиона вышняго благолепие, приятием плоти по соединению неизглаголанному, из тебе, неискусобрачная, одеявся, и мир просвети.

*Кондак, глас и~:*

Веру Христову, яко щит, внутрь приим в сердце (с. 311) твоем, противныя силы попрал еси, многострадальче: и венцем небесным венчался еси вечно, феодоре, яко непобедимый.

*Икос:*

На престоле света носимаго, благодарственно верою воспеваем тя: яко дарование божественное даровал еси, добляго во страдании феодора, в житии треблаженнаго, яко поборника сущаго истины, благочестивым помыслом тя желающа, Христе, крепка победителя на льстиваго, яко непобедимый.

*Песнь з~. Ирмос:*

*От*
иудеи дошедше отроцы в вавилоне иногда, верою троическою пламень пещный попраша, поюще: отцев Боже, благословен еси.

Тя живота моего предстателя, и заступника имам спасения моего, и хранителя, богомудре, утверждение дающа верою зовущым: отец наших Боже, благословен еси.

Яко красно заколение, сам себе Господеви, и священнейшее привел еси, всеблаженне: и огнем мучений всесожеглся еси, славне, вопия: отец наших Боже, благословен еси.

Животнаго вдохновения насыщаяся, блаженне, божественнаго духа, духи отгоняеши, недуги исцеляеши, и зовеши радуяся: отец наших Боже, благословен еси.

*Богородичен:*

Из утробы твоея пройде, воплощся всяческих, Дево, Господь. тем тя Богородицу мудрствующе православно, сыну твоему взываем: отец наших Боже, благословен еси.

*Песнь и~. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки. (с. 312)

Всяческими, прехвальне, треволнении окружаеми, и напастьми житейскими содержими, предстателя скорейша, и помощника, и споборника, вси вернии тя молитвенника владыце приводим, вопиюще: не престай молити о воспевающих всечестную твою память.

Греховными веригами связан, пребогате, и прегрешений моих пленицами окован, прибегаю к покрову твоему, венценосче, разрешение прося: но яко чудно ко владыце всех, богомудре, дерзновение имея, моли спастися Христа поющым во веки вся.

Мученическими светлостьми просвещен, всехвальне, ангельским счислился еси чином: с нимиже радуяся, и сликуя, мучениче, присно, чудотворными исцелении уясняеши, любовию тя чтущыя, и верно поющыя: людие, превозносите Христа во веки вся.

*Богородичен:*

Плотию приобщися к человеком, яко благоутробен, содетель и творец твари, из тебе, неискусобрачная богородительнице, сию прием: темже Богородицу вернии тя истинно славим, вопиюще, и верно поюще: людие, превозносите Христа во веки вся.

*Песнь ф~. Ирмос:*

Тя неискусобрачную матерь Бога вышняго, тя паче ума рождшую словом воистинну Бога, вышшую пречистых сил, немолчными славословлении величаем.

Бодра тя хранителя, великомучениче, стяжавше, врагов злоумие удобь отгоняща, и церквам подающа мир, страстотерпче, непрестанно ублажаем.

Крепость тебе на демоны дарова Владыка, страсти же души и телесе исцеляти, блаженне, всеблагочестивейшим дерзновением, моляся спасу: темже тя вси ублажаем.

Зарю трисолнечную и единственную созерцаяй, едино (с. 313) в трех божество, и начало преначальное, и источник благости, страстотерпче, тя поющыя сохраняй.

*Богородичен:*

Изми мя, всенепорочная, мысленнаго пленения, избавление воздающи, владычце, сына твоего распятие, еже за всех бывшее избавление, и мир, и спасение поющым тя.

*Светилен. Подобен:*
Небо звездами:

Искусився якоже злато огнем и муками, достоин явился еси дар Бога вышняго, феодоре страстотерпче, о нас ныне молися.

*Слава, и ныне, Богородичен:*

Державным твоим покровом, от врагов навета нас, чистая, твоя рабы сохрани вся невредимы: тя бо стяжахом едину прибежище в нуждах.

*На стиховне стихиры октоиха. Слава, глас в~:*

Божественных даров тезоименита тя, треблаженне, почитаю, феодоре: света бо божественнаго незаходимое светило явлься, просветил еси страданьми твоими всю тварь: и огня крепчайший явився, пламень погасил еси, и льстиваго змия главу сокрушил еси. темже во страданиих твоих Христос, приклонився, венча божественную главу твою, великомучениче страдальче, яко имея дерзновение к Богу, прилежно молися о душах наших.

*И ныне, Богородичен, или крестобогородичен. Подобен:*
Егда от древа:

Грозд всезрелый, чистая, егоже невозделанно во утробе носила еси, на древе яко узре сего повешена, рыдающи восклицаше и взываше: чадо, сладость искапай, еюже отимется пиянство всякое страстей, благодетелю, мене ради тебе рождшия, твоим благоутробием умоляемь. (с. 314)

*На литургии блаженна, октоиха на д~: и святаго песнь г~-я, на д~. Прокимен, глас з~:*
Возвеселится праведник о Господе, и уповает на него. *Стих:*
услыши, Боже, глас мой, внегда молитимися к тебе. *Апостол к тимофею, зачало сч~в. Аллилуиа, глас д~:*
Праведник яко финикс процветет, и яко кедр, иже в ливане, умножится. *Стих:*
Насаждени в дому господни, в дворех Бога нашего процветут. *Евангелие иоанна, зачало н~в. Причастен:*
В память вечную будет праведник:

