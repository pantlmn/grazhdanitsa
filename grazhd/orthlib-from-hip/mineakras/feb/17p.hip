<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

*(с. 457)*

*Месяца тогоже в з~и-й день.*

*Служба святителю и чудотворцу ермогену, патриарху московскому и всея руси*
{<::рус>Текст сей службы печатается по изданию:<::слав>Служба святителю и чудотворцу ермогену. Издание московскаго большаго успенскаго собора. Москва. Синодальная типография, #ацз~и.}.

*На малей вечерни, на*
Господи воззвах, *стихиры на д~, глас а~-й. Подобен:*
Прехвальнии мученцы:

Прехвальный ермогене мученче, тя ни темница потаила есть, но духа божия благодать прият тя, и исполнился еси духа разума, и внутрь тебе бывшее божие царство созерцал еси. Христу молися, даровати душам нашым мир и велию милость.

Прехвальный ермогене мученче, тя ни темница потаила есть: возсел бо еси тамо, яко на престоле, и отверзошася уста твоя, и внутрь ея быв, всю русь к ратоборству за веру и отечество призвал еси. Христу молися, даровати душам нашым мир и велию милость.

Прехвальный ермогене мученче, тя ни темница изнурила есть, но велия ревность божия об\ъят тя, и исполнился еси огня, поясти хотящаго сопротивныя, и внутрь темницы быв, яко (с. 458) светильник пред\ богом сгорал еси. Христу молися, даровати душам нашым мир и велию милость.

Прехвальный ермогене мученче, тя ни земля потаила есть, но небо прият тя, и отверзошася ти райския двери, и внутрь быв, древа животнаго наслаждаешися. Христу молися, даровати душам нашым мир и велию милость.

*Слава, и ныне, Богородичен: Подобен тойже:*

Днесь священномученк ермоген предстоит божией матери и невидимо за ны молится с нами: заступнице усердная, заступи, спаси и помилуй русь православную и сохрани ю покровом твоея благости.

*На стиховне стихиры, глас в~-й. Подобен:*
Доме евфрафов:

Граде москва, сердце руси православныя, граде великих святителей, красуйся новым чудотворцем ермогеном.

*Стих:*
Честна пред\ Господем смерть преподобных его.

Доме темничный, доме святый, в немже святитель скончася, веселися, обрел бо еси благодать: престол божия храма.

*Стих:*
В память вечную будет праведник, от слуха зла не убоится.

Доме священный, гробе святый, православных славо, отверзися и буди источник жизни приснотекущия.

*Слава, и ныне: Подобен тойже:*

Заступнице усердная, Мати Бога нашего и предстательнице чистая, со святителем моли сына твоего о твоих рабех. (с. 459)

*Тропарь, глас д~, писан на велицей вечерни. Слава, и ныне, Богородичен:*
Еже от века утаенное:

*На велицей вечерни,*
Блажен муж: *а~-й антифон.*

*На*
Господи воззвах, *стихиры на и~, глас г~-й.*

Глас святыя церкве православныя со умилением любве взывает: приидите, чада моя, имиже болезную. приидите к святителю великому, приидите к священномученку предивному, приидите к молитвеннику за русь неотступному, припадите и молитеся из\ глубины души: священномученче ермогене, спасай и ныне, юже возлюбил еси, русь православную молитвами твоими.

Кто сей колена телесе и души со умилением преклонивый; кто сей на лице свое падый; кто сей надеждею очи на небо возводяй и со упованием неложным руце свои воздеваяй; кто сей плачай и рыдаяй, ты еси, священномученче ермогене, ты еси, печальниче земли нашея, преложи плачь ея на радость.

Господи, аще не быхом святаго твоего священномученка ермогена имели молитвенника, и благостыню твою милующую нас, како смели, Cпасе, стояти пред\ лицем твоим во гресех наших даже до сего дне, како смели быхом противустати врагом нашым и оградити веру отец наших и утвердити царство православное; но услышал еси молитву святителя великаго, ермогена священномученка предивнаго, и собрал еси под\ криле его русь православную, и побегоша врази ея пред\ лицем (с. 460) ея. и ныне молитвами святителя пощади и спаси нас, Господи.

Живо слово господне и действенно: не убойтеся от убивающих тело, души же не могущих убити: убойтеся же паче могущаго и душу и тело погубити в геенне. потерпе душа твоя в слово сие, священномученче ермогене: единаго боюся живущаго на небесех, рекл еси беззаконным изменником. что ми есть заточение, сладость молитвы уединенныя. что ми есть мраз и глад; умирание жизни греховныя. что ми есть смерть; радость отшествия ко Христу. не боюся страха смертнаго: вся потерплю за возлюбившаго мене, потерплю и не отвергуся, яко спасение руси от церкве православныя и от помазанника ея державнаго. сие разумейте и сему покаряйтеся, яко с нами Бог своею благодатию.

Разумейте языцы и покаряйтеся, услышите до последних земли: аще бо паки возможете, и паки побеждени будете, не дремлют бо очи святителя ермогена на страже руси православныя, не умолкают уста во всеоружии истины, сердце же бдит от стражи утренния до нощи, уповающу ему на Господа и молящуся: да вознесет на руси церковь православную и да укрепит на веки страну российскую.

Постигоша русь греси ея, потоцы беззакония смятоша ю: приложи бо беззаконие к беззаконию и погибаше за беззаконие свое, но обратися ко Господу и спасеся, святителю ермогену проповедующу и к покаянию зовущу и глаголющу: приидите чада, послушайте мене, исповедайте на ся грехи вашя и (с. 461) в беззакониих ваших смиритеся: любит бо Господь смиренныя сердцем и сокрушенныя духом приемлет, яко у Господа милость и многое у него избавление.

Сице рекл еси, святителю ермогене, врагом царства православнаго: тако верую и тако исповедую: подобает царю руси быти православну, и о церкви святей рачительну, и о чадех церкве попечительну, и о народех царства промыслительну: да хвалят Господа вси людие и вси языцы да похвалят его, да будут вси едино стадо под\ скипетром державы его, и да поют вси единеми усты и единем сердцем великое имя святыя Троицы.

Молитвами святителя ермогена приял есть Господь покаяние рыдающих пред\ ним и утвердил есть Господь милость свою на боящихся его: и се, на руси православней радуются о Господе и веселятся о дусе святе, силою Христовою хвалятся и славою святыя церкве величаются, людие горняя мудрствуют, ищуще небеснаго иерусалима, истина православия народом благовествуется во спасение всея земли. тако истина господня пребывает в роде нашем и милость его на нас утверждается.

*Слава, и ныне, Богородичен:*
Како не дивимся:

*Вход. Прокимен. Чтения святительская три (зри л. рк~и):*

*На литии стихира храма: таже стихиры ермогена, глас а~-й, самогласны.*

Что сие есть празднество; что есть велий глас освященнаго собора; что сие есть благохвальное и красное собрание; священницы радуются, людие в веселие (с. 462) облекаются, и вся православная русь торжествует, святителю ермогену предлежащу и всех от раки мощей своих благословляющу и всех благодатно утешающу и тайно глаголющу: не бойся, малое стадо, не потопити морю житейскому корабля Иисусова, не погибнет русь православная и богом любимая, яко благоизволи Господь дати нам царство, на камени бо веры и правды стоим.

Приидите, вси вернии, святителя ермогена восхвалим, звезду от восток солнца возсиявшую и запад солнца православием веры озарившую и ныне звезду нову на славных небесех в сонме священномученк явленную, в помощь церкви и отечеству противу врагов наших и во утверждение веры отцев наших: Господи, молитвами святителя мир твой подаждь нам и велию милость.

*Слава, глас и~.*

Что тя наречем, святителю ермогене; ангела ли, зане яко хранитель православныя руси был еси, или апостола, яко неверныя научил еси, мученка ли, яко за православие царства душу свою Христа ради положил еси: егоже моли помиловати душы нашя.

*И ныне, Богородичен, глас тойже.*

Притецем ныне к матери Господа вышняго и вкупе со святителем ермогеном воспоем заступницу усердную: за всех молит бо сына своего, Христа Бога нашего и всем творит спастися, в державный ея покров прибегающым. (с. 463)

*На стиховне стихиры, глас з~. Подобен:*
Тридневен воскресл еси:

Святителю ермогене, молим тя: призри на русь и посети ю молитвою: Господи, да исчезнут врази руси, яко дым, и яко воск от лица огня да погибнут.

*Стих:*
Честна пред\ Господем смерть преподобных его.

Молитву твою пролиял еси ко Господу, святителю ермогене, и тому возвестил еси печали твоя глаголя: се, аз душу мою полагаю за овцы моя. Господи, приими ю, яко кадило молитвы о руси православней, да пребудет свята и правоверна во веки.

*Стих:*
Священницы твои облекутся в правду, и преподобнии твои возрадуются.

Облецы нас молитвами твоими, святителю отче наш, и научи нас православно молитися: Господи, Господи, спаси нас, прежде даже до конца не погибнем.

*Слава, и ныне, Богородичен: Подобен тойже.*

Святителю ермогену предстоящу божией матери и молящуся о руси, припадем и мы ко пречистей: пресвятая Богородице, помогай нам.

*На благословении хлебов тропарь, дважды, и*
Богородице Дево: *единожды.*

*А идеже несть всенощнаго бдения: на велицей вечерни по*
Ныне отпущаеши: *глаголем тропарь единожды: Слава, и ныне, Богородичен воскресен.*

*Тропарь на преставление, глас д~.*

Российския земли первопрестольниче и неусыпный о ней к Богу молитвенниче! за веру Христову и (с. 464) паству твою душу свою положив, страну нашу от нечестия избавил еси. темже вопием ти: спасай нас молитвами твоими, священномучениче ермогене, отче наш.

*Тропарь на прославление, глас д~.*

Приспе день светлаго торжества, град москва радуется, и с ним русь православная ликовствует песньми и пеньми духовными: днесь бо священное торжество в явлении честных и многоцелебных мощей святителя и чудотворца ермогена, якоже солнце незаходимое возсия светозарными лучами, разгоняя тьму искушений же и бед от вопиющих верно: спасай нас, яко предстатель наш, великий ермогене.

*На утрени,*

*На*
Бог Господь, *тропарь святителя, дважды. Слава, и ныне, Богородичен:*
Еже от века утаенное:

*По а~-м стихословии седальны, глас д~. Подобен:*
Явился еси:

Строителя земли нашея во дни нестроения, вернии, сошедшеся восхвалим: яко царству нашему путь православнаго строительства проповеда, и самозванныя богопротивныя власти обличив дерзновенне, в темнице гладом замучен бысть: и ныне со священномученки живый, Христу молится, спастися нам.

*Слава:*

Светлую твою память днесь творяще, Cпаса и Господа молити прилежно тя молим, священномученче ермогене, законом дати православное утверждение. (с. 465)

*И ныне, Богородичен:*

Теплое заступление сущым в бедах, и помощницу нашу, еюже рабства иноземнаго избавихомся, Богородицу, вернии, ублажаем.

*По в~-м стихословии седальны, тойже глас и подобен.*

Явился еси днесь руси православней, и свет твоего благоволения знаменася на нас, в разуме поющих тя: пришел еси, и явился еси, чудотворец преславный.

*Слава:*

Притецем, вернии, к раце мощей святителя ермогена, и пролием пред\ ним печаль нашу, и скорбь нашу пред\ ним возвестим, да обрящем велие утешение: всяк бо веруяй не отидет тощь.

*И ныне:*

Днесь владычца мира радуется, зрящи святителя ермогена, от Христа венчаннаго силою многою и присно о православней руси молящася. егоже молитвами Мати Бога вышняго, покрый нас покровом твоея благости.

*По полиелеи седальны, глас и подобен тойже.*

Премудраго иерарха восхвалим, яко кормчаго руси православныя, к горнему иерусалиму путеводствующа, и на всяку правду наставляюща, и от всякаго зла спасающа.

*Слава:*

Премудраго иерарха восхвалим, яко ангела хранителя руси православныя страну нашу в православней вере утверждающа, и Христа в ней воображающа. (с. 466)

ублажим честнейшую горних воинств: та бо помогла есть святителю ермогену упокоитися в вечных обителех, та бо спасет и нас грешных.

*По н~-м псалме стихира, глас д~. Подобен:*
Явился еси:

Предстатель теплейший царства православнаго показался еси, ермогене, и инославная учения отвергая со дерзновением, правило показался еси всем православия, о всех моляся последующих твоим божественным учением и наказанием.

*Канон Богородицы, со ирмосом на з~, глас и~.*
Воду прошед: *и святителя, [егоже краегранесие,*
Вонми, земле, гласу святителя ермогена: святая и богом любимая русь не погибнетъ*] на и~, глас тойже.*

*Песнь а~.*

*Ирмос:*
Песнь возслем людие, чудному Богу нашему, свободившему Исраиля от работы, песнь победную поюще и вопиюще: поим тебе единому владыце.

Ведущии воскликновение, пойте и величайте святителя великаго, и взирающе на кончину его, подражайте вере его.

обилие благодати обитает в раце мощей твоих, святителю ермогене, еяже ради прославляем тя, яко новоявленна чудотворца, и просим исцелений.

Начало премудрости страх господень, научивый и тя, святителю, работати Господеви с трепетом и радоватися пред\ лицем его. даждь и нам, по молитве твоей, положити сие начало благое. (с. 467)

Многи скорби праведным и от всех их избавит я Господь. по словеси сему бысть житие твое, святителю. и се, ныне радуешися на небесех и радуеши всех чтущих память твою.

Испытаяй свидения божия был еси, святителю: в законе бо Христове поучался еси день и нощь, и оправдания господня права суть: в селения бо праведных всели тя Господь.

Заповеди господни от юности возлюбил еси и предания святых отец даже до смерти соблюл еси, святителю, и ныне с ними сопрославляеши Бога, егоже моли, да спасет тобою душы нашя.

Егоже возлюбил еси и емуже ревностно поработал еси, ныне с лики святых воспеваеши и молишися за ны.

*Богородичен:*

Молитвеннице теплая, заступнице рода Христианскаго, приими мольбы от нас, прилежно призывающих и молящихся тебе: покрый страну нашу православную покровом твоея благости.

*Песнь г~.*

*Ирмос:*
Ты еси утверждение притекающих к тебе, Господи: ты еси свет омраченных, и поет тя дух мой.

Лета древняя помянух и поучихся во всех делех твоих, святителю, и обретох ведение, како жити в мире сем, от святых отец и от житий святых вразумляяся.

Епископ мудрый людем и царству был еси, святителю: уподобился еси мужу смотрящу лице бытия царства православнаго в летописех древних, (с. 468) якоже в зерцале, поучающуся премудрости православия во днех древних.

Господи Господь наш, яко чудно имя твое по всей руси. Господь посмеется врагом нашым. Господь заступник наш. сию правду живописал еси, святителю, поучая роды родов, яко летописец православныя руси.

Людие, поучитеся, людие, умилитеся, вразумляюще себе самех в пениих и песнех духовных, имиже прославил есть святитель ермоген заступницу рода нашего.

Аще не Господь созиждет дом, всуе трудишася зиждущии. сию истину внушал еси, святителю, стражем земли нашея, да не осуетятся помышлении своими и да не всуе мятутся.

Священник церкве святителя николая был еси, ермогене, и возгревая дар, живый в тебе, велию любовь Богоматере стяжал еси, еюже от славы в славу даже до небесе влеком был еси и в селениих праведных вселился еси.

уподобился еси купцу, многоценен бисер обретшу, егда икону Богоматре от земли под\ъял еси, яко сокровище благодати, нищыя духом обогащающее.

*Богородичен:*

Сказание чудес твоих, Богородице, еже написа святитель ермоген во славу иконы твоея казанския, воздвизает всю русь православную присно прибегати к тебе во всех обстояниих и прилежно молити: пресвятая Богородице, помогай нам. (с. 469)

*Седален, глас и~. Подобен:*
Премудрости:

Возшед на высоту небесную, и божественными оттуду, отче, озарився сиянии чудес, пресветел воистину явился еси православней руси пастырь, нам в напастех сый предстатель непобедим: темже преславно враги победив, лжу инославия отгнал еси, и царство православное спасл еси от погибели, ермогене. моли Христа Бога: грехов оставление даровати чтущым любовию святую память твою.

*Слава, и ныне, Богородичен:*

Святителю ермогену подражающе, почтим пресветлую икону Богоматре, яко источник неисчерпаемый исцелений, и ублажим матерь Бога вышняго, яко Деву и едину в женах, без\ семене рождшую Бога плотию.

*Песнь д~.*

*Ирмос:*
услышах, Господи, смотрения твоего таинство, разумех дела твоя, и прославих твое божество.

Возвестите во языцех дела божия, яже явил нам есть Господь вседержитель от иконы своея матере, рекл еси, святителю: да не рекут языцы: Господе есть Бог их, в негоже веруют; и да заградятся уста их.

Ята бысть землею, но не удержанна, икона пречистыя, да будет во утверждение новопросвещенным, блуждающым же во тьме неведения во откровение света истины, якоже мудрствует о сем святитель ермоген. (с. 470)

Ты еси изрядное пение чудес пренепорочныя, ты еси утверждение немощствующих в вере, ты еси просвещение омраченных тьмою неверия, и поет тя дух мой.

Иго благое и бремя легкое под\ъял еси, ермогене, егда образ ангельский восприял еси, да приидеши в возраст мужа совершенна.

Тебе, одеющагося молитвою, яко ризою, добродетелей подвижника, спасова обитель видя, зело радовася: грядет бо священно-архимандрит обновити обитель и утвердити благочестие.

Ермолаю тезоименитый усовершился еси: ермогену же сожительствуя уподобился еси: и се, яко светильник немерцаяй, поставляешися на свещнице казанския церкве.

Лепо есть премудрому немудрыя превещати, сильному о Господе немощныя укрепляти: лепо есть святительствовати ермогену, вся могущему о Христе Иисусе.

*Богородичен:*

Яко госпожу царицу и владычцу, заступающу всех нас, в державный твой покров прибегающих, поет тя святый ермоген, с нимже приими и наша моления и спаси душы нашя.

*Песнь е~.*

*Ирмос:*
утренююще вопием ти: Господи, спаси ны, ты бо еси Бог наш, разве тебе иного не знаем.

Егда был еси в казани, неведущыя истиннаго Бога просвещал еси и работати единому Богу научал (с. 471) еси. сего ради со апостолы радуешися, приемля награду благовестника Христова.

Ревностию божиею по славе дивных во святых: гуриа, варсонофиа и германа поревновал еси, ермогене, и тех молитвами вспомоществуемый, в обители святителей преселился еси, предстоя единому пастыреначальнику, егоже моли спастися всем нам.

Милуя наказывал еси и наказуя миловал еси, святителю, и сею мудростию ограждал еси от волков хищных новопросвещенная чада твоя и вся овцы твоя.

Оплотом воли царевой, ревнующия по православию царства, немощныя в вере ограждал еси и к попечению о спасении царства во Христе Иисусе царя феодора призывал еси, указуя царству спасительное преображение.

Град москва и с ним вся русь плакася горько, самозванну повелителю воцарившуся и в нечестие облекшуся, ты же един, яко крепкий поборник, сему нечестию противостал еси и веру православную со дерзновением исповедал еси.

Ермогена исповедника, иже не убояся прещения смертнаго и словес жестоких от нечестиваго врага, песньми ублажаем.

На негоже радующеся взирают чини ангельстии и вси святии, тому предстоиши ныне, ермогене, и яко исповедник ходатайствуеши присно за русь православную. (с. 472)

*Богородичен:*

Адамово воззвание, пренепорочная Дево, с тобою Господь и тобою с нами Бог: разумейте сие, языцы, и покаряйтеся.

*Песнь з~.*

*Ирмос:*
Ризу мне подаждь светлу, одеяйся светом яко ризою, многомилостиве Христе Боже наш.

Собора освященнаго избранием и повелением царским возшел еси, святителю, на престол патриаршия власти, да спасеши русь, напастьми многими обуреваему.

Веры нелицемерныя исповедание непоколеблемое начертал еси, святителю, рукою твоею и сию веру пред\ лицем всея церкве в соборе успения пречистыя исповедал еси, да узрит вся русь камень истинныя веры, на немже созиждется царство и утвердится в православии.

Язык твой трость книжника скорописца, имже заградишася уста грешнича и уста льстиваго и усмирися мятеж нечестивых.

Тьму лжи, яже бысть окрест престола царскаго, разгоняя словом истины, и на борьбу с изменниками православное воинство благословляя изнесл еси на стогна града москвы покров от чудоточных мощей царевича димитриа, да возвестится правда божия и да укрепится страна православная.

Аще царь благочестив рекл еси, святителю, и по вере православней поборатель, благословите о нем (с. 473) Господа, и возлюбите его, и в страсе божии повинуйтеся ему и покаряйтеся.

Яко древо при исходищих вод был еси у престола благодати, святителю, осеняя прохладою утешения и многоплодием правды царя православныя руси.

И проповедуеши, и обличаеши, и призываеши, и молишися, и молитися во всех храмех повелеваеши, святителю, о спасении о умирении страны православныя.

*Богородичен:*

Богородице Дево, упование Христианом, покрый, соблюди, сохрани и спаси русь, прибегающу ко твоему заступлению.

*Кондак, глас з~.*

Темницею и гладом изнуряемь, даже до смерти верен пребыл еси, блаженне ермогене, малодушие от сердец людей твоих отгоняя и на общий подвиг вся призывая. темже и нечестивых мятеж низложил еси и скиптры царства утвердил еси, да вси зовем ти: радуйся, заступниче российския земли.

*Икос:*

Приидите, православнии людие, песньми ублажим пресветла светильника церкве российския, непоколебима столпа веры православныя, тепла молитвенника и предстателя за землю нашу, крепка стоятеля противу врагов, строгаго обличителя на предателей и разорителей православнаго царства, добраго пастыря, душу свою за овцы своя положивша и (с. 474) сего ради венцем славы от Господа венчанна, к немуже припадем, верою и любовию зовуще сице: радуйся, великий в иерарсех российских святителю Христов, отче наш ермогене.

*Песнь з~.*

*Ирмос:*
отроцы благочестивии в вавилоне образу златому не поклонишася: но посреде пещи огненныя орошаеми, песнь воспеваху, глаголюще: превозносимый отцев и нас Боже, благословен еси.

огнем лютыя злобы опаляема, пещи огненней уподобилася есть православная русь во дни разорения и мятежа лютаго, силою же словес твоих, святителю, орошаема и до днесь поет православно: отцев и нас Боже, благословен еси.

Глас в соборе успения пречистыя слышан бысть: покайтеся о злобе вашей, врази царю православному и Богови, ибо богом венчан есть на царство и богом царствует во утверждение Христовы правды, поюще Господеви: отцев Боже, благословен еси.

отец всея руси в дни скорби и обстояний явился святитель божий ермоген: сего ради призывайте его и пойте с ним имени всевышняго: отцев и нас Боже благословен еси.

Молитеся и поститеся и изменитеся в новаго человека, одеяна в добродетели боголюбия и благочестия, да подаст всем нам Господь мир и любовь, земли нашей крепкое единение, стране победу на враги и одоление.

Любовию к царю согреваяйся и ревностию по вере паче огня разгораяйся, попалял еси, святителю, (с. 475) терния грехолюбиваго мятежа, обновляя и утверждая обветшавшее царство.

Юнцы тучнии: самозванцы мятежнии, царие иноземнии и изменницы нечестивии одержаша русь, пред\ лицем же твоея правды, святителю, исчезоша яко дым от огня, да веселится православная русь о Господе и да торжествует православие.

Богови работницы и тебе помощницы быша святители Христовы: филарет ростовский, ефрем казанский, феоктист тверский и галактион суздальский, имиже во всю землю изыде слово твое, ермогене святителю, и в концы руси вещание твое.

*Богородичен:*

Иже в напастех и в скорбех, и в болезнех обремененнии грехи многими, приидите к заступнице усердней, матери Господа вышняго: та бо исцелит вы и утешит и упокоит.

*Песнь и~.*

*Ирмос:*
Богоглаголивии отроцы в пещи, со огнем пламень попирающе, пояху: благословите, дела господня, Господа.

Милостыни многи творил еси людем, святителю, егда богатии обнищаша милостию и сребролюбия ради не внимаху еже помощи неимущым: ты же рекл еси келарю сергиевой обители авраамию, и житницы отверзошася и алчущии насытишася и благословиша Господа.

Аще и пенится житейское море, аще и беснуется воздвизаемо напастей бурею, не потопити ему корабля Иисусова: на камени бо веры и правды стоим. (с. 476) тако рекл еси, святителю, и бысть тако, и се, торжествуют православнии и благословят Господа.

Яко добрый кормчий, привел еси, святителю, корабль российския державы к тихой пристани православныя церкве: и се, страна наша осоляется благодатию святаго духа и благословляет Господа.

Рекл еси, святителю, боящымся Господа: не бойся, малое стадо, яко благоизволил есть отец небесный даровати нам царство. тако веровал еси и тако по вере восприял еси. и се, святая церковь радуется о православии страны нашея и благословляет Господа.

уничижиша тя возстающии на тя, метающе прах и песок в лице твое, да отречешися от божия помазанника, ты же вся претерпел еси правды ради, благословляя Господа.

Святая и богом любимая русь не погибнет, рекл еси, святителю, изменником и предателем и всем врагом нашым: всуе труждаетеся, аще не Господь созидает, покайтеся и благословите Господа.

Не ведаем, како и нарещи вас, рекл еси, святителю, мятежником и изменником: отступили бо есте от Бога, отпали от соборныя и апостольския церкве, отступили от богом и святым елеем помазаннаго царя, забыли есте обеты православныя веры нашея: стояти до смерти за дом пресвятыя Богородицы и за царство православное. покайтеся и обратитеся и благословите Господа.

*Богородичен:*

Еже о нас исполнив смотрение божие и яже на земли соединив небесным, носила еси во чреве от (с. 477) духа свята, пренепорочная, и родила еси нам всех Бога, егоже вся дела господня поют и превозносят во вся веки.

*Песнь ф~.*

*Ирмос:*
Воистину Богородицу тя исповедуем, спасении тобою, Дево чистая, с безплотными лики тя величающе.

Пречистей владычце вверил еси, святителю, православное воинство, и стояти за веру неподвижно даже до смерти благословил еси, и боятися единаго на небесех живущаго научил еси. сего ради со исповедники православныя правды радуешися.

Окаянныя изменники анафематствовал еси, православным же воином и всем ревнителем православнаго царства милость от Господа Бога и от своего смирения благословение преподал еси, святителю, имже бысть победа и одоление на враги и всея руси спасение, тебе же венец от Бога, яко строителю святыя жизни.

Глас огненныя ревности о спасении отечества не вяжется, аще и заключается во храмине пусте, яко во гробе: сего ради и заповедал еси ученику твоему дионисию игумену и иноком обители святаго сергиа огласити всю русь православную, да воздвижется спасительная брань во славу святыя церкве и во утверждение державы российския, юже возлюбил еси и о нейже молишися Богу.

И первопрестольник апостольския церкве, и исповедник православныя веры, и вторый златоуст во обличение грехолюбивых и мятежных, и (с. 478) строитель православнаго царства был еси, святителю, и за сие произволение темницею и гладом мучим был еси и прияв от Бога неувядаемый венец, с мученки веселишися.

Богу нашему тобою слава, тебе же, священномученче ермогене, довлеет радоватися во свете лица его и непрестанно молитися, да не погибнет русь святая, но да будет даже до конца свет во откровение языком православныя правды.

Нищь и боляй есмь аз, святителю, и во смирении своем припадаю к цельбоносней раце твоей, исцеления требуя.

Егоже возлюбил еси, емуже душу свою предал еси и ныне предстоиши со дерзновением яко мученк: моли Бога о нас, святый священномученче ермогене.

*Богородичен:*

Тя исповедуем, яко матерь Господа вышняго, и невозвратну надежду имуще на тя, молимся тебе умиленною душею и сокрушенным сердцем: всем полезная даруй, и вся спаси, Богородице Дево, ты бо еси божественный покров рабом твоим.

*Светилен. Подобен:*
Жены, услышите:

Во свете православия, егоже ревнитель был еси, святителю ермогене, зрим свет истины, в немже полнота дарований духа, радуемся о Господе и величаем озарившаго тя светом присноживотным. (с. 479)

*Слава, и ныне, Богородичен:*

Матрь незаходимаго света, осиявающу русь покровом матерняго заступления, песньми величаем, яко светлейшую горних воинств.

*На хвалитех стихиры на з~, глас з~.*

Сотворите в песнех суд написан: слава сия будет великому ермогену: той бо есть православия ревнитель и всея руси хранитель, яко орел птенцы своя покрываяй.

Хвалите Бога во святем его: той бо возвеличил есть его и во всех делех его оправдал есть его утверждением силы его.

Хвалите святаго в силе его: вся бо может о укрепляющем Иисусе. хвалите его по множеству чудес его: вся бо недужныя исцеляет о имени господнем.

Хвалите святаго во псалмех и песнех, хвалите его в пениих духовных, величайте славу отец наших, воспевайте утверждение земли нашея, радуйтеся о нем и веселитеся.

Хвалите святаго в соборе освященных, похвалите его, вси людие: той бо есть красота церковная, той бо есть доброта народная, той бо есть радость наша.

Хвалите святаго во святителех, похвалите его во святейших патриарсех, ублажите его во исповедницех и прославите его во священномученцех. хвалите его во всех делех его. (с. 480)

*Слава, глас тойже.*

Приидите, ублажим пастыря добраго земли нашея, за веру руси вся претерпевшаго, и за православие царства душу свою положившаго, и ныне милостию божиею чудотворца, явленнаго во утверждение веры немощствующих, и во исцеление всех недугующих, и во упокоение озлобленных грехи многими, да вси возрадуемся и да поем ему: радуйся, любы, нас согревающая. радуйся, сило, нас исцеляющая. радуйся, разуме, всех просвещаяй. радуйся, страже, православие наше охраняяй. радуйся, святителю ермогене.

*И ныне, Богородичен, глас тойже:*

Приидите восхвалим прехвальную, славнейшую всех земнородных и честнейшую небесных воинств матерь Господа вышняго, заступницу усердную.

*Славословие великое: И отпуст. Дается же и елей братии от кандила святаго, и час а~-й.*

*На литургии: Блаженна от канона святаго, песни г~-я и з~-я. Прокимен, глас з~.*
Возвеселится праведник о Господе и уповает на него. *Стих:*
услыши, Боже, глас мой. *Апостол к евреем, зачало тл~е. Аллилуиа, глас д~:*
Священницы твои облекутся в правду, и преподобнии твои возрадуются. *Евангелие иоанна, зачало л~з. Причастен:*
В память вечную.

