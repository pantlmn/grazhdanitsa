<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 314)

*Месяца тогоже в и~и-й день.*

*Иже во святых, отца нашего льва, папы римскаго.*

*На*
Господи, воззвах, *стихиры, глас и~. Подобен:*
Что вы наречем:

Что тя именуем, богодохновенне; * главу ли православныя церкве Христовы; * око ли благочестия, * зрети явленно сердцем * разум духовный, * всем источающий концем слово жизни, * богоначертанный свиток веры правыя; * моли спастися душам нашым.

Что тя ныне пронареку, чудне; * проповедника ли истины, * и основание твердо; * старейшину верховнаго собора честнаго, * правило учений известно, * и мерило имуще исправление, * несториево разделение * и евтихиево слияние отсекающа * богоплетенными явленьми.

Что тя ныне нареку, дивне; * начальника ли * и царя телесных страстей, * душевное владычество направляюща светло; * божественнаго милования сосуд, * любве совершенныя жилище, * человеколюбезна согрешающым, * обращения ожидающа; * моли спастися душам нашым. (с. 315)

*Слава, и ныне, Богородичен: Подобен: тойже:*

Кому уподобилася еси, окаянная душе, * к покаянию никакоже возничущи, * и огня не ужасающися злых ожидающаго; * востани, и едину к заступлению скорую призови, * и возопий: * Дево Мати, * моли твоего сына и Бога нашего, * избавити мя от сети льстиваго.

*Крестобогородичен. Подобен:*

Агница, агнца яко виде * на древе простерта волею крестнем, * вопияше матерски, и болезнующи с плачем: * сыне мой, что странное сие видение; * всем живот даяй яко Господь, * како умерщвляешися, долготерпеливе, * земным подая воскресение; * славлю твое многое, Боже мой, снизхождение.

*Тропарь, глас и~:*

Православия наставниче, благочестия учителю и чистоты, вселенныя светильниче, архиереев богодухновенное удобрение, льве премудре, ученьми твоими вся просветил еси, цевнице духовная, моли Христа Бога, спастися душам нашым.

*Канон, егоже краегранесие:*

Всемудрому льву песни плету. *Творение феофаново.*

*Глас и~. Песнь а~. Ирмос:*

Поим Господеви, проведшему люди своя сквозе чермное море, яко един славно прославися.

Священства помазанием, всеблаженне, удобрен, украсил еси сие добродетельными виды, пребогате.

Якоже зрел грозд, отче, изгнел еси разум, веселия кратир, треблаженне, премудрости твоея всем предложил еси.

Петра верховнаго престола наследник был еси, того имея нрав, и ревность, богомудре, веры. (с. 316)

*Богородичен:*

Закона преступлением осуждена первозданнаго, Cпаса рождши, Богомати чистая, свободила еси.

*Песнь г~. Ирмос:*

Небеснаго круга верхотворче, Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

Столп православия Христовы церкве, всемудре льве, усердно нося возставил еси: егоже держащи, еретиков безбожныя разрушает полки и соборища.

Небесныя и божественныя насытився благодати, церковныя догматы, отче, предложил еси, со всеми борствуя еретическими языкоболии, благочестия поборниче, льве пребогате.

Светом пресветлейшим озарився, преподобне, неизглаголаннаго и божественнаго вочеловечения слово уяснил еси, сугубо рек существо и сугубо действо воплощшагося Бога.

*Богородичен:*

украсилася еси яко невеста девственными добротами, обрадованная Дево, Мати неневестная: всякия бо твари ты превознеслася еси множае, яко всех виновное слово рождшая.

*Седален, глас г~. Подобен:*
Божественныя веры:

уставил еси дерзновения, делы уверил еси православия, яко упова, яко лев, праведный. истины проповедаеши учения, и обличаеши прелести сокровения, отче преподобне, Христа Бога моли, даровати нам велию милость.

*Слава, и ныне, Богородичен:*

Божественнаго естества не отлучся, плоть быв во чреве твоем: но Бог вочеловечся и пребысть, иже по рождестве матерь тя Деву, яко прежде рождества сохранив (с. 317) всенепорочну, един Господь: того прилежно моли, даровати нам велию милость.

*Крестобогородичен:*

Нескверная агница слова, нетленная Дева Мати, на кресте зрящи повешена из нея без болезни прозябшаго, матерски подобно рыдающи, вопияше: увы мне, чадо мое, како страждеши волею, хотя избавити от страстей безчестия человека;

*Песнь д~. Ирмос:*

Из горы приосененныя, слове, пророк, единыя Богородицы, хотяща воплотитися боговидно усмотри, и со страхом славословяше силу твою.

Лев ты яко истинно, преблаженне, явился еси, смущающыя лисы отгоня, царским рыканием ужасая нечестивых умышления.

Скрыл еси приложением твоих догматов, богомерзских ересей следы, сокровенную истину взыскав, священнотаинниче всечестне.

утро от запада возсиял еси, треблаженне, свиток благочестивых догматов, яко лучы церкве, богомудре, испущая и озаряя душы нашя.

*Богородичен:*

умертви стремления, Дево, страстей моих, устави, благая, молву прегрешений, греховную бурю твоею тишиною, богородительнице, потребляющи.

*Песнь е~. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих пути моя направи, молюся.

Сугубому действу проповедник был еси Cпаса Христа: действовати бо, рекл еси, в коемждо естестве, якоже имяше, со обоим слежащим общением, святителю богомудре блаженне.

*Дважды.*
(с. 318)

Равномощно сущо рождшему слово познал еси, якоже плоть сего бывша, треблаженне, уверил еси: прилично, рекл еси, плотская свойства деяти, неслитно непревратно обоя.

*Богородичен:*

Еже прежде всех век единому ведомо Богу таинство, человека быти всяческих Владыку и Господа, и с плотию смеситися кроме преложения, из тебе, Дево, явися, прехождение прием.

*Песнь з~. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

Петра честнаго преемник, и сего начальством обогатився, и теплу стяжав ревность, богодвижимый свиток написал еси, еретическое веление отметая смущенное, растворение несмесно соединяя.

Сына единаго Христа и Господа, прежде век от отца рожденна, и нас ради от Девы рождшагося, и явльшася нам единосущна проповедал еси преестественно, служителю неизглаголанных, богоприятне.

*Богородичен:*

Тя, всечистая, спасения ходатаицу вернии исповедающе, вопием: радуйся, чистая: радуйся, невесто Дево: радуйся, горо божия присенная: миру бо ты радость присносущную источила еси.

*Кондак, глас г~. Подобен:*
Дева днесь:

На престоле, славне, священства сед, и львов уста словесных заградив, догматы богодухновенными честныя Троицы, озарил еси свет богоразумия твоему стаду. сего ради прославился еси, яко божественный таинник божия благодати.

*Икос:*

отца, и сына, и духа святаго, трисолнечный свет, трисвятую силу, божество едино, и едино существо сию (с. 319) проповедав, уста льстивая до конца заградил еси еретичествующих, льве богомудре. Темже чистую богородительницу яко Богородицу исповедав, несториево безумие и буесловие низложил еси: сего ради познался еси в мире и в риме, яко божественный таинник божия благодати.

*Песнь з~. Ирмос:*

отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

Сна не дал еси веждома, дондеже из корене исторгл еси лесть евтиха обезумившагося, зовый: благословен еси, Господи Боже, во веки.

Едину впостась во двою существу, Христа исповедав, действующа сугубо и хотяща, ныне поеши: благословен еси, Господи Боже, во веки.

*Богородичен:*

Ныне к тебе прибегаю, Богомати, прегрешений пленицами стягнут, за милосердие милости, избави мя вопиюща: благословен, пречистая, плод твоего чрева.

*Песнь и~. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Всесветел яко солнце от запада возсиял еси, чудо богоглаголиве, яве преславно, смешение и слияние евтихиево изсушив яве, и несториево разделение пресекая, уча единаго чествовати Христа во двою существу нераздельно, непревратно, неслиянно.

*От*
Бога движимь, благочестия учения, яко на богоначертанных скрижалех вообразил еси, якоже моисей вторый явився божественным людем, и собору честных (с. 320) учителей, зовый: отроцы, благословите, священницы, воспойте, людие, превозносите во вся веки.

Воплощеннаго, преподобне, прежде безплотнаго познал еси, слова отча единороднаго и собезначальнаго, в лето безлетнаго, описана убо плотию, яко творца же описания не ведуща, учиши взывая: священнии, воспойте, людие, и превозносите его во веки.

*Богородичен:*

Обложением телесе обложися, пречистая, от твоих кровей, светил добротами, солнцем и луною небо просветивый Бог, одушевленное тя другое небо показав: егоже отроцы благословят, священницы воспевают, людие превозносят во вся веки.

*Песнь ф~. Ирмос:*

устрашися всяк слух неизреченна божия снизхождения, яко вышний волею сниде даже и до плоти, от девическаго чрева быв человек. Темже пречистую Богородицу, вернии, величаем.

Сияеши ныне, таинниче Христов, благолепия венцем украшен: и яко верен святитель, правдою воистинну одеялся еси, и в раи сладости ликуя, чудне, о пастве твоей Владыку прилежно умоли.

Идеже ныне патриархов председания же и престоли и чины, льве всеблаженне, ты достойно, отче, вселился еси, яко патриарх истинен, и верою и благодатию осияемь: темже вси тя присно блажим.

*От*
бури житейския отступив, ко Христу пришел еси, льве всеизряднейше, на месте злачнем почивая, идеже поток сладости и свет невечерний, и несказанное веселие, и радость пребывающая.

*Богородичен:*

Зрелу пожинаю жизнь, невредиму древом разума: ты бо, всенепорочная, жизни древо Христа процвела еси, входы жизни всем сказавши. Тем тя, всечистая, Богородицу вернии величаем. (с. 321)

*Светилен. Подобен:*
Небо звездами:

Святителей слава, и верных защитник, ты явился еси, богомудре отче, и столп добродетелей. Темже поминай всегда воспевающыя тя любовию.

*Богородичен:*

Тя предстательницу вси имуще грешнии, о пресвятая Дево! ты благопременительна нам сотвори сына твоего, матерними твоими молитвами.

