<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 321)

*Месяца тогоже в ф~и-й день.*

*Святаго апостола архиппа.*

*На*
Господи, воззвах, *стихиры, глас и~. Подобен:*
Мученицы твои, Господи:

Светом словес архипп люди просвети, и неведения тмы избави, и пострадав, и поправ врага, к сиянию невечернему востече, и со ангелы ныне веселится. того молитвами, Владыко, всем подаждь велию милость.

Влекомь, блаженне, и прободаемь, и всеми иными окружаемь лютых виды, не отверглся еси Христа, ниже истуканным чести отдал еси. темже венечник был еси, присно моляся, всем даровати велию милость.

Кровей божественными струями, мучениче, освятил еси землю, богомудре, и уязвил еси язвами твоими множество демонов лукавое: источая же непрестанно исцеления, страсти исцеляеши лютейшыя. Темже твоими молитвами испроси всем, блаженне, велию милость.

*Слава, и ныне, Богородичен:*

Исхити мя, владычце, руки змиевы человекоубийцы, (с. 322) хотяща мя лукавством поглотити до конца, сокруши челюсти его, молю тя, и козни разори: яко да избыв от ногтей его, величаю заступление твое.

*Крестобогородичен:*

Не терплю, чадо, видящи тя на древе уснувша, бодрость всем подающаго: яко да древле преступления плодом, сном погибельным уснувшым, божественную и спасительную бодрость подаси, Дева глаголаше плачущися, юже величаем.

*Тропарь, глас г~:*

Апостоле святый архиппе, моли милостиваго Бога, да прегрешений оставление подаст душам нашым.

*Канон, егоже краегранесие:*

Архиппа пою мудраго богоглаголиваго. *Творение иосифово.*

*Глас д~. Песнь а~. Ирмос:*

Моря чермную пучину невлажными стопами древний пешешествовав Исраиль, крестообразными моисеовыма рукама амаликову силу в пустыни победил есть.

Облистав просвещением благодати, павел премудрый, якоже зарю, блаженне, тя светлу испусти, отгонящу многобожия, архиппе, тму глубочайшую духом.

Глагол божественными пленицами уловлен был еси павла проповедника: и из глубины злобы вражия люди преславно уловил еси, и словесно брашно на божественную трапезу принесл еси.

В ризу одеян, архиппе, божественныя благодати, обнажившыяся славы божественныя в нетления ризу и спасения, славне, одежду божественную одеял еси.

*Богородичен:*

Видевше пророческими очесы издалеча, всечистая, еже паче ума, твоего божественнаго рождества страшное (с. 323) таинство богоглаголивии, пречистая, различными образы уясниша.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Верна тя раба Христова павел божественный свидетельствует, архиппе. и священна проповедника, и своина, блаженне.

Распаляемь мысленно утешителя огнем, попалил еси вещь горькую, архиппе, идолонеистовства, всехвальне.

Житие твое светозарно добродетельными молниями просия, просвещая, архиппе, благочестно тя почитающыя.

*Богородичен:*

Храм показалася еси божий вместителен преявленно, всечистая, и чисто селение и богоподобно жилище.

*Седален, глас а~. Подобен:*
Лик ангельский:

Павлов ученик быв, богоносе, просветил еси люди, воспевати Троицу, храмы же разорил еси пагубныя благодатию, пострадав же терпеливно, венцы радуяся приял еси, о нас моляся, блаженне архиппе.

*Слава, и ныне, Богородичен:*

Безневестная чистая Богородице Дево, едина верных предстательнице и покрове, бед и скорбей, и лютых обстояний всех избави, иже на тя упование, отроковице, имущыя, и душы нашя спаси божественными молитвами твоими.

*Крестобогородичен:*

Зрящи тя, Христе, всенепорочная Мати, мертва на кресте простерта, вопияше: сыне мой, собезначальне отцу и духу, что неизреченное твое сие смотрение, имже спасл еси пречистых рук твоих, щедре, создание;

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи. (с. 324)

Повествующа божественная, и безбожныя явленне обличающа, беззаконный гонитель биением предаде тя, и ранам, архиппе, и различнообразным мукам.

Добре проходя житие, блаженне, кончину обрести блаженну воистинну сподобился еси: мученик бо был еси Христов, доблественнейше болезни претерпев телесныя.

Жирующую безбожия гнилость, благочестивых исполнение, уставил еси сладкою солию словес твоих, и радуяся взывал еси: слава силе твоей, Господи.

*Богородичен:*

Яко присенну провидя тя древле гору аввакум, всенепорочная, носящу слово, вся осеняющее от пламене преступления и грехов, отроковице, жжения.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Божественными молниями всемудраго проповедания, просветил еси неведения нощию одержимыя, богомудре всеблаженне.

Божественная река прошедши из сердца твоего, потопи потоки лестныя, и разумы верных, преблаженне, напои.

Вжиляемь благими надеждами, претерпел еси влекомь четырьми, и землю освящая кровьми, богоприятне.

*Богородичен:*

Тя едину от всех родов избра Господь, Богородице? и из тебе воплотися, обожив человечество.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Никакоже прельщеньми ослабевша, льстивый (с. 325) немилостивно тя ссецает ранами, богомудре, смотряюща к славе, юже ти Христос подаст, прославляя тя.

Полки врагов невидимых язвами уязвил еси, блаженне, плоти твоея, архиппе, и обличая сердце мучителево, терзаньми расторгл еси.

Иже камению нечувственным сердцем служащии камением побивают тя, блаженне, живота камень исповедающа, и прелести утверждение, мучениче, сокрушающа.

*Богородичен:*

умерщвления совлекся, в жизнь облечеся в раи, Дево, адам, твоим же обезсмертвися живоносным рождеством, всесвятая богоневесто.

*Кондак, глас д~. Подобен:*
Явился еси днесь:

Яко звезду великую тя церковь имущи, архиппе, чудес твоих лучами просвещаема, зовет тебе: спаси верою почитающыя память твою.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Богоглаголаньми богомудрыми, всеблаженне, свидетельствован, разумом истинным, тму неведения от душ отгнал еси мудрости благодатию честному слову твоему повинувшыяся.

В рове тя, мучениче, дольнейшем погребают народи злочестивых, и камением немилостивно умерщвляют воспевающаго: благословен еси в храме славы твоея, Господи.

Земля тело погребенное, мучениче, показует, источая исцелений воды верным: небо же, блаженный архиппе, дух твой страстотерпческим душам причитает. (с. 326)

*Богородичен:*

Землю убо мглою, небо же облаки Господи, отроковице, одевая, волею в плоть мертвенную от кровей твоих одевается, во одежду славы безсмертныя одевая человека.

*Песнь и~. Ирмос:*

Руце распростер даниил, львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Павел похвалами священными похваляя тя, архиппе славне, своина тя, святе, написа, совершителя божественных деяний, служаща ему, и верою поюща: благословите, вся дела господня, Господа.

Глаголы помазася честными к мучению досточудная апфиа, любящи, премудре, яко сына тя искреннейшаго, с неюже в вышних живеши царствиих, вопия: благословите, вся дела господня, Господа.

Младенцы сущии разумом, тя имущаго, смысл, младенцем во играние предаша, архиппе, страждуща терпеливейше, и от них немилостивно прободаема, и вопиюща: вся дела, благословите, господня, Господа.

*Богородичен:*

Мертв снеди ради единыя адам бысть, об\ъемь смерть сада разумнаго, чистая: тебе же ради оживлен, и рая пищу паки восприят, воспевая: благословите, вся дела господня, Господа.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Да вечную славу наследиши, страстотерпче, славу (с. 327) земную презрел еси, непостоянную же и преходящую: и ко Христу приступил еси, славою сего украшаемь.

Венцем увязеся, богомудре, победным верх твой, и одеялся еси в багряницу, твоими кровьми омоченую, архиппе: и со Христом радуяся царствуеши, преблаженне.

Яко верховнаго, всеблаженне, апостолов, быв ученик павла мудраго богоглаголиваго, с тем радуешися, вечнующее наследуеши наслаждение, колоссаев удобрение.

Собрашася людие в памяти светоносней твоей воспети благодавца Cпаса, и доблия, архиппе, болезни твоя, яже мужески претерпел еси, низложив многокозненнаго.

*Богородичен:*

Носящи Христа на об\ъятиих, манием носящаго вся, сего яко сына твоего моли, от рук врага мя, пречистая, избавити, и за милосердия бездну, об\ъяти и спасти мя.

