<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 327)

*Месяца тогоже в к~-й день.*

*Преподобнаго отца нашего льва, епископа катанскаго.*

*И преподобномученика корнилия игумена псково- печерскаго.*

Служба его писана в приложении.

*На*
Господи, воззвах, *стихиры, глас и~.*

*Подобен:*
Господи, аще и на судищи:

Господи, * ты святителя в мире, * апостолов преемника показал еси, * делы и словесы, * правых учений проповедника: * и сего ради наставника положил еси святителей, * и славы сопричастника * нетленныя твоея.

Столп тя, льве, * Христова церковь жив, * и глагольника держащи, * правых учений слова, * сего зрящи (с. 328) непоколебима истины, * присно пребывает, * славящи Владыку всех и Господа, * тя прославльшаго.

Господи, * ты святителя слово * из\ъощрен показал еси мечь * на злочествующих, * в православную веру твою: * и тем посекая ложная мудрования, * благочестия в мире умножил еси * учения, Владыко.

*Слава, и ныне, Богородичен. Подобен: тойже:*

Виждь моего * сокрушеннаго сердца * стенания, богоневестная, * приими, Дево Марие, * и не отрини, всенепорочная, * рук моих, чистая, воздеяние, * яко благолюбива: * да пою и величаю возвеличившую род наш.

*Крестобогородичен. Подобен:*

Агнца тя * егда агница и Дева к заколению ведома узре, * со слезами, слове, последоваше, * и взываше: * где тщишися, чадо мое; * сшествую тебе, сладчайший: * не терплю бо не зрети тебе, * Иисусе мой многомилостиве.

*Тропарь, глас д~:*

Правило веры и образ кротости, воздержания учителя, яви тя стаду твоему, яже вещей истина. Сего ради стяжал еси смирением высокая, нищетою богатая, отче льве, моли Христа Бога, спастися душам нашым.

*Канон, егоже краегранесие:*

Льва источник сущь чудес чту. *Иосиф:*

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Светильника тя божественна Христова светла церковь стяжавши, льве мудре, добродетелей твоих сияньми, и чудес богатно просвещается.

*От*
младенства возложил еси себе самаго всех (с. 329) владыце, и умерщвлением сластей жива сего был еси жертва, закалая себе без крове, блаженне.

Житие твое сияет добродетельми украшено, и чудес блистаньми удобрено, богоносе, преявлена тя всем содела.

*Богородичен:*

Храм ты была еси божий, нескверная отроковице, всельшемуся паче ума в тя, Богородице, и лесть от душ человеческих отгнавшему.

*Песнь г~. Ирмос:*

Небеснаго круга верхотворче, Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

Спасительна, отче, и благочестна учения православия храня невредна, стадо упасл еси на пажитех живоносных, и в небесную ограду ввел еси.

Возшед на высоту добродетелей, преподобне, помазание священно приял еси, и превысокаго, всемудре, восхвалил еси высочайшим седалищем, послужив благодатию тому, яко ангел.

Напасти претерпев Христа ради, преподобне, безсмертию причастился еси обожения: миро же благовонно непрестанно источая, освящаеши верою к тебе притекающыя.

*Богородичен:*

угля божественнаго и светозарнаго клеще, купино, огнем не опалившися божества, хврастныя моя вся попали страсти, и огня исхити вечнующаго.

*Седален, глас г~. Подобен:*
Божественныя веры:

Великое солнце вселенней возсиял еси добродетелей твоих сияньми, и чудес светлостию просветив верных соборы, и отгнав страстей омрачение, льве преподобне, Христа Бога моли даровати нам велию милость. (с. 330)

*Слава, и ныне, Богородичен:*

Божественнаго естества не отлучся, плоть быв во чреве твоем: но Бог воч~лвечився пребысть, иже по рождестве матерь тя Деву, яко прежде рождества сохранив всенепорочну, един Господь: того прилежно моли, даровати нам велию милость.

*Крестобогородичен:*

Нескверная агница слова, нетленная Дева Мати, на кресте зрящи повешена, из нея без болезни прозябшаго, матерски подобно рыдающи, вопияше: увы мне чадо мое, како страждеши волею, хотя избавити от страстей безчестия человека;

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Земледелав ниву твоего разума, стократный клас принесл еси, пребогате, добродетелей божественных и исцелений.

Святая твоя, славне, рака выну елей святый источает, освящающи душы верою к тебе притекающыя.

Недугов очищение, лукавых демонов отгонитель, святителю, был еси, и верных человеков прибежище.

*Богородичен:*

Всем невместимый, пречистая, вмещается во утробе твоей, спасая мя благостию, погруженнаго многими грехи.

*Песнь е~. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих пути моя направи, молюся.

умом чистейшим, ума всех виновнаго смотряя, от него приял еси дарований зарю, богодохновенне, исцелений священная светолития, имиже разрешаеши страстей омрачение. (с. 331)

Прелестьми демонскими вся верующыя Христу прельщающаго, огненному суду предал еси праведно, блаженне, и душы избавил еси всегубительнаго сего вреда, яко пастырь истинен и спасителен.

Разгоревшуся огню, посреди стал еси, неопалимь, преславне: божественная бо роса святаго окружи тя духа, яко священнотаинника, яко служителя божественныя славы, яко вышния светлости причастника.

*Богородичен:*

Видевше древле божественнейше, богорадованная, честнии пророцы таинства глубину неизреченную честнаго рождества твоего, пречистая, различными образы, яко вместиша, сего провозвестиша.

*Песнь з~. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

Слепии молитвами твоими, отче, прияша прозрение, богомудре: Христа бо содейственника имея, и к нему души твоея очи стяжав выну, прошения богатно приял еси.

Был еси царю, чудне, страшен, внегда идый во дворы его, носил еси одеждою углие горящее: прославляше бо тя Бог, егоже житием твоим, льве, прославил еси.

Благоухает рака мощей твоих, и изливает присно, всеблаженне, якоже источник чист и благовонный, елей божественный: имже отгоняются недузи от верных, и здравие требующым даруется.

*Богородичен:*

Освяти душу мою, Дево, святое рождшая слово, воистинну во святых яко пречисто почивающаго, единаго Бога нашего, и даруй ми, яко милостива, умиления тучу, всенепорочная. (с. 332)

*Кондак, глас и~. Подобен:*
Яко начатки:

Якоже светильника превелика церковь имать, всеблаженне, тебе паче солнца сияюща, юже твоими молитвами сохрани, блаженне, непобедиму и непоколебиму от ереси всякия, и нескверну, яко приснопамятный.

*Песнь з~. Ирмос:*

отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

Чином божественным безплотным с плотию подобяся, богомудре, служил еси Богу непрестанно воспевая: благословен еси, Господи Боже, во веки.

уши глухия, всеблаженне, молитвами твоими отверзл еси божественными, и хромым явственно подал благотечение, благословен еси, вопия, Господи Боже, во веки.

Манием божественным Владыки неопален пребыл еси, вшед посреди огня: непричастный же сего, судом праведным опаляется илиодор, молитвою твоею.

*Богородичен:*

Твоего чрева не опали божества огнь, Дево Мати, воплощается из тебе, концы орошая божественными светлостьми: сего ради тя поем.

*Песнь и~. Ирмос:*

Победители мучителя и пламене благодатию твоею бывше, заповедем твоим зело прилежаще, отроцы вопияху: благословите, вся дела господня, Господа.

Излияся благодать, отче, во устнах твоих, священнотаинниче, сего ради тя, льве, Бог помаза святителя, людем вопиющым: благословите, вся дела господня, Господа.

Царю, всеблаженне, превечнующему благоугодил еси, земному, льве, царю предстал еси, углие нося, и сего, отче, ужасая мысль чудодействы зело преславными.

Яко маслина, отче, насаждена быв плодовита в дому господни, плод приношаеши по кончине, от божественнаго (с. 333) тела твоего елей божественный, верных всяк недуг огоняя всегда, к тебе с любовию, мудре, притекающих.

*Богородичен:*

Хотением вся совершаяй, всенепорочная благословенная, восхотев во чрево твое вселися, и плотию явися, и обожи мя, истлевша прежде льстиваго злым советом.

*Песнь ф~. Ирмос:*

устрашися всяк слух неизреченна божия снизхождения, яко вышний волею сниде даже и до плоти, от девическаго чрева быв человек. темже пречистую Богородицу, вернии, величаем.

Да тя божественными гласы блажим преподобно поживша, и на небеса возшедша и радующася: от страстей и скорбей нас молитвами твоими спасай и от обстояний, святителю и пастырю досточудне.

Яко розга винограда истиннаго быв, отче, прозябл еси добродетельны грезны, чудес сладость искапающыя: от нихже пиюще верно, здравие приемлют и радость хвалящии тя присно, льве всемудре.

Тело твое бысть храм святаго и честнаго, отче, духа, и ныне лежит внутрь божественнаго храма, егоже создал еси в славу, льве, и честь лукии мученицы, чудес источая нам реки, благочестно тя почитающым.

Якоже солнце светозарно, добродетельными свещами концы озаряя присно, и ныне к свету преминул еси незаходимому. Темже светоносную твою память празднующыя, льве пребогате, омрачений вселютых избави.

*Богородичен:*

Страшуся твоего, едине царю, втораго пришествия, и убояхся, безмерно согрешив тебе, и по разуме не утверждся: но яко сый благ, обрати и спаси мя рождшия тя благоприятными, Иисусе, молитвами.

