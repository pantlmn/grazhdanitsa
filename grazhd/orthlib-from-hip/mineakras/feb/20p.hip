<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 481)

*Месяца тогоже в к~-й день.*

*Служба святаго преподобномученика корнилиа игумена псково-печерския обители.*

*На вечерне На*
Господи, воззвах, *стихиры. глас з~:*

Подвиги мудраго постника и болезни воина Христова восхваляюще по долгу, вернии, возопиим Господеви: того молитвами, Христе Боже, от всякия беды избави нас.

Щит православия, монахов наставниче, смирения образ, стезя трудолюбия, разсеявый тьму многобожия в людех, духом небесным исполнься, корнилие, яко предтеча усечен в главу, и ныне престолу царя славы предстоя, моли о нас, чтущих память твою.

*Глас е~.*

Радуйся, велия верных похвало, Христолюбцев удобрение, обители печерския славо и украшение, веры Христовы насадителю, православия страже неусыпный, Христов сад насаждей, церкви божия, добре блюдый свое стадо, блаженне корнилие, и ныне престолу царя славы предстоя, испроси нам велию милость.

Радуйся, божий воине, вождю преславный постников, кроткий иноков наставниче, милосердия источниче, нестяжания учителю, чудския языцы (с. 482) Христови приведый, земное шествие скончавая славно. царем неправедно убиен быв, с мученики венчався, корнилие, с ними же моли Христа Бога даровати нам велию милость.

*Слава, глас и~:*

Преподобне отче корнилие, праведне богошествовати учил еси, нестяжания рачитель был еси, образ трудолюбия всем показавый, Богоматери песнословец быв, и тоя нам явил еси образы чудныя. имже кланяющися, ныне глаголем: о, пречистая Богородице Дево, яви нам богатыя милости молитвами преподобнаго священномученика твоего.

*И ныне:*
Царь небесный:

*Вход. Прокимен дне. Чтения три.*

*Премудрости соломони чтение.*

[Глава г~] Праведных душы в руце божией, и не прикоснется их мука. Непщевани быша во очесех безумных умрети, и вменися озлобление исход их, и еже от нас шествие, сокрушение: они же суть в мире. Ибо пред лицем человеческим аще и муку приимут, упование их безсмертия исполнено, и вмале наказани бывше, великими благодетельствовани будут: яко Бог искуси я, и обрете их достойны себе. Яко злато в горниле искуси их, и яко всеплодие жертвенное прият я. И во время посещения их возсияют, и яко искры по стеблию потекут. Судят языком, и обладают людьми, и воцарится Господь в них во веки. Надеющиися нань разумеют истину, и вернии в любви пребудут (с. 483) ему: яко благодать и милость в преподобных его, и посещение во избранных его.

*Премудрости соломони чтение.*

[Глава д~] Праведник, аще постигнет скончатися, в покои будет. Старость бо честна не многолетна, ниже в числе лет исчитается: седина же есть мудрость человеком, и возраст старости, житие нескверное. Благоугоден Богови быв, возлюблен бысть, и живый посреде грешник, преставлен бысть. Восхищен бысть, да не злоба изменит разума его, или лесть прельстит душу его. Рачение бо злобы помрачает добрая, и парение похоти пременяет ум незлобив. Скончався вмале, исполни лета долга: угодна бо бе Господеви душа его: сего ради потщася от среды лукавствия. Людие же видевше, и не разумевше, ниже положше в помышлении таковое: яко благодать и милость в преподобных его, и посещение во избранных его.

*Премудрости соломони чтение.*

[Главы е~ и з~] Праведницы во веки живут, и в Господе мзда их и попечение их у вышняго. Сего ради приимут царствие благолепия, и венец доброты от руки господни: и зане десницею покрыет я, и мышцею защитит их. Приимет всеоружие рвение свое, и вооружит тварь в месть врагом. Облечется в броня правды, и возложит шлем, суд нелицемерен: приимет щит непобедимый, преподобие: поострит же напрасный гнев во оружие: споборет же с ним (с. 484) мир на безумныя: пойдут праволучныя стрелы молниины, и яко от благокругла лука облаков на намерение полетят: и от каменометныя ярости, исполнь падут грады: вознегодует на них вода морская, реки же потопят я нагло. Сопротив станет им дух силы, и яко вихорь развеет их: и опустошит всю землю беззаконие, и злодейство превратит престолы сильных. Слышите убо, царие, и разумейте: навыкните, судии концев земли. Внушите, держащии множества и гордящиися о народех язык: яко дана есть от Господа держава вам, и сила от вышняго.

*На литии стихиры, глас з~:*

Прехвальне корнилие, твое житие возложил еси добродетелей попечение, песнословием бо вернии верою Христа похваляют, твоими покаряющеся учении, имже утвердитися в мире, предстоя, умоли божественнаго духа.

*Глас з~:*

Приидите, возрадуемся, людие, в честнем храме Богоматери и притецем к ея угоднику корнилию, просиявшему нам подвиги духовными, нищетою духа и терпением, бедным и скорбящым утешителю, болящым безмездному целителю, языков учителю и просветителю, нестяжания и любве насадителю, подражателю Cпаса Христа. вшед бо во святая не без\ крове, преподобне, венчася с мученики, и ныне создателя молит о нас, да избавимся лютых обстояний и царствия небеснаго сподобимся. (с. 485)

*Слава и ныне,*
Под\ кров твой, владычце:

*На стиховне, глас в~: Подобен:*
Доме евфрафов:

Дом добродетелей быв, апостол и мученик, от юности дом отчий оставивый, обители Девы пречистыя игумен мудрый был еси.

*Стих:*
Честна пред\ Господем смерть преподобных его.

Богоматери домы и святым созидал еси, отче, в весех и градех, и ныне в домех их на небеси купно радуешися.

*Стих:*
Священницы твои облекутся в правду, и преподобнии твои возрадуются.

Бытие и благолепие дома Богоматери во псковстей земли, от Бога зданнаго, руками святых преумноженнаго, выну имут волю пречистыя и труды блаженнаго корнилия.

*Слава, и ныне, О*
, чудесе новаго:

*Аще же несть бдения, подобен тойже:*

Моли о нас, грешных, Дево, Мати господня, со священным корнилием предстояще пред богом, да спасение душ улучим.

*Тропарь, глас з~:*

Псково-печерская обитель, издревле славная чудесы иконы Богоматерни, многия иноки Богови воспита, тамо и преподобный корнилий подвигом добрым подвизася, чудную Богоматерь славя, иноверныя просвещая, иноки и многия люди спасая, обитель же свою дивно украшая и ограждая. тамо и мученичества венец по многих летех пастырства своего доблестне прият. темже (с. 486) воспоим, людие, Христа Бога и пречистую его матерь возблагодарим, яко дарова нам преподобномученика славна и молитвенника о душах наших достоблаженна.

*На утрени*

*Седален, глас а~:*

Ангелов лики восполнил еси, преподобне корнилие, образ имый ангельский, священством одеян и мученичеством украшен, цельбу душам и телесем подаеши с верою несумненною прибегающым к тебе.

*Слава, и ныне, Богородичен:*

Возвыси рог Христианский и низложи безбожныя шатания, богородительнице, спасающи сие стадо твое, в немже великое твое имя многопетое величается присно и славится.

*Величание, прокимен и евангелие преподобническая.*

*По н~-м псалме стихира, глас з~:*

Излияся благодать от устен твоих, отче, и был еси учитель языков и монахов наставник добрый, излиявся своею кровию, Христу предстал еси, корнилие, егоже моли непрестанно спастися душам нашым.

*Канон Богородице, глас и~:*
Многими содержимь напастьми: *и святому, глас и~.*

*Песнь а~.*

*Ирмос:*
Воду прошед, яко сушу, и египетскаго зла избежав, Исраильтянин вопияше: избавителю и Богу нашему поим. (с. 487)

умиления ми воду излей, Господи, в сердце, и ум озари достойно воспети твоего угодника, преподобнаго корнилия.

Монахов наставник и учитель нелицеприятен был еси и Богу сих приводя, мученическим венцем от земнаго царя венчался еси, блаженне.

Христовым светолитием просвещаем, преподобне отче корнилие, молитвами твоими, преблаженне, омраченную душу мою просвети, яко да воспеваю тя.

*Богородичен:*

Тишина ты, владычце, и пристанище погибающым в море грехов, темже к тебе притекающих не отрини, приснодево, но спаси твоим предстательством Богоматерним.

*Песнь г~.*

*Ирмос:*
Небеснаго круга верхотворче, Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

Просветил еси люди, идолом служащыя, светом истинныя веры, озари и нас, грешных, прибегающих к твоему заступлению, благодатию о всеблагаго человеколюбца.

Всем блага духовныя и телесныя дея, наветом злых плоть твоя умертвися, со святыми же дух твой вселися, и ныне с ними молися Христу о нас, преподобне.

Ныне в безконечную славу прешед от земли, окаянную душу мою страстьми, преподобне, прилежным очищением твоея молитвы уврачуй. (с. 488)

*Богородичен:*

Точию в храме твоем, аки в корабле, тобою окормляемем, Богородице, избавляемся ныне от враг видимых и невидимых и укрепляемся твоею помощию, приснодево.

*Ин кондак, глас в~:*

Из млада, корнилие чудный, трудом и подвигом себе предав, игуменом псково-печерстей обители поставлен был еси, образом веры и постническаго жития всем быв, многия люди к Богу привел еси. за своя же великия добродетели завистию от злых гоним, мученически душу свою Богови предал еси. того ради с верою возопиим: преподобномучениче корнилие достославный, моли Христа Бога спастися душам нашым.

*Ин икос:*

Из млада спасения вожделев, преподобне корнилие, в псково-печерскую обитель притекл еси к чудней иконе Богоматери. ту постригся, обеты иночества прияв, евангельскими добродетельми просиял еси, темже и вождем братии поставлен был еси. всем служя и помогая, да всячески всех спасеши, труды и подвиги своя усугубил еси. ливонскую чудь к православней вере обратил еси, церкви и причты им устроив. обитель свою добрыми храмы, списанием чудес Богоматерних и трудов первых подвижников печерских всюду прославил еси, завистию же злобных людей по многих летах пастырства своего земным царем к небесному царю мученически предпослан был еси в вечное жилище (с. 489) к лику святых. темже, досточудне корнилие, моли Христа Бога и пречистую его Богоматерь даровати нам оставление прегрешений и велию милость.

*Песнь д~.*

*Ирмос:*
услышах, Господи, смотрения твоего таинство, разумех дела твоя и прославих твое божество.

обитель бяше издревле святых в богозданней пещере, Богу единому ведомая, ты же, отче корнилие, тем подражая и место их подвигов почитая, множество иноков к Богу привел еси.

Не остави, корнилие преподобне, твоими потами и трудами возвращенныя сея обители, но охраняй ю, ибо и врази тя видеша охраняющим ю и укрепляющим.

Многоболезненныя страсти всегда врачуеши приступающих к тебе, благодать бо, преподобне, приим от Господа, содевати знамения и чудеса.

*Богородичен:*

утоли, Богомати, свирепствующую бурю неверия и ожесточения, злыя страсти, поглотити хотящыя тя славящих и образ твой почитающих, но заступи нас молитвами преподобнаго твоего.

*Песнь е~.*

*Ирмос:*
Просвети нас повелении твоими, Господи, и мышцею твоею высокою твой мир подаждь нам, человеколюбче.

Яко камень драгий оградил еси крепко обитель от ратников злых, преподобне, изымая и свобождая иноков от страстей и добродетельми горе возводя.

Да не оскудеют, отче, твоими молитвами истиннии подвижницы благочестия во обители твоей, (с. 490) но купно со святым чудотворцем николаем, емуже охранение ея вверил еси, до трубы архангела соблюди ю.

Преподобне отче, помози обители твоей, насельником и всем нам вся козни лукаваго отражати, якоже ты иногда отражал еси видимыя враги и невидимыя.

*Богородичен:*

Мглу страстей наших разреши, Дево, и благодатною силою сына твоего отжени врагов коварство и наветы диавола от раб твоих, тя славящих.

*Песнь з~.*

*Ирмос:*
Молитву пролию ко Господу и тому возвещу печали моя, яко зол душа моя исполнися и живот мой аду приближися, и молюся, яко иона: от тли, Боже, возведи мя.

Пречистыя дом, преподобне, оградил и украсил еси, темже и сам ныне во обители ея на небеси и на земли в храме ея достойно обитаеши.

утеши и утиши нас, сирых, и в добродетели нищих, преподобномучениче, житейскую гордость отревая и молитве истинней научая.

Содеяв, преславне, душу твою храм святому духу, был еси наследник горняго царствия, с вышними силами и со всеми святыми молися ко Господу о спасении душ наших.

*Богородичен:*

Сохрани дом твой, Богородице, до скончания века и не остави нас, сирых, без твоея матерния помощи и предстательства преподобных твоих. (с. 491)

*Кондак, глас д~:*

Светлый светильник православия и сугубая псковския земли защита был еси, многобожие искореняя и люди к Богу наставляя. дом Богоматери тобою укрепися и прославися, добродетельми же украшен, венец мученика приял еси, поминай нас, чад твоих, и у Господа, преподобномучениче корнилие.

*Икос:*

Богом возлюбленный игумен изрядный, веры Христовой апостол и мученик, всем милосердый, и нищих питатель, от идолов люди приведый к Богу истинному, вере наставляя и божия храмы устрояя, во обители пречистыя монахов множества собрал еси, темже Богоматерь прослави своя образы делами чудными, ихже свидетель неложен был еси, и ныне же от скорбных обстояний избавляеши, да с верою и любовию поем ти: радуйся, преподобномучениче корнилие.

*Песнь з~.*

*Ирмос: От*
иудеи дошедше, отроцы в вавилоне иногда верою троическою пламень пещный попраша, поюще: отцев Боже благословен еси.

Ионы первоначальника, гонителей некогда избегшаго, мученичество восприял еси, славне темже с ним Богу молися, да сохранит обитель вашу невредиму и нас покаянием к вам привлечет.

Марк, пустынник тайный, аки мелхиседек немощию тя вразуми, корнилие, о имени своем егоже смирению поревновати научи нас, блаженне. (с. 492)

Просветив твое сердце, преподобне, монахов был еси наставник, наказуя и уча и всех приводя к божией воле, поя: отец наших Боже, благословен еси.

*Богородичен:*

Да заградятся, Богородице, твоими молитвами уста лживая и льстивая не ведущих над верными покрова твоего, и спаси всех, Дево, тебе истинно служащих и Христово иго благое добре несущих.

*Песнь и~.*

*Ирмос:*
Царя небеснаго, егоже поют вои ангельстии, хвалите и превозносите во вся веки.

Вразумляеши живущыя во ограде твоей, преподобне, являяся им яве и во сне наставляя, но и всем, молящымся тебе, чудно помогаеши и от злых бед избавляеши.

Моли о нас, преподобне, и не забуди к тебе притекающих, в скорбех и печалех сущих, подаяй утешение от твоей раки цельбоносныя.

Процвел еси яко финикс давидски, отче, и обитель явился еси духа пресвятаго, о нас непрестанно моли почитающих верою пречистную память твою, преподобне корнилие.

*Богородичен:*

Век скончавается, любовь оскудевает, победу лукавый торжествует, и кто нам помощи может, аще не ты, Дево, чудная Мати, оградиши крестом сына твоего.

*Песнь ф~.*

*Ирмос:*
Воистину Богородицу тя исповедуем, спасеннии тобою, Дево чистая, с безплотными лики тя величающе. (с. 493)

В дому Богоматери, якоже в гефсимании, почиваеши ныне, блаженне, идеже, служа умиленне, предстоял еси престолу божию смиренно, в вертепе освященному.

Никтоже неутешен отходит от твоея раки, преподобне, но исцеление душ и телес верующым подаеши всегда из\ъобильно.

Зриши божия и ангельския светлости патриарх и мученик и апостольския красоты, моли с ними человеколюбца оставление грехов и жития исправление даровати нам, преподобне, хвалящым тя.

*Богородичен:*

Тишина велия бысть в пещере сущым, сует мира избегшым святым. ты, о Мати Дево, небесную тишину низпосли и нам, чистая, тебе величающым.

*Светилен:*

Священством достойно облечен, удобрен же зело преподобием, Богородицы дом украсив и прославив, языцы ко Христу привел еси, усечением же мечным седина твоя обагрися кровию, корнилие, и ныне со святыми Христу предстоя, моли почитающым память твою земное шествие в мире прейти и одесную судии предстати.

*Слава, и ныне, Богородичен:*

По успении твоем мира не оставила еси, Богородице, но и в дебри земной прославляеши имя святое свое чудесами от иконы твоея святыя и гроба преподобномученика, с нимже моли сына и Бога твоего о нас, недостойных, тя присно блажащих. (с. 494)

*На хвалитех стихира, глас г~:*

Что сие странное видение; святый изыде в сретение грозному владыце пред враты обители со славою, воздавая земному царю должное, той же побежден быв гнева изступлением, добраго пастыря зле смерти предаде, но абие возрыда, сознав грехопадение, и мертва суща во храм Богоматери внесе, идеже почиваяй ныне, корнилие, с мученики о нас Христа Бога моли даровати нам велию милость.

*Слава, глас з~:*
Излияся благодать: *(Зри стихиру по н~-м псалме) И ныне:*
Богородице, ты еси лоза истинная:

*Молитва.*

Святый преподобномучениче корнилие, смиренно припадаем к раце мощей твоих и умильно молим тя: милостиво призри на скорби нашя душевныя и телесныя и избаву нам подаждь, помози нам, святче божий, от навета злых человек, от нихже и сам ты невинно на земли пострадал еси. защити нас от насилия диавола, страстно воюющаго в немощных удесех наших, даровати нам тихое и безгрешное житие, взаимную братскую нелицемерную любовь и мирную Христианскую кончину, да чистою совестию предстанем нелицемерному страшному судилищу Христову и в царствии его прославим животворящую Троицу, отца, и сына, и святаго духа, во веки веков. аминь.

