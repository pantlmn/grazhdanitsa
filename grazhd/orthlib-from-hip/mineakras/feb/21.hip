<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 334)

*Месяца тогоже в к~а-й день.*

*Преподобнаго отца нашего тимофеа, иже в символех:*

*И иже во святых отца нашего евстафиа, архиепископа антиохийскаго.*

*На*
Господи, воззвах, *стихиры, глас и~. Подобен: О*
преславнаго чудесе!

отче богомудре тимофее, * воздержанием многим, * и частыми молитвами, * страстей взыграния * до конца потребил еси, * и безстрастия благодать прием, * приятелище явился еси божественнаго духа. * темже духи отгоняеши всегда лукавыя, * живый и по смерти, богоблаженне.

отче богомудре тимофее, * аврааму подобник неложен был еси, * исцеляя всюду * к тебе прибегающыя. * иовлеву стяжал еси в болезнех крепость, * Давидову кротость имея, * житие равноангельно на земли пожил еси, * желание получил еси конечное, * о нас моляся.

отче богомудре тимофее, * целомудрия образ, * воздержания подписатель, * благочестия зрак, * и источник умиления, * православия утверждение непоколебимо, * исцелений струя приснотечна, * солнце незаходимо, * чадо божественныя благодати, * и монашествующих явился еси удобрение, пречестне.

*Ины стихиры святителю, глас тойже. Подобен:*
Что вы наречем:

Имея житие небесно, * от Бога священствовати положен был еси воистинну: * и приносил еси ему службы умом чистым. * Беды претерпел еси, блаженне, и (с. 335) болезни, * проповедания ради божественнаго, * и твердыя истины, * юже твоими словесы утвердил еси, * безумныя обличая явственно.

Словом священных твоих течений * запалил еси яве хврастие * ариа злочестиваго хуления, * отцу невмещающа сыну * естеством именоватися равночестну, * всесвященне евстафие. * и сердца просветил еси, * и истиною удержал еси, * верою творящих память твою.

Помавая жезлом словес твоих, * всесвященный пастырю, * стадо божие словесное соблюл еси тем, * от волк всяких невредимо. * темже тя добрый пастырь * введе во ограду небесную, * идеже отечестии избраннии праведных дуси, * евстафие богоносе преблаженне.

*Слава, и ныне, Богородичен, глас и подобен тойже:*

Кому уподобилася еси, окаянная душе, * к покаянию никакоже возничущи, * и огня не ужасающися * злых ожидающаго; * востани, и едину к заступлению скорую призови, и возопий: * Дево Мати, моли твоего сына и Бога нашего, * избавити мя от сети льстиваго.

*Крестобогородичен. Подобен тойже:*

Агница, агнца яко виде * на древе простерта волею крестнем, * вопияше матерски, * и болезнующи с плачем: * сыне мой, что странное сие видение; * всем живот даяй яко Господь, * како умерщвляешися, долготерпеливе, * земным подая воскресение; * славлю твое многое, Боже мой, снизхождение.

*Тропарь, глас д~:*

Боже отец наших, творяй присно с нами по твоей кротости, не отстави милость твою от нас: но молитвами их в мире управи живот наш. (с. 336)

*Канон преподобнаго.*

*Глас и~. Песнь а~. Ирмос:*

Поим Господеви, вси людие, в мори чермнем фараона погрузившему, победную песнь поюще, яко прославися.

Тя мысленную звезду, на высоте, отче, воздержания просиявшую светло, и верных сердца озаряющу, блаженне тимофее, восхваляем присно.

Имея к Богу протяженно ума твоего око, уныния сон от души оттрясл еси, отче, и храм был еси божественнаго духа, и место священия, тимофее.

Лукаваго козни, смирением огражден, отче, прешел еси невредно, и к Богу возвысился еси: и того славы выну наслаждаешися, блаженне тимофее.

*Богородичен:*

Несказанно Бога творца всяческих, во чреве заченшую безсеменно, и плотию яко истинно рождшую Богородицу, отроковицу, и девствующую, песньми почитаем.

*Ин канон святителя.*

*Глас з~. Песнь а~. Ирмос:*

Поспешествовавшему Богу во египте моисеови, извести Исраиля, тому единому поим, яко прославися.

Иже отцев верх, яко слова благодатию одеянна, великаго евстафиа песньми восхваляем.

Поборник веры явлься, Христову церковь непленену борением ереси сохранил еси, преподобне.

уста словесе быв, отрыгнул еси учения пучину, преподобне, в нейже потопил еси ариево злочестие.

*Богородичен:*

Иже словом плотию, паче слова рождши начальника жизни, непрестанно моли спастися душам нашым. (с. 337)

*Песнь г~. Ирмос:*

утвержение мое, Cпасе, еси, прибежище мое и сила, поколебавшееся сердце мое утверди в страсе твоем, яко несть свят, якоже ты Бог наш.

ущедряя всех милованием, иный авраам был еси, приемля отвсюду приходящыя, о тимофее, и теми угождая всех Богу.

умертвил еси, отче, яже на земли твоя уды, яко глаголет апостол: жизни небесней причастник показался еси, в нейже чтущыя тя присно поминай.

Востока твоих дел, отче, солнце был еси незаходимо, лучами подвиг концы озаряя присно, и демонов разоряя омрачение.

*Богородичен:*

Святая Дево, царя царствующих родительнице, пленицы прегрешений моих расторгни, и настави к покаяния стезям молитвами твоими.

*Ин. Ирмос:*

утвердися сердце мое во Господе, вознесеся рог мой в Бозе моем, разширишася на враги моя уста моя, возвеселихся о спасении твоем.

Ты оружие извлек истинное, явился еси благочестия первоначальник, сопротивныя вере пробод, евстафие.

Ты любоболезненно возделав церковь серпом учений твоих, блаженне, из корене вся посекл еси тем плевелы.

Старейшинствуя со славою истинному, сущаго воистинну начальника лжи ариа, богоблаженне, поразил еси камением словес твоих.

*Богородичен:*

Родился еси несказанно, явился еси якоже благоволил еси, Cпасе наш: и мир обновил еси, Господи.

*Седален, глас и~. Подобен:*
Премудрости:

Научився слову, нас ради от Девы рождшемуся без (с. 338) истления, сего божество безбожным проповедал еси: и многи привел еси Богови верою, священных чудес многими явленьми. темже, богоносе, святую твою память творяще, благодатию твоею душы просвещаем, и согласно вопием ти: богоносе тимофее, моли Христа Бога, грехов оставление подати чтущым любовию святую память твою.

*Слава, седален, глас г~. Подобен:*
Красоте девства:

Единосущнаго отцу и духу слова проповедал еси, отче евстафие, и безумнаго твердо жилами учений твоих ариа удавил еси, хулящаго на правое учение. темже спричтеся ликом радуяся, божественных проповедник отец, с нимиже нас поминай.

*И ныне, Богородичен:*

Яко невозделанная, Дево, лоза, краснейший грозд прозябла еси, источающ нам вино спасения, всех веселящее душы же и телеса. темже яко вину тя добрых блажаще присно, со ангелом вопием ти: радуйся, благодатная.

*Крестобогородичен:*

Неискусобрачная чистая и Мати твоя, Христе, видящи тя мертва висяща на кресте, матерски плачущи глаголаше: что тебе воздаде еврейский беззаконный собор и неблагодарный, иже многих и великих твоих, сыне мой, даров насладивыйся; пою твое божественное снизхождение.

*Песнь д~. Ирмос:*

Из горы приосененныя, слове, пророк, единыя Богородицы, хотяща воплотитися боговидно усмотри, и со страхом славословяше силу твою.

Ты молитвами утверждаяся присно, мысленных врагов луки и стрелы, якоже младенец стреляния вменил еси, отче преславне тимофее.

Еже к нам Христова смотрения, любовию покланяяся, (с. 339) богомудре, образу, искушение мук претерпел еси, от сего отметающихся, о тимофее!

Якоже некий столп непоколебимь был еси присно к Богу в славословии, никакоже почивая в сих пребыл еси красотах причастник, о тимофее!

*Богородичен:*

Ново на земли родила еси отроча, еже от отца прежде всех век рожденнаго, нетленно Мати чистая, Христиан исправление.

*Ин. Ирмос:*

Небса покрыла есть добродетель твоя, Господи, и твоего хваления вся исполнил еси: слава силе твоей, человеколюбче.

Веры собирая победительная, стрелами словесными нечестиваго богомудренно низложил еси, отче, ариа.

Словес твоих светлость якоже молния изшедши, ариево злославие попаляет, евстафие премудре.

Ограждение положив словесы твоими, якоже винограду господню, церкви, преподобне.

*Богородичен:*

Родила еси плотию, Дево чистая, иже прежде тебе безначальнаго слова, и по тебе паче слова, из тебе вочеловечшася.

*Песнь е~. Ирмос:*

Мрак души моея разжени, светодавче Христе Боже, началородную тму изгнав бездны, и даруй ми свет повелений твоих, слове, да утренюя славлю тя.

умом очищенным предстоя Троице, блаженне, и отонудными зарями осияемь, отче, сущыя ны во тме бедствующыя душевными страстьми просвещаеши всегда.

Плоть воздержанием, душу безстрастием украсив, мудре, царя всяческих угодник явился еси, и от него яве чудес дары приял еси, тимофее.

Не умом льстивным, но простым сердцем просивши приступившая неплоды, верною молитвою благочадна является от неплодства, поющи Христа Бога нашего. (с. 340)

*Богородичен:*

Вселився во чрево твое живый в вышних, тя содела небес ширшую, марие Богородице: егоже о всех нас, яко благая, не престай молящи, богоневесто.

*Ин. Ирмос:*

утренюет дух мой к тебе, Боже, зане свет еси, и твоя повеления быша исцеления рабом твоим, человеколюбче.

Мрак разорил еси ересей, и возсиял еси концем всем зари учений твоих, евстафие блаженне.

*Дважды.*

Оружии ограждаеми, евстафие, учений твоих, настоящыя божественней вере ереси побеждаем.

*Богородичен:*

Дево, не престай молящи Бога, из тебе рождшагося плотию, избавитися рабом твоим от всякаго обстояния.

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Добре твое соблюдая девства достоинство во всей твоей жизни, жене никогдаже в лице зрел еси, еже от сего вред до конца отразив.

В пристанище мысленное устремился еси, волнами сластей не омочився, всеблаженне тимофее: но духа живоносными ветры добре преплыл еси, всеславне.

удалился еси псаломски, в горах живый, в пустынях присно, мудре, водворяяся, дондеже вшел еси в божий град небесный, тимофее блаженне.

*Богородичен:*

На плещу херувимску неописанно седяй, описанно в твое чрево вселися плотию, а не божеством, и из тебе пройде, спасая мя, всенепорочная. (с. 341)

*Ин. Ирмос:*

Иона из чрева адова вопияше: возведи от тли живот мой. мы же тебе вопием: всесильне Cпасе, помилуй нас.

Словес твоих богодохновенных ветром утишил еси бурю еретичествующих, в пристанище благочестия церковь направляя, преблаженне.

*Дважды.*

В добродетели непорочен сый, преподобне, славен явился еси словом и житием, церкве Христовы удобрение.

*Богородичен:*

Егоже родила еси, Богородице, несказанно Бога нашего, молящи не престай, избавитися от бед, поющым тя, чистая приснодево.

*Кондак, глас д~. Подобен:*
Явился еси днесь:

Яко звезда многосветлая от востока возсияв, озарил еси в сердцах верных добродетели чудес твоих, чудоносче всеблаженне тимофее.

*Песнь з~. Ирмос:*

Ангелом отроки из огня спасый, и гремящую пещь преложивый на росу, благословен еси, Боже отец наших.

угасив страстей пламень слез росою, благодать чудес источил еси: имиже очищаеши скверны страстей, тимофее.

Блаженство божественное неложно получил еси, кротких, преподобне, наследовал еси землю, и радости избранных насыщаяся.

Разрешение грехов творящым любовию священную память твоего преставления, яко дерзновение обрет, блаженне, испроси.

*Богородичен:*

Избавленнии вси от первыя клятвы, пресвятым рождеством твоим, благословенная едина, тя благословим, Богородице нескверная. (с. 342)

*Ин. Ирмос:*

В пещи суще халдейстей, авраамстии отроцы ликоваху со ангелом, глаголюще: отец наших Боже, благословен еси.

Еретичествующих брань оружием духа, мудре, победив, почести нетленныя приял еси от Христа венчаемь.

Мечь обоюдуостр уста твоя, на нечестивых, отче, показашася, под рукою слова покрываема, яко сих брань посек.

учения лопатою развеял еси ариеву лесть яко плевы, во одушевленную, отче, житницу собирая пшеницу веры.

*Богородичен:*

Богородицу вси почтим, яко Cпаса родила есть, верою взывающе: радуйся, рабо и Мати Христа Бога нашего.

*Песнь и~. Ирмос:*

Покрываяй водами превыспренняя своя, полагаяй морю предел песок, и содержай вся, тя поет солнце, тя славит луна, тебе приносит песнь вся тварь, яко содетелю всех во веки.

Страстоубийца был еси воздержанием многим и зельными болезньми бдения, восхожденьми присно добродетелей, преподобне, поучаяся в сердцы, и от славы преходя в славу некончаемыя жизни и нетления.

Яко жертву, преподобне, молитвы твоя Богу пречистому ты принесл еси чисты от души: божественно действо от него приял еси чудес, демоны отгоняти, и человеческия целити немощи.

Ненавистозлобен и незлобив, милостив и кроток и правдою украшен, отче, был еси, преподобен, непорочен, ошаяся всякия неправды, столп монашествующих: темже тя почитаем вернии во веки.

*Богородичен:*

Едину тя избра доброту иаковлю отчее слово, и во (с. 343) утробе твоей вселися, якоже благоволи, паче всех краснейший человек, всечистая, пройде, омраченное наше очищая естество.

*Ин. Ирмос:*

Единаго безначальнаго царя славы, егоже славословят небесныя силы, и трепещут чины ангельстии, пойте, священницы, людие, превозносите его во веки.

Жезлом премудрости твоея писаний разделив божественную пучину, Христов святителю, и преложил еси к земли православия новаго Исраиля: арианиты же яко египтяны удавил еси.

Небеснаго ты сшед видения, на столп халанский, ариев, размесил еси языки еретичествующих, евстафие мудре, единогласную веру проповедуя во веки.

Исповеданьми твоими, иже по истине, на западе жизнь скончал еси: возсиял еси паки на востоце стаду твоему, мудре, зарю благочестия испущая во веки.

*Богородичен:*

Создавшаго адама по образу, и от смешения его прошедша, и спасша человеческий род, пойте, священнии, людие, превозносите его во веки.

*Песнь ф~. Ирмос:*

Благословен Господь Бог Исраилев, воздвигнувый рог спасения нам в дому Давидове отрока своего: в нихже посети нас восток с высоты, и направил ны есть на путь мира.

Священия храм, умиления источник, сострадания струя явился еси, мудре, любве же безмерная пучина, Господень угодник неложен, и небесный гражданин, и ангелов единокровник, и чудес точение.

Хвалитися милости, отче, суда сведый, не презрел еси странна: но всем благ, милосердия отверзл еси, (с. 344) преподобне, отец быв сирых, и вдовиц заступник, и нагих одеяние, и пища алчущих.

*От*
земли отлучился еси к небеси, идеже имел еси еще ходя во плоти, добре житие, преподобне, нам очищение согрешений моля даровати, верно чтущым твою святую память.

Струю нам всегда честная твоя рака исцеления источает, отче, страстей излияния всяческих изсушающи, и всяку напояющи душу, к благоплодию божественному, священне тимофее, Христов угодниче.

*Богородичен:*

Глаголом твоим последующе, роди родов, блаженная, тя блажим присно, Бога бо истинно блаженнаго родила еси, пресвятая чистая, вся блаженны тому работающыя неложно творяща.

*Ин. Ирмос:*

Паче естества матерь, и по естеству Деву, едину в женах благословенную, песньми, вернии, Богородицу величаем.

Иже в писаниих грозд учительно изгнет, напоил еси верных вина, отче, истины Христовы, сердца веселяща.

оружие обоюдуостро нося богословный твой язык, посекл еси лукавый ариа гнев, неповинную и душевную кровь, блаженне, изливающ.

Нарочитый святый день всесвятыя твоея памяти творяще духовно, тя молим: моли прилежно, святителю спастися нам.

*Богородичен:*

Юже во чреве заченшую неописанное слово, и дверь божественныя жизни нам явльшую, пречистую воистинну Богородицу величаем.

