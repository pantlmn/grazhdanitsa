<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 388)

*Месяца тогоже в к~е-й день.*

*Иже во святых отца нашего тарасиа, архиепископа константиня града.*

*На*
Господи, воззвах, *стихиры, глас в~. Подобен:*
Егда от древа:

Приидите, иже божественных рачителие, и духовных почитателие, днесь трапезу имущую узрим воздержания сладость, еяже божественный уготова нам питатель, духом тарасий, невещественными добродетельми вси несомненно вопиюще: моли, молимся, яко да обрящем согрешений прощение.

Веру вселенней, верховный отче, воистинну являя, мудре, начертал еси, скверну оттрясая еретическую, и доброту водрузил еси церковную, учением последуя апостол Христовых. темже с ними тебе вопием вси: достохвальне отче, моли спастися душам нашым.

Всего восприял еси Христа, и блаженство милости, еже к нищым любовь, сим бо милость богатно излияв, милость получил еси обетования: милость бо на суде хвалитися вопиет. темже к жизни отшел еси, моли, молимся, яко да согрешений обрящем прощение.

*Слава, и ныне, Богородичен:*

Едина невместимаго Бога нетесноместно во чреве носила еси, человека бывша за благость, пресвятая богоневесто. темже молю тя: утесняющих мя страстей измени, яко да тесную и правую стезю шествовав, достигну яже к жизни, Дево, водящую. (с. 389)

*Крестобогородичен:*

Грозд всезрелый, чистая, егоже невозделанно во утробе носила еси, на древе яко узрела еси сего повешена, рыдающи восклицала еси, и взывала еси: чадо, сладость искапай, еюже отимется пиянство всякое страстей, благодетелю, мене ради тебе рождшия, своим благоутробием умоляемь.

*Тропарь, глас д~:*

Правило веры, и образ кротости, воздержания учителя, яви тя стаду твоему, яже вещей истина: сего ради стяжал еси смирением высокая, нищетою богатая, отче тарасие, моли Христа Бога, спастися душам нашым.

*Канон.*

*Глас в~. Песнь а~. Ирмос:*

Грядите, людие, поим песнь Христу Богу, раздельшему море, и наставльшему люди, яже изведе из работы египетския, яко прославися.

Наведения и пленения, и работы греховныя мя избави, и к покаянию настави, щедре, наводя мя скоро к любви твоей.

Струи жизни имея, мудре, сердце твое, церкве был еси яко река божия, наполнившися ученьми, и сея напояя, отче, бразды.

Мастию твой верх честный, духом божественным помазася, тарасие, на браду богатно яко аароню, сниде на ометы твоя, яко роса аермонская.

*Богородичен:*

Се вопиет исаиа, Дево чистая: совета великаго ангела, во утробе твоей заченши, без семене родила еси, и Дева пребываеши по рождестве, чистая. (с. 390)

*Песнь г~. Ирмос:*

утверди нас в тебе, Господи, древом умерщвей грех, и страх твои всади в сердца нас поющих тя.

Всем утвержение сердцам был еси, хлебом словес твоих, святителю: умащая же яко елеем, веселиши яко вином сердца наша.

Теплотою разума и ревностию веры, отцев был еси верховник, и еретическая противления яко сущая адова врата разорил еси.

Воздев к Богу преподобныя руки твоя, мир стаду твоему испроси. темже и к вышнему наследию возшед почил еси.

*Богородичен:*

Странно рождество, странно происхождение во утробе обновляется Девы, и естество поползшееся в тление, от лести воздвиже.

*Седален, глас г~. Подобен:*
Божественныя веры:

Делы просиял еси богоразумия, зарею облистал еси церковь, ереси умертвил еси словесы твоими, нищелюбие и любовь источил еси, авраамову странноприятию подобяся, отче тарасие, Христа Бога моли, даровати нам велию милость.

*Слава, и ныне, Богородичен:*

Божественная скиния была еси слова, едина пречистая Мати Дево, чистотою ангелы превозшедшая, паче всех мене персть бывша, осквернена плотскими прегрешеньми, очисти молитв твоих божественными водами, подающи, чистая, велию милость.

*Крестобогородичен:*

Нескверная агница слова, нетленная Дева Мати, на кресте зрящи повешена, из нея без болезни прозябшаго, матерски подобно рыдающи, вопияше: увы мне, чадо мое, како страждеши волею, хотя избавити от страстей безчестия человека; (с. 391)

*Песнь д~. Ирмос:*

Пою тя, слухом бо, Господи, услышах, и ужасохся, до мене бо идеши, мене ищя заблуждшаго. тем многое твое снизхождение, еже на мя, прославляю, многомилостиве.

Потом благочестия всеял еси божественное слово церкви, и пожал еси клас, тарасие, православия: на земли кротких вселился еси, и с ними радуешися веселяся.

Егоже рече исаиа, преподобне, божественный страх во чреве приял еси духом, и родил еси церкви, имже ересей прозябения разбиваются о камень веры.

Излиянием слез, преподобне, отмыл еси скверны, и ко источнику достигл еси, в немже неодожденное пиво сладости присносущныя проливаемо, к желанием ты приспел еси крайним.

*Богородичен:*

Без семене заченся, всенепорочная, Бог слово во утробе твоей, происходит сообразно непреложно к человеческому роду: того о рабех твоих моли присно, от бед спастися душам нашым.

*Песнь е~. Ирмос:*

Света подателю и веков творче, Господи, во свете твоих повелений настави нас: разве бо тебе, иного бога не знаем.

Силою словес твоих немощь нечестивых обличил еси, и союзом связал еси божественныя любве стадо твое, и надеждею, и верою сохраняеши невредимо.

Оттряс воздержанием пищу, питал еси твою душу, хлеб имея чистыя молитвы: поучение же божественное, и возносящее смирение.

Ты ризу, мудре, церковную отечески исткал еси, в нюже Христос честным образом одеяв тя веры ради: и православия уяснил еси учения. (с. 392)

*Богородичен:*

Тя предстательницу, чистая, и надежди крепкое основание и подпор, и покров, и стену имамы вси, и к царствию приводящий мост.

*Песнь з~. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

Жертва и заколение быв, повинул еси себе Богу верою, и соблюдаеши безкровныя службы его совершение.

Ныне в невещественную славу прешед от земли, вещественными страстьми оскверншуюся, преподобне, душу мою прилежною молитвою твоею исцели.

Острогал еси дебельство писания разума глубоким истончением, церкви был еси скорописца, тарасие, трость.

*Богородичен:*

Недоумением покрывается рождество твое, странно бо, Дево, доиши питателя, и млеком питаеши невещественнаго, и на руку держиши зиждителя.

*Кондак, глас г~. Подобен:*
Дева днесь:

Православными догматы церковь уяснив, и Христову, блаженне, честную икону почитати и покланятися всех научив, обличил еси иконоборцов безбожное веление. сего ради вопием ти: о отче! радуйся, мудре тарасие.

*Песнь з~. Ирмос:*

образу златому, на поле деире служиму, трие твои отроцы небрегоша безбожнаго веления, посреде же огня ввержени, орошаеми пояху: благословен еси, Боже отец наших.

Премудрости чаша явился еси, добродетельми исполнена, и созвав проповеданием высокаго жития твоего, насладил еси стадо, богомудре, и с ним, отче, взываеши: благословен еси, Боже отец наших.

обители тамошния, и наслаждения честная (с. 393) предварил еси, и радуешися с богом твоим, и веселишися убо. темже тя чтуще, преблаженне, со дерзновением взываем: благословен еси, Боже отец наших.

Мужеством разума препоясан в чресла, тарасие, и житием одеян вводящим в веру, на трапезу вышняго царя востекл еси, поя: благословен еси, Боже отец наших.

*Богородичен:*

Без отца из тебе, иже без матере из отца проходит, и чистоты твоея знамения сохрань невредна, показа пречисто рождество и девство нескверно: обновляется бо в тебе закона рождество.

*Песнь и~. Ирмос:*

В пещи отрочестей прообразил еси иногда твою матерь, Господи, образ же сия из огня из\ъимаше, неопально входящыя, юже поем явльшуюся тобою концем днесь, и превозносим во вся веки.

Ты яко облак утренний, и яко капля каплющая, и роса явился еси, благотворения богатство собрал еси на земли: алчущих сердца умастил еси, и светлу вжегл еси, мудре, душевную свещу.

Святительства одеждею дел твоих светом просвещся, и явился еси целомудрия ключь, воздержания пища, истинныя молитвы учитель и покаяния путь, и закон жития.

Покаяния время и обращения плод принеси, и смоковницы неплодныя посечения прещения, душе моя, клятвы убойся: напитай же Христа добродетелей благоплодием.

*Богородичен:*

Не забуди гласа, предстательнице страшная, раб твоих, но от всякия беды молитвами твоими, и всякаго прещения исхити: преклоняет бо Бога твоя матерняя молитва. (с. 394)

*Песнь ф~. Ирмос:*

*От*
Бога, Бога слова, неизреченною мудростию пришедшаго обновити адама, ядию в тление падшаго люте, от святыя Девы неизреченно воплотившагося нас ради, вернии, единомудренно песньми величаем.

увядил еси, отче, коварствия и стрелы вражия огнем воздержания, и чистоты угльми, плоти вещный гнев попалил еси истинно, онаго светозарения, тарасие, сподобився.

С патриаршескими лики водворяяся, поеши песнь ангельскую с ними: свят, свят, свят отец родитель, и сын рождейся, и дух исходяй нераздельно: Троице святая, слава тебе.

Яко вшедшу в вышняя с павлом, вопием: преблаженне, божие блаженство, церкви утверждение, воинству победу, нам же даровати очищение, чтущым тя любовию, тарасие, помолися.

*Богородичен:*

Воплощся неизреченно от чистых твоих кровей, яко солнце явися нам, пречистая Мати безневестная: век всех иже первее, отцу собезначален сын, и тму отгнав, просвети всяческая.

