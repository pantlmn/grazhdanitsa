<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 394)

*Месяца тогоже в к~з-й день.*

*Иже во святых отца нашего порфириа, архиепископа газскаго.*

*На*
Господи, воззвах, *стихиры, глас и~. Подобен: О*
преславнаго чудесе!

Преподобне отче порфирие, * ты крест Христов на рамо взем, * оставил еси вся, * и достигл еси (с. 395) пустыню, * и брался еси с миродержцем, * молитвами и постом вооружся: * темже низложил еси * с сим мудрование плотское, * храм быв божественнаго духа.

Якоже три древле * спасл есть от огня Бог ангелом, * и ныне тобою отроки три * в ров поползшыяся спасе: * в кошнице бо, якоже носими бяху, * светом облака сих осени, * три вообразивша кресты в телесех, * на обличение противящымся * тебе, порфирие.

Кто по достоянию воспоет * напасти и болезни, беды и скорби твоя, * иже по вере подвиги твоя, порфирие; * многое бо твое сущее, * еже по Бозе показал еси дерзновение. * темже молим тя, * дерзновение бо имаши, * о нас молися ко Господу, спастися нам.

*Слава, и ныне, Богородичен: глас и подобен тойже.*

Плоть от кровей твоих прием * первовечный Бог, * тя предстательницу показа * человеком, чистая. * темже избави рабы твоя * от всякия беды и обстояния, * и сетей лукаваго врага, * и сияния причаститися сподоби избранных, * вся славящыя и покланяющыяся тебе.

*Крестобогородичен. Подобен тойже:*

Тя видящи пригвождаема на кресте, Иисусе, * и страсти приемлюща волею, * Дева и Мати твоя, Владыко, * увы мне, вопияше, * чадо сладкое: * раны неправедно како терпиши, * врачу, исцеливый человеческое неможение, * и от тли всех избавивый * милосердием твоим;

*Тропарь, глас д~:*

Правило веры, и образ кротости, воздержания учителя яви тя стаду твоему, яже вещей истина: сего ради стяжал еси смирением высокая, нищетою богатая, отче порфирие, моли Христа Бога, спастися душам нашым. (с. 396)

*Канон, творение георгиево,*

*Глас д~. Песнь а~. Ирмос:*

Моря чермную пучину, невлажными стопами, древний пешешествовав Исраиль, крестообразными моисеовыма рукама амаликову силу в пустыни победил есть.

Порфирою церковь днесь якоже царскою украшена, ученьми твоими, святителю порфирие, сими украшается и воспевает всех Господа.

Житием просияв, преподобне, и словесы божественными твоими, светильник явился еси всем человеком, присно сияя делы и ученьми, и озаряя концы.

Кроплением пресвятаго духа, порфирие, очищся, и божественных добродетелей во одежду одеявся, вшел еси в незаходимая священнодействовати тебе помазавшему.

*Богородичен:*

Сказати сущым на земли неизреченное, и паче ума человеколюбие, хотя сын божий, богоневесто, из тебе, плотию родися, верным подая порождение.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Покорил еси под нозе злочестивых мудрования, иже на самаго Бога всяческих вещающая.

Глагол твоих огнем хврастие манентово мудре попалил еси, и верным просвещение учения простерл еси.

Водрузив на твердем камени ноги верных, поколебал еси от основания самого основание нечествующих, порфирие.

*Богородичен:*

Исполнися вся земля, сына твоего и Бога, чистая, истиннаго разума и славы неизреченныя, и благодати. (с. 397)

*Седален глас г~. Подобен:*
Божественныя веры:

Делы просиял еси яко денница, всю ересь отгнал еси от церкве, святителю порфирие: и верных сердца просветил еси, воспевати и славити Господа. темже днесь память творяще вопием ти: моли Христа Бога, спастися душам нашым.

*Слава, и ныне, Богородичен:*

Божественнаго естества не отлучся, плоть быв во чреве твоем, но Бог вочеловечся и пребысть, иже по рождестве матерь тя Деву, яко прежде рождества сохранив всенепорочну, един Господь: того прилежно моли, даровати нам велию милость.

*Крестобогородичен:*

Нескверная агница слова, нетленная Дева Мати, на кресте зрящи повешена, из нея без болезни прозябшаго, матерски подобно рыдающи, вопияше: увы мне, чадо мое, како страждеши волею, хотя избавити от страстей безчестия человека;

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Пресветлаго веры сияния, в души солнце правды имея, просветил еси словесы, порфирие, церковное все исполнение.

утверждся в любви божия слова, видимых, порфирие, пристрастия всякаго возгнушался еси: темже тя почитаем, яко равноангельна и святителя честна.

В причастии таин неизреченных, якоже быв, порфирие, сия чистыми соблюл еси деяньми, чисто и неизреченно, яко таинник сим достоин.

*Богородичен:*

украшается славно твоими церковь величествии, пречистая, божественными: и удобряется сими ясно, и любовию славит тя, песнословя твое рождество. (с. 398)

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Ветиям пленицы разоряя, порфирие, словесы истинными, веры державу утверждая всячески.

Почерп на земли утешителя, преподобне, учений независтныя реки благочестия источил еси, порфирие.

Изсушив огнем словес твоих, порфирие, потоки нечестия, благочестия вещанием человеки просветил еси.

*Богородичен:*

укрепльшеся тобою, силою духовною супостаты противныя Христовы истины побеждаем, пречистая.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Духовно тя, одушевлен добродетелей образ, порфирие, и присно сияющ имуще, в дела божественна вси воистинну: сего ради тя почитаем.

Силою утешителя одеявся, якоже самовидцы слова, враги непобедимь явился еси, отгоня и посекая сих нечестия.

Водою сыноположения крещения обновляя человеки, сыны творящаго сих привел еси, и предал еси чисты, непорочны, порфирие.

*Богородичен:*

Разумевше твоя, яже паче слова божественная таинства, и неизреченну славу, иже о тебе хвалящиися, пречистая, воистинну тя Богородицу непрестанно славим.

*Кондак, глас. Подобен:*
Вышних ищя:

Священнейшими твоими нравы украшаемь, священства (с. 399) одеждею озарился еси, всеблаженне богомудре порфирие: и исцелений удобряеши возвышеньми, моляся непрестанно о всех нас.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Колеблемую противными ветры и прилоги, отче, Христову водрузил еси державно церковь, сему поющую: благословен еси в храме славы твоея, Господи.

Соборы доблественне еретическия победил еси, отче мудре, оружии словесными одеявся, и Христу благодарно взывал еси: благословен еси в храме славы твоея, Господи.

В рай мысленных вшел еси добродетелей, от нихже цветы пожал еси истинныя и красныя, отче порфирие, имиже в мире благоухал еси.

*Богородичен:*

Крепость и державу тя немощным всем, сильное слово божие, Дево, из тебе рождшееся дарова взывающым: благословен еси в храме славы твоея, Господи.

*Песнь и~. Ирмос:*

Руце распростер даниил, львов зияния в рове затче огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Вооружил еси словесы твоими, мудре, церковь Христову, и утвердил еси: темже побеждает всегда нашествие ересей и победоносно Христу поет взывающи: благословите, вся дела господня, Господа.

ум на небеса выну имея, порфирие, божественнаго (с. 400) улучил еси пременения неизреченно, и чувством непостижна, видя таинства Христова, и верою взывал еси ему: благословите, вся дела господня, Господа.

уста львов мысленных, зле хулящих, заградил еси молитвами твоими, порфирие, и челюсти сокрушил еси стрелами твердыми божественных словес твоих, сему взывая прилежно, укрепляющему тя: благословите, вся дела господня, Господа.

*Богородичен:*

Иже на престоле славы отца седяй, сын и слово его, тя божественно носило, чистая, и седалище преславно, из тебе рождейся плотию, едину содела, юже вси земнии воспевают, яко владычцу.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Честныя принесл еси дары, благоприятныя добродетели твоя, великодаровитому владыце, избавльшыяся от лести ересей тобою, отче преподобне, зиждителя всех величающыя.

Тучами слез твоих страстей угасил еси пламень, и безстрастием зиждителю послужил еси, и славы лучшия сподобился еси, порфирие, сего поя и величая присно.

С вышними ликуя ангелы и святыми, и преподобными, о иже верою чтущих тя, и восхваляющих, отче порфирие, благодетеля Господа непрестанно моли.

*Богородичен:*

О нашем спасении вочеловечився Владыка, тя ходатаицу всем и покров, и врачевание, чистая, дарова верно тя славящым, и сего любовию величающым.

