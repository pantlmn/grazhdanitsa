<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 401)

*Месяца тогоже в к~з-й день.*

*Преподобнаго отца нашего и исповедника прокопиа декаполита.*

*На*
Господи, воззвах, *стихиры, глас д~. Подобен:*
Яко добля:

По образу быв божию, * и по подобию, * от начала создания, всеблаженне, * образа достояние соблюсти потщался еси, * помыслом всеблагочестивым, * и ума чистотою и святости, * и страстей воздержанием, * и соблюдением Христовых велений * и благочестия, пребогате.

Пощением первее прием, * и страданием богомудренно последи, * благоугодил еси обоими создавшему, * единому очищение * истязующему от нас, * и душевное благородие. * егоже плотское пришествие славя, * покланялся еси образу святому, * иже по того вочеловечению.

Иже слова воплощение * злочестиве отвергшыя, * обличая, преподобне, * совершил еси язвенными истязании, * и всяцеми озлобленьми и узами, и темницею, * утверждая истину: * темже был еси Христова царствия наследник, * и радости неизреченныя, * и присносущнаго сияния.

*Слава, и ныне, Богородичен: глас и подобен тойже:*

Яко молитву неусыпающую, * и мольбу пребывающую: * имущи, пречистая, к Богу, * напасти успи, * волны укроти окаянныя моея души, * и в скорби сущее сердце мое утеши, * отроковице, молю тя, * и облагодати ум мой, * яко да достойно славлю тя. (с. 402)

*Крестобогородичен, подобен тойже:*

Агнца и пастыря тя * на древе яко виде, * агница рождшая рыдаше, * и матерски тебе вещаще: * сыне возжеленне, * како на древе крестнем повешен еси, долготерпеливе; * како руце и нозе твои, слове, * пригвоздишася от беззаконных, * и кровь твою излиял еси, Владыко;

*Тропарь, глас и~:*

Слез твоих теченьми, пустыни безплодное возделал еси, и иже из глубины воздыханьми, во сто трудов уплодоносил еси, и был еси светильник вселенней, сияя чудесы, прокопие отче наш, моли Христа Бога, спастися душам нашым.

*Канон, егоже краегранесие:*

Твоя подвиги боголепне пою, блаженне.

*Творение феофаново.*

*Глас з~. Песнь а~. Ирмос:*

Яко по суху, пешешествовав Исраиль по бездне стопами, гонителя фараона видя потопляема, Богу победную песнь, поим, вопияше.

Благочестия любовию об\ъят быв, и божественным рачением треволнения мирская оттрясл еси, преподобне, Богу победную песнь взывая: яко прославися.

Светоносное твое житие, и светлое души, и спротяженное, благочестию срастворенно добродетели воображение, в тебе, преподобне, яве соделаша.

Преестественным учением, и светозарным Христовым освещаемь, страстныя прилоги воздержанием увядил еси, вопия победную песнь вседержителю.

*Богородичен:*

Воплощенное слово боголепно заченши, пречистая, еже (с. 403) прежде безплотное, нам паче естества родила еси, чистая, по рождестве Дева пребывши.

*Песнь г~. Ирмос:*

Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

Твоя богоприятная душа, веры ради ревностию распаляема, блаженне, беззаконных горькое неистовство и ярость, богоносе, державно разорила есть.

Твоими кровьми обагрився, мученическим страданием уподобился еси, треблаженне, раны нечестивых мужественною душею претерпел еси терпеливно, прокопие.

Под\ъял еси, преподобне, сугубы подвиги мудре ереси обличая, и львов стремления мужески претерпев богомудренно, премудре прокопие.

*Богородичен:*

Мудрость и слово отчее, еже прежде всех век напоследок времен неизреченно воплощся от неискусомужныя матере, Богородицу сию содела.

*Седален, глас д~. Подобен:*
Явился еси:

Воздержания добротами украшен, мучения кровьми уяснил еси душу, и паче солнца просиял еси, чудоносне прокопие преподобне.

*Слава, и ныне, Богородичен:*

Теплое заступление сущым в бедах, и помощницу нашу, и к Богу пременение, еюже тли избавихомся, Богородицу, вернии, ублажаем.

*Крестобогородичен:*

На древе видящи воздвижена сына твоего, пречистая, утробою матернею растерзаема, жалостно взывала еси: увы мне, како зашел еси, свете мой безлетный;

*Песнь д~. Ирмос:*

Христос моя сила, Бог и Господь, честная церковь боголепно поет, взывающи от смысла чиста, о Господе празднующи. (с. 404)

Напаяя, преподобне, слезными теченьми сердце твое, блаженне, добродетелей семя возделал еси помыслом чистым, преподобне прокопие.

Земное мудрование божественному духу повинул еси, отче, постническое житие прием, и сочетаемь ликом мученическим, всеблаженне.

Яко мученик божествен и истиннейш по благочестии, еретическое обличил еси безумие: неистовство бо мужески безбожных пренебрегл еси.

*Богородичен:*

Законных кроме уставов, всенепорочная, заченши зиждителя, и без тли сего породила еси, и Богородица истинная и господьственно была еси.

*Песнь е~. Ирмос:*

Божиим светом твоим, блаже, утренюющих ти душы любовию озари, молюся, тя ведети, слове божий, истиннаго Бога, от мрака греховнаго взывающа.

Освященна постнически, и скончавшася кровию, отче достойно почитаем: память бо праведных с похвалами присно, верно совершается и поминается.

Мудре все претворяя и устрояя к лучшему, якоже хощет Господь: злочествующих скверноубийство твоим воздержанием, и мучения славою преложи.

На рамо взем крестное всеоружие, отче, Христу последовал еси, вся задняя забвению творя, к предним течением простираяся.

*Богородичен:*

Поем, пречистая, из тебе в плоть страстну же и мертвенну одеявшагося Господа, и обожену соделавшаго, соединением неслиянным по впостаси.

*Песнь з~. Ирмос:*

Житейское море воздвизаемое зря напастей бурею, в тихому пристанищу твоему притек, вопию ти: возведи от тли живот мой, многомилостиве. (с. 405)

Преходя, приснопамятне, от славы воистинну постническия, востекл еси к мучеников славе и чести, твоею кровию в багряницу очервлену одеян.

Текущих непостоянное преобидев, душею и помыслом богомудренным, приснопребывающим, благим и конца не имущим, благочестно вперился еси, всеблаженне.

Воздержанием благомощным и кротостию Христос зря тя обогатившася, человеколюбне призре на тя, и славы показа причастника, страстотерпче преславне.

*Богородичен:*

Всенепорочная владычце, души моея тяжкая и лютая сокрушения рукодеяньми исцели тайными, действительныя лечбы сына твоего полагающи страсти.

*Кондак, глас д~. Подобен:*
Явился еси:

Денницу днесь церковь имущи, всякую злославия мглу разгоняет, почитающи тя, небеснотаинниче прокопие преславне.

*Песнь з~. Ирмос:*

Росодательну убо пещь содела ангел преподобным отроком, халдеи же опаляющее веление божие, мучителя увеща вопити: благословен еси, Боже отец наших.

Яко пресветло житие твое, богомудре, бысть постничеством, тако явися твое яве страдание твердо: Христа бо прославил еси, вопия: благословен еси, Боже отец наших.

Целомудрия чистотою, чудный отче, препоясався, мужеством же мучения венец светел приял еси благодатию, зовый: благословен еси, Боже отец наших.

Не покланяющиися образу твоему пречистому, Cпасе, нечестивии раба твоего язвят стружуще люте поюща (с. 406) и глаголюща к тебе: благословен еси, Боже отец наших.

*Богородичен:*

Веселящеся рождеством твоим, всенепорочная, вси тя ублажаем: того бо ради ныне плотскаго мы избавльшеся тления, вопием ему: благословен еси, Боже отец наших.

*Песнь и~. Ирмос:*

Из пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети. тя превозносим во вся веки.

Разрешен от тли, и прежде смерти явлься, преставился еси отсюду к нетленней, преподобне, жизни, смерть прием лествицею светло, прокопие богомудре.

Исполнен явился еси зари благодатныя, и к незаходимому свету, отче, отшел еси, всяко вещное отложив желание. темже тя почитаем, прокопие богомудре.

Вооружен силою божественнаго духа, лукавствия духов победил еси полки. темже небесныя двери тебе отверзошася, блаженне, воспевающу Христа во веки вся.

*Богородичен:*

Блажат вси роди, владычце, якоже прорекла еси, едина богоблаженная, тя истинную Богородицу пречистую: юже превозносим во вся веки.

*Песнь ф~. Ирмос:*

Бога человеком невозможно видети, на негоже не смеют чини ангельстии взирати: тобою бо, всечистая, явися человеком слово воплощенно: егоже величающе, с небесными вои тя ублажаем.

Пострадати законно, мучениче, изволив, страстей стремления воздержанием умертвил еси, и плотская взыграния, угодниче Христов: темже безстрастия ныне, (с. 407) безсмертное с безплотными воинствы, обрел еси наслаждение.

Судии праведному светло предстоиши, яко победитель венцы неувядаемыя прием, прилежно, прокопие, моляся о совершающих твою священную память, и божественный праздник преставления твоего.

Зарями треми ныне озаряемь, от единаго несказанно происходящими божества, пребогатнаго наследия сподобился еси, и краснаго веселия, радуяся с премирными воинствы, отче прокопие.

*Богородичен:*

Тленен, слово божие нетленное, зрак прием, человеки в нетление облече, благоволением отчим вселився в тя обрадованную: темже, пречистая, с небесными воинствы тя величаем.

