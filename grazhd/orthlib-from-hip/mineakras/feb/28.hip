<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 407)

*Месяца тогоже в к~и-й день.*

*Преподобнаго отца нашего и исповедника василиа, спостника святаго прокопиа.*

*На*
Господи, воззвах, *стихиры, глас д~. Подобен:*
Дал еси знамение:

Блаженства сущаго паче ума желая, * вменил еси, чудне, * пищу, воздержание, * нищету, богатство, * нестяжание, имение обильно, * и благославие, смирение. * темже и желание * еже по разуму получил еси, * в скиниих водворяяся святых, василие.

Течение воздержания * непреложно совершил еси, * и (с. 408) веру соблюл еси. * темже и венцем украсился еси, отче, правды, * егоже тебе уготова Христос, * по достоянию подаваяй возмездия, * и почести даруя, и болезней воздания. * егоже моли, богодухновенне, * спасти душы нашя.

Всякое сладострастие, * порабощая тело твое, * отвергл еси, богомудре, * огорчевая чувство воздержания болезньми, * и жестокопребываньми, * терпением же напастей, * и пожданием обстояний, * имиже безконечное приемлеши наслаждение, * и сладость непреемную, * и радость неизглаголанную.

*Слава, и ныне, Богородичен, глас и подобен тойже:*

Демонскими преклонена прилоги, * и в ров погибели ввержена, * ущедри, владычце, * и утверди мя на камени добродетелей: * и наветы вражия разоривши, * сподоби мя творити повеления * твоего сына и Бога нашего, * яко да улучу * оставление в день суда.

*Крестобогородичен, подобен тойже:*

Распинаема Христа человеколюбца * видящи пречистая, * и ребра ископоваема копием, * плачущи вопияше: * что сие, сыне мой; * что ти безблагодатнии людие воздаша, * за яже сотворил еси добрая им; * и тщишися безчадствовати мя, вселюбезнейший: * удивляюся, благоутробне, * твоему вольному распятию.

*Тропарь, глас а~:*

Пустынный житель и в телеси ангел, чудотворец явился еси, богоносе отче наш василие, постом, бдением, молитвою небесная дарования приим, исцеляеши недужныя, и душы верою притекающих ти. слава давшему ти крепость, слава венчавшему тя, слава действующему тобою всем исцеления. (с. 409)

*Канон, егоже краегранесие:*

Веры основание тя знаю, отче. *Творение феофаново.*

*Глас д~. Песнь а~. Ирмос:*

Моря чермную пучину невлажными стопами древний пешешествовав Исраиль, крестообразными моисеовыма рукама амаликову силу в пустыни победил есть.

Восхождение на камени положив, отче, веры, напастей не убоялся еси стремления: но непоколебимь пребыл еси, яко добродетели поборник, и яко царствия тезоименит.

Благодать пресвятаго духа тя укрепивши, болезненныя раны претерпети утверди, и победоносца показа на мучителя суемудреннаго.

Сострадальца и своина мудра, отче, получил еси, добродетельми преспевающа присно: с нимже радуяся, пребогате, подвиг страдания прошел еси мучением.

*Богородичен:*

Предстательницу и спасения ходатаицу, и стену необориму, тя предлагаю моея жизни, Богородице всепетая, Бога рождшую, благодетеля всея твари.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Направил еси усердно твое сердце к Богу, преподобне, постною благодатию, и исповеданием просиял еси.

Воинство восприим, и всеоружие креста, победил еси мысленнаго змия, и чувственнаго, отче, льва.

Соблюдше благочестиве еже по образу души, преподобнии, Христов пречистый чтуще образ пострадасте. (с. 410)

*Богородичен:*

Благословися тобою первая клятва, и тлением держимое естество наше, чистая, нетление прият.

*Седален, глас г~. Подобен:*
Красоте девства:

Богатство тленное и славу текущую оставив, небесное богатство восприял еси, и славу, отче, воистинну блаженне, вечную. темже блажим святое твое успение, и торжествующе в нем вопием ти: поминай нас, к Богу имея дерзновение, василие.

*Слава, и ныне, Богородичен:*

Недомысленно и непостижимо есть, владычце богорадованная, еже соделанное о тебе страшное божие таинство: ибо необыменнаго заченши родила еси, плотию обложенна от пречистых кровей твоих: егоже всегда, чистая, яко сына твоего моли, спастися душам нашым.

*Крестобогородичен:*

Неискусобрачная чистая и Мати твоя, Христе, видящи тя мертва, висяща на кресте, матерски плачущи, глаголаше: что тебе воздаде еврейский беззаконный собор и неблагодарный, иже многих и великих твоих, сыне мой, даров насладивыйся; пою твое божественное снизхождение.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Яко красно твое, всеблаженне, терпение, в старости юностную показуя, преподобне, твердость, в нейже взывал еси: слава силе твоей, Господи.

Соединен любовию твоему владыце, и того помощию одеявся, болезни не чувствовал еси плотския, взывая же пел еси: слава силе твоей, Господи.

Царства яко тезоименит небеснаго, иже к нему (с. 411) ведущим путем шествовал еси, спутника обрет прокопиа, зовуща: слава силе твоей, Господи.

*Богородичен:*

Неискусобрачно родила еси, о Дево! и по рождестве явилася еси девствующи паки: темже немочными гласы, радуйся, тебе, владычце, верою несумненною зовем.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Ты, преподобне, светло подвизался еси, василие, львову укорив неукротимую дерзость, и нрав неразумный.

Равномощна обрет прокопиа в трудех, совершаеши страдание, преспеянии многообразными, божественне венчаемь.

Ныне видиши мысленно Христа, егоже возжелал еси, и егоже издалеча явления действенно видел еси, преблаженне священнейше.

*Богородичен:*

Тя оружие непобедимое на враги предлагаем, тя утверждение и надежду нашего спасения, богоневесто, стяжахом.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Рачением царствие вышнее восприемь, земнаго царя несмысленный нрав и повеления, и заповеди, богоносе, доблественне пренебрегл еси.

*Дважды.*

Наг убо сущих на земли, мудростне подвизался еси, одеян же божественною силою, явился еси венценосец, яко победив безбожных мучителей противление. (с. 412)

*Богородичен:*

Се ныне пророков исполняются проповедания, тебе Деве рождшей пророки древле проповеданнаго, и исполняющаго прореченная духа благодатию.

*Кондак, глас в~. Подобен:*
Вышних ищя:

С высоты приимь божественное откровение, изшел еси, мудре, от среды молв: и монашествовав преподобно, чудес приял еси действо, и недуги исцеляти благодатию, василие всеблаженне, священнейший.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

укреплен божественною силою, отче, обличил еси вся, честнаго образа Христова отметающыяся яко пребезумны, благословен еси, вопия, в храме славы твоея, Господи.

*Дважды.*

Возделана и очищена воздержанием, отче, и пощением возсиявша терпеливно, Христос тя прият, благословен еси, зовуща, в храме славы твоея, Господи.

*Богородичен:*

Яко Богородицу и царицу всея твари вси, вернии, поем тя чистую, и еже радуйся, тебе взываем: благословена ты в женах еси, всенепорочная владычце.

*Песнь и~. Ирмос:*

Руце распростер даниил, львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Тело, богоносе, и ум во всеплодие Христу принесл еси, яко всесожжение совершено огнем сведения, и (с. 413) пламенем ран всесожегаемь, и зовый: благословите, вся дела господня, Господа.

Погнав твоя враги, и гонимь, отче, низложил еси, и попрал еси, преподобне, безумие высокомудреннаго, неукротимы видя тебе мучащыя, взывая: благословите, вся дела господня, Господа.

Якоже некий художник нам ученьми изряден явился еси, пребогате: первее бо воздержание к страданием мужественнейше предложил еси, сострадальца имея ученика прокопиа, и вопиюща: благословите, вся дела господня, Господа.

*Богородичен:*

Дверь светоносну небесную тя именуем, еюже пройде Бог: и воплотися, пречистая, безплотный первее, яко Бог и отцу сый единосущен, емуже вопием: благословите, вся дела господня, Господа.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Всяко чувство, отче, ныне превозшед, ко владыце радуяся прешел еси любовию, твоих подвигов богатство обрав, ангельскую красоту, и рая сладость непрестанную.

С твоим учеником и сострадальцем восприемля, богоносе, блаженных надежду и вечнующее веселие, ваше торжество творящих назирайте.

*От*
земли к небесному наслаждению, венценосцы, преставльшеся, идеже святых собори, и ангел божественная воинства, ученик сословие, вашими молитвами спасайте.

*Богородичен:*

Расторгни пленицы прегрешений, тя поющих, Богомати, устави стремления напастей, греховную утиши молву, бурю сокруши бед, Мати Дево.

