<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 414)

*Месяца тогоже в к~ф-й день.*

*Преподобнаго отца нашего и исповедника кассиана римлянина.*

*Егда имать февруарий месяц дней к~и, тогда служба святаго кассиана поется на повечерии.*

*Аще же есть висект, стихиры, глас з~. Подобен:*
Все отложше:

Мудре проразумел еси * текущую прелесть, отче преславне: * и сию требующым имети возбранил еси, * никако пребывающую, * по исхождении отсюду ко Господу: * мимотекущее сие * и временное житие, и устроение. * Темже и к лучшей жизни преставился еси *, яко смотритель и мудр, * житием и делом, кассиане, * Христу угодив.

Крест от младенства взем, * и стезею, отче, жестокою * и тесною шествовал еси спешно, * и честною паче, * повинуяся, славне, * велением призвавшаго. * Темже сугубо обрел еси * трудов воздаяние, * и достойну мзду, * небесное царствие Христово, * и со всеми святыми ликование * во свете, кассиане. * с нимиже непрестанно моли * о душах наших.

Чудесе вещь * всякия есть добродетели, богомудре, * с неюже и в плоти на земли первее, * смотряя молчя, преподобне, * и глаголя послежде * и словесы и вещми, * смирен и кроток незлобив, * и вельми благогласник пророческий: * множае же ныне паче, * егда к Богу востек удивился еси, * и приял благодать исцелений.

*Слава, и ныне, Богородичен, подобен тойже:*

Нравом злым поползохся, * и порабощен лестию (с. 415) лукавною, * богоневестная, к пречудному твоему милосердию, * и теплому заступлению, * пресвятая отроковице, * прибегаю окаянный: * союз мя избави напастей и печалей, * и спаси мя, пренепорочная, * бесовских прилог, * да прославляю тя * и любовию пою, и покланяюся, * и величаю тя, владычце, присноблаженную.

*Крестобогородичен, подобен тойже:*

оружие, якоже рече симеон, * сердце твое пройде, пречистая владычце, * егда узрела еси из тебе возсиявшаго * неизреченным словом, * от беззаконных, яко осуждена * возносима на крест, * оцтом и желчию напаяемаго, * ребра же прободаема *, и руце и нозе пригвождаемы, * и рыдающи восклицала еси, матерски вопиющи: * что сие, чадо сладчайшее, * новое таинство;

*Канон,*

*Глас в~. Песнь а~. Ирмос:*

Во глубине постла иногда фараонитское всевоинство преоруженная сила, воплощшееся же слово всезлобный грех потребило есть, препрославленный Господь, славно бо прославися.

Венчав божественными добродетельми, преподобне, житие твое, кассиане, к Богу отшел еси: от негоже нам проси избавления прегрешений, молимся, совершающым верою святое твое преставление.

Всеобразным мановением к Богу всех, достославне, от страстных помышлений уклонился еси, и свет был еси, причастии невещественными обожаемь, препрославленнаго Господа поя, тя прославльшаго.

Врачь был еси душам, божественными твоими учении, кассиане, управляя мудрования монашествующих (с. 416) благодатию, и к жизни вечней наставил еси: сего ради тя вси любовию почитаем.

*Богородичен:*

Во чреве носившую, чистая, вси вемы: Бога бо в плоть мертвенную облекшася паче ума родила еси, просветившаго преподобных сословие, препрославленнаго Господа, славно бо прославися.

*Песнь г~. Ирмос:*

Процвела есть пустыня яко крин, Господи, языческая неплодящая церковь, пришествием твоим, в нейже утвердися мое сердце.

Звезду тя на высоте церковней возсиявшую, просвещение показа сущым во тме Христос, всехвальне, постников украшение, преподобне.

Кресту приобщившемуся, и мир просвещшему, кассиане, подобяся, распялся еси мирским страстем, коварствия бесов победив.

Мудрости исполнися твое сердце, премудре, учения бездну святым источи духом, монахов стада напаяющу.

*Богородичен:*

Исцели, всенепорочная, душу мою, молюся, изнемогшую страстьми и всякими настоянии злейших демонов. божественным ходатайством твоим.

*Седален, глас д~. Подобен:*
Вознесыйся:

Преподобен быв, Богу возложился еси, и просвещся добрыми виды, кассиане, яко солнце облистал еси сиянием божественных твоих учений, сердца всех чтущих тя всегда просвещая: но прилежно моли Христа, о иже любовию тепле восхваляющих тя.

*Слава, и ныне, Богородичен:*

Грехолюбив сый, молю тя безгрешнаго Бога рождшую, (с. 417) вземлющаго грехи мира, пречистая, многогрешную душу мою ущедрити, и грехи моя многия очистити: грешных бо ты еси очищение и спасение верных, и заступление.

*Крестобогородичен:*

Иже волею нас ради распеншагося на древе агница зрящи, рыдающи глаголаше слезящи: что ти безблагодатный еврейский собор воздаде, иже многих, и великих, сыне мой, даров наслаждейся; но воспеваю твое, Боже мой, долготерпение.

*Песнь д~. Ирмос:*

Пришел еси от Девы, не ходатай, ни ангел, но сам, Господи, воплощся, и спасл еси всего мя человека. тем зову ти: слава силе твоей, Господи.

Подвиги твоими плотская покорил еси играния духу, преподобне: и священными учении твоими вся обнажил еси коварствия льстиваго и ловления.

умерщвляемь волею от мирския мертвости, будущия жизни наследие приял еси, кассиане преславне: законы же написал еси монахов в наставление и совершение.

Вселися в душу твою благодать духа, и всех вышша плотских мудрований тя показа, пребогате, и льстиваго сетей явленно.

*Богородичен:*

Безлетнаго, в лето бывша, родила еси неизреченно, всенепорочная, преподобныя просветившаго, верою пожившыя, и злоначальнаго змия смирившаго.

*Песнь е~. Ирмос:*

Ходатай Богу и человеком был еси, Христе Боже: тобою бо, Владыко, к светоначальнику отцу твоему, от нощи неведения приведение имамы.

Восхитился еси, твоими добродетельми, богоприятне, (с. 418) носимь: и радуяся, достигл еси к небесным селением, трудов почести достойно приемля.

умом чистым ты взирая доброту Христову, стоял еси непреклонен в нощи и во дни, преславне, божественная явления оттуду приемля.

Слез течении, богоносе отче, напаяемь, яко древо высоковетвенно принесл еси плоды исправления, веселящая всех божественно помышления.

*Богородичен:*

Из тебе жизнь паче ума возсиявши, Дево, врага умертви, вся ны умертвившаго, и оживи мир непрестанно воспевающий тя.

*Песнь з~. Ирмос:*

В бездне греховней валяяся, неизследную милосердия твоего призываю бездну, от тли, Боже, мя возведи.

Путем тесным, отче, шествовал еси, всем же словесы твоими сей показал еси, имже добре ходящии, в райскую широту вводими бывают.

Жизнь твоя преподобна бысть и кончина блаженна, и честна, кассиане отче наш, святых ангелов собеседниче.

Дремание уныния отвергл еси, и пребдевая в видениих и деяниих, ангельски пожил еси на земли, богоносе всеблаженне.

*Богородичен:*

Яко добру, яко красну возлюбив тя, добротворяй Иисус, всенепорочная, из тебе плотию раждается, и обожает мя за милосердие безмерное.

*Песнь з~. Ирмос:*

Богопротивное веление беззаконнующаго мучителя высок пламень вознесло есть: Христос же простре богочестивым отроком росу духовную, сый благословен и препрославлен. (с. 419)

Всегда воззреньми светлейшими, богомудре, обожаемь, светильник явился еси незаходимь: отнюдуже облистал еси слово спасительное, всех нас разумы просвещающее восхваляющих тя.

Язык твой духом обощрен, яве начертавший закон спасителен, и образы изложи, имиже управляются вся, всеблаженне, присно монашествующих стада радующеся.

Разумы, преподобне, спасительныя и глаголы, неведение сердечное отгоняющыя, богатно источил еси, отче богомудре. темже тя почитаем верно, всесвятую совершающе память твою.

*Богородичен:*

Чертог была еси божественныя славы, и престол огнезрачен, на немже почи слово воплощенное за крайнюю благостыню: того убо моли, чистая, ущедрити и помиловати ны.

*Песнь и~. Ирмос:*

Пещь иногда огненная в вавилоне действа разделяше, божиим велением халдеи опаляющая, верныя же орошающая, поющыя: благословите, вся дела господня, Господа.

Сияя якоже звезда, словом и житием, кассиане, просвещаеши вся земныя концы, неведения из\ъимая мглы, и пети повелевая всегда: благословите, вся дела господня, Господа.

Зашел еси, умер яко солнце, преблаженне, яко зарю же оставил еси незаходима словеса твоя, просвещающая душы нашя, верою святую твою, преподобне, совершающих память.

Доброты мысленныя неизреченно наслаждаешися, оставль тленное тело, и видети сподобился еси, яже видят, (с. 420) славне, ангельская воинства поюще: благословите, вся дела господня, Господа.

*Богородичен:*

Явилася еси небес ширши, Дево, егоже бо тая не вместиша, несказанно вместивши и рождши паче смысла, сугуба суща естеством, едину же имуща боголепно впостась.

*Песнь ф~. Ирмос:*

Безначальна родителя сын, Бог и Господь, воплощся от Девы, нам явися, омраченная просветити, собрати расточенная. тем всепетую Богородицу величаем.

Крепость тебе даровася от Бога и сила, начала отгонити миродержца: темже доблествовав вельми, яко воистинну, отче богомудре, ликом счислился еси преподобных, радуяся.

Яко шипок сладковонен, нас благоухают богодухновенная словеса, божественнаго языка твоего: ты бо благоухание был еси, нас ради излиявшагося за милосердие, и в плоть облекшася, богоносе всечестне.

Память твоя днесь преподобно возсиявши, озаряет сердца восхваляющих твое ангельское житие, кассиане, в нейже молимся, согрешений прощение даровати всем, помолися.

*Богородичен:*

Глас ти приносим гавриилов, взывающе: радуйся, трапезо, божественный хлеб носившая: радуйся, непроходимая двере: радуйся, радосте всех спасаемых, преподобных похвало, Богородице приснодево.

