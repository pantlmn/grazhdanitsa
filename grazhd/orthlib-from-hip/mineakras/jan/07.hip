<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 191)

*Месяца тогоже в з~-й день.*

*Собор святаго славнаго пророка, предтечи и крестителя иоанна.*

*Вечер стихологиа не бывает, бдения ради бывшаго, кроме субботы.*

*На*
Господи, воззвах, *стихиры праздника г~ глас в~:*

Просветителя нашего, просвещающаго всякаго человека, видев предтеча креститися пришедша, радуется душею, и трепещет, рукою показует его, и глаголет людем: сей избавляяй Исраиля, свобождаяй нас от истления. О безгрешный Христе, Боже наш, слава тебе!

Избавителю нашему, от раба крещаему, и духа пришествием свидетельствуему, ужасошася зряще (с. 192) ангельская воинства. Глас же с небесе принесеся от отца: сей, егоже предтеча рукою крещает, сын мой есть возлюбленный, о немже благоволих. Христе Боже наш, слава тебе!

Иорданския струи тебе источника прияша, и утешитель в виде голубине схождаше. Приклоняет верх приклонивый небеса. Зовет и вопиет брение зиждителю: что ми повелеваеши, яже выше мене; аз требую твоего крещения. О безгрешный Христе, Боже наш, слава тебе!

*И предтечи г~. Глас а~. Подобен:*
Всехвальнии мученицы:

Видев тя грядуща, Христе, к себе предтеча, * и крещения просяща, * с трепетом возопи: * что ми повелеваеши, * яже паче силы совершити; * о всесильне Господи, * како рукою коснуся тебе, * рукою вся содержащаго; * ты мя паче крести раба твоего.

Явихся весь человек ныне, * приступен тебе бых, * естеством неприступный: * волею обнищах богат сый, * яко да обнищавшее обогащу * нетлением и избавлением. * Приступи, крести * тлению неподлежащаго, * и мир от тли из\ъимающаго.

Содержимь есмь отвсюду, * и камо бежати недоумеюся, * рече зиждителю предтеча: поток сый пищный, щедре, * како убо тя * речныя вшедшаго приимут струи, * изливающа спасение, * почитающым твое * святое, слове, явление;

*Слава, глас з~:*

Во плоти светильниче, предтече спасов, прозябение неплодныя, друже сущаго от Девы, емуже взыграньми во утробе поклонился еси, и крестил еси в водах иорданских: сего моли, молимся, пророче, будущих избежати треволнений.

*И ныне, праздника, глас тойже.*

Бог слово явися плотию роду человеческому, стояше (с. 193) креститися во иордане. И глаголаше к нему предтеча: како простру руку, и прикоснуся верху держащаго всяческая; аще и от Марии еси младенец, но вем тя Бога превечнаго, по земли ходиши певаемый от серафим, и раб Владыку крещати не научихся. Непостижиме Господи, слава тебе.

*Вход. Прокимен, глас з~:*

Бог наш на небеси и на земли, вся, елика восхоте, сотвори.

*Стих:*
Во исходе Исраилеве от египта, дому иаковля из людей варвар, бысть иудеа святыня его, Исраиль область его.

*Стих:*
Море виде и побеже, иордан возвратися вспять.

*Стих:*
Что ти есть, море, яко побегло еси; и тебе, иордане, яко возвратился еси вспять;

*И паки:*
Бог наш на небеси и на земли:

*Таже, ектениа.*

*На стиховне стихиры, глас д~. Подобен:*
Дал еси знамение:

Яко виде тя, Владыко, иоанн предтеча, * к нему идуща, * ужасен быв, * яко благонравен раб со страхом вопияше: * кое смирение, Cпасе; * кая нищета, в нюже одеялся еси, * богатством благости смирившагося человека вознес, * яко благоутробен, * яко в него одеявыйся;

*Стих:*
Море виде и побеже, иордан возвратися вспять.

Гряди ко мне, * таинство совершающему спасительное, * предтечи противовещал еси, * со страхом послужи, * Cпасе всяческих, и не ужасайся. * Сокрушеннаго бо адама грехом обновляя, * крещаюся, яко человек: * естеством нескверный, * иорданскими водами, в нихже видиши пришедша мя.

*Стих:*
Что ти есть, море, яко побегло еси; и тебе, иордане, яко возвратился еси вспять;

Солнце очищаемо * кто от земнородных виде, * (с. 194) иоанн противо рече, * и одевающаго небо облаки обнажаема всего, * и источники и реки содевающаго в воды входяща; * дивлюся несказанному смотрению твоему, Владыко: * не отягчи раба твоего * страшными повелении.

*Слава, глас д~. Византиево:*

Яко духа рачитель, и благодати боговещанная ластовица, ясно смотрение царево, человеческому роду из чистыя светло возсиявшаго, человеков на обновление, просветил еси, предтече, сетующих обычай отемля в конец, и жизни присносущныя прияти направляя сердца, в покаянии крещаемых, блаженне богоприятне.

*И ныне, глас тойже:*

Приидите, подражаим мудрыя девы, приидите, срящим явльшагося Владыку: яко прииде, яко жених ко иоанну. иордан видев тя убояся и пожда. Иоанн вопияше: не смею держати верха безсмертнаго. Дух схождаше в виде голубине освятити воды. И глас с небесе: сей есть сын мой, пришедый в мир спасти род человеческий, Господи, слава тебе.

*Тропарь, глас в~:*

Память праведнаго с похвалами, тебе же довлеет свидетельство господне, предтече, показалбося еси воистинну и пророков честнейший, яко и в струях крестити сподобился еси проповеданнаго. Темже за истину пострадав радуяся, благовестил еси и сущым во аде Бога явльшагося плотию, вземлющаго грех мира и подающаго нам велию милость.

*Слава, и ныне, праздника:*

Во иордане крещающуся тебе, Господи, троическое явися поклонение: родителев бо глас свидетельствоваше тебе, возлюбленнаго тя сына именуя: и дух в виде голубине, (с. 195) извествоваше словесе утверждение. Явлейся Христе Боже, и мир просвещей, слава тебе.

*На повечерии, по трисвятом, кондак предтечи:*
Плотскаго твоего пришествия: *Лист р~, на обороте.*

*На полунощнице глаголем кафисму обычную. По а~-м Трисвятом, вместо,*
Се жених: *глаголем тропарь праздника. По в~-м Трисвятом, кондак предтечи:*
Плотскаго твоего пришествия:

*На утрени, на*
Бог Господь, *тропарь праздника, дважды. Слава, Предтечи: И ныне, праздника.*

*По а~-й стихологии седален, глас а~. Подобен:*
Камени запечатану:

Ии~су рождшуся от Девы Марии, и во иордане крещшуся от иоанна, дух сниде на него зримый в виде голубине. Сего ради пророк со ангелы глаголаше зовый: слава пришествию твоему, Христе, слава царствию твоему, слава смотрению твоему, едине человеколюбче.

*Слава, и ныне, тойже.*

*По в~-й стихологии седален, глас д~. Подобен:*
Явился еси днесь:

Во струях видев тя иорданских креститися хотяща, великий предтеча, Христе, с веселием взываше: пришел еси, и явился еси свет неприступный.

*Слава, и ныне, тойже.*

*Канон праздника первый со ирмосом на з~, тропари на д~: и другий со ирмосом на д~. Ирмосы обою канонов праздника по дважды: и предтечи на д~, глас тойже. Канон праздника.*

*Глас в~. Песнь а~. Ирмос:*

Глубины открыл есть дно, и сушею своя влечет, в ней покрыв противныя, крепкий во бранех Господь, яко прославися.

Адама истлевшаго обновляет струями иорданскими, (с. 196) и змиев главы гнездящихся сокрушает царь веков Господь, яко прославися.

огнем божества невещественным, в плоть вещественну одеявся, иорданскою облагается водою, воплощейся от Девы Господь, яко прославися.

Скверну омываяй человеков, сим очищся во иордане: имже восхотев уподобися, еже бе пребыв, сущыя во тме просвещаяй Господь, яко прославися.

*Ин канон праздника. Глас тойже.*

*Песнь а~. Ирмос:*

Шествует морскую волнящуюся бурю, сушу абие Исраиль явльшуюся: чермный же понт тристаты египетския покры купно, водостланен гроб, силою крепкою десницы владычни.

утру явльшуся человеком светоносну, ныне от пустыни к водам иорданским, царю, преклонил еси солнца твою выю, лика мрачна родоначальника исхитити, скверны же всякия очистити тварь.

Безначальне, струям спогребшася тебе, слове, новаго преводиши, истлевшаго лестию сего, несказанно от отца прием глас державен: сей возлюбленный, равен же мне есть отрок естеством.

*Канон предтечи. Творение феофаново, егоже краегранесие:*

Крестителю Христов, хваления моя приими.

*Глас в~. Песнь а~. Ирмос:*

Непроходимое волнящееся море, божиим своим велением изсушившему, и пешешествовати сквозе е Исраильтеския люди наставльшему, Господеви поим: славно бо прославися.

Погружаема мя страстей бурею, предтече, молитвами твоими предварив спаси: безстрастия бо сам был еси приятелище честное и чистейшее, Господу свыше от младенства возложен. (с. 197)

Радуяся Богу предстояй ангел, равноангельнаго благовести захарии честному, твоему священствующу отцу, тя, всеблаженне, господня предтечу, и друга бывша.

Исполнен был еси всесвятаго духа, еще во чреве твоея матере внутрь носимь, и взыгранием красным девственный плод радуяся возвестил еси, и поклонился еси, пророче всечестне.

Непроходный всем человеком первее, странный путь жития просекшаго, и крестившаго Христа во иорданских струях, восхвалим господня предтечу, божественнаго и богомудраго.

*Богородичен:*

Всеосвященный девства храм, во чреве Бога слова чревоносившая, притекающыя к тебе и призывающыя, чистая, спаси молитвами твоими, бед разрушающи нахождение, всенепорочная.

*Катавасиа:*
Глубины открыл есть дно:

*Другий:*
Шествует морскую: *По клиросом.*

*Песнь г~. Ирмос:*

Крепость даяй царем нашым Господь и рог помазанных своих возносяй от Девы раждается, грядет же ко крещению. тому, вернии, возопием: несть свят, яко Бог наш.

Неплодная древле и безчадная люте, днесь веселися Христова церковь: водою бо и духом сынове тебе родишася, верою взывающе: несть свят, якоже Бог наш.

Велиим гласом в пустыни вопиет предтеча: Христу уготовайте пути, и стези Богу нашему правы соделайте, верою взывающе: несть свят, якоже Бог наш.

*Ин. Ирмос:*

Елицы древних изрешихомся сетей, брашен львов сотренных членовными, радуимся и разширим уста, слово плетуще словес сладкопения, имже к нам наслаждается дарований.

умерщвление первее насадивый твари, зверя (с. 198) злодейственнаго воображся в естество, омрачается плотским пришествием, утру явльшуся, приразився владыце, сокрушити свою враждебную главу.

Влечет к себе богозданное естество утробы мучителя, погребенное пределы: раждается паки земнородных обновление, дело державно совершая Владыка: прииде бо тое очистити хотя.

*Ин. Ирмос:*

На камени мя веры утвердив, разширил еси уста моя на враги моя. Возвеселибося дух мой, внегда пети: несть свят, якоже Бог наш, и несть праведен, паче тебе, Господи.

Неплодствия поношение разрешил еси, познав Девы божественное рождество, взыграл еси радуяся во чреве матерни, всехвальне, ангелов сожителю, Господень предтече блаженнейший.

Стези пред\ъуготовив господни, шествовал еси пред лицем его, пророче: яко светильник бо всем являяй славы отчее сияние, явльшееся плотию нас ради, показался еси всех изящнейший.

Возсиял еси, яко утро, правды солнце возвещая сущым во тме: всех бо спасения ты был еси проповедник и предтеча, и всем глаголал еси: ко Христу приступите верою, и спасетеся.

*Богородичен:*

Радость неизглаголанную приемши, зачала еси безсеменно твоего Владыку, всю, Богомати, вселенную призвавшаго. Емуже и взываем: яко несть свят паче тебе, Господи.

*Катавасиа:*
Крепость даяй: *Другий:*
Елицы древних:

*Кондак, глас д~:*

Явился еси днесь вселенней, и свет твой, Господи, знаменася на нас, в разуме поющих тя: пришел еси, и явился еси свет неприступный.

*Икос:*

Галилеи язычестей, завулонстей стране, и (с. 199) неффалимстей земли, якоже рече пророк, свет велик возсия Христос, омраченным светла явися заря из вифлеема облистающая, паче же из Марии Господь, всей вселенней возсиявает лучы солнце правды. Темже иже от адама назии, приидите вси облечемся в него, да согреемся: покрывает бо нагия, и просвещает темныя. Пришел еси, и явился еси свет неприступный.

*Таже седален, глас и~. Подобен:*
Премудрости:

Иордан струями служит, и иоанн простирает руку тленную, явльшуся тебе, невидиме, плотию ко крещению: но ов убо возвращашеся вспять со страхом, ов же абие держаше с трепетом тя нетленнаго. Воистинну агнец божий источник присноживотный, источники же и моря, и человеки освятив: Троица бо просия свыше, сына тя именует родитель, и святый дух сходит.

*Слава, и ныне, тойже.*

*Песнь д~. Ирмос:*

услышах, Господи, глас твой, егоже рекл еси, глас вопиющаго в пустыни, яко возгремел еси над водами многими, твоему свидетельствуяй сыну, весь быв сошедшаго духа, возопи: ты еси Христос, божия мудрость и сила.

Очищаемо солнце кто виде, проповедник вопиет, пресветлое естеством; да тебе водами сияние славы, отца образ присносущнаго омыю, и сено сый огню прикоснуся твоего божества: ты бо еси Христос, божия мудрость и сила.

Яви божественное, еже име благоговение моисей прилучився тебе: яко бо из\ купины тя возгласивша разуме, абие отврати лице, аз же како тя увижу ясно; или како руку положу на тя; ты бо еси Христос, божия мудрость и сила. (с. 200)

Душевное совершая, мудре, и словом почтеный, бездушных стыждуся. Аще бо крещу тя, клеветна ми есть огнем дымящаяся гора, побегшее же море на двое, и иордан сей возвративыйся: ты бо еси Христос, божия мудрость и сила.

*Ин. Ирмос:*

огнем очищся тайнаго зрения, поя пророк человеков новодейство, возглашает глас, духом плещущ, воплощение являющь неизреченна слова, имже сильных державы сотрошася.

Послан от отца, всесветлое слово, нощи отгнати зломрачное стремление, и искоренити грядеши человеков грехи, сыны же привлещи твоим крещением, блаже, светлы от струй иорданских.

Самое провидев нареченное слово, ясно проповедник вопиет твари: сей прежде мене, вторый плотию, сообразен просия божественною силою, враждебный наш отяти грех.

Пажить у себе животворну нося, уловляет змиев гнездам натекая многими сетьми, низлагая Бог слово: запинает же уязвившаго всемирный род, сего потребль избавляет тварь.

*Ин. Ирмос:*

Пою тя, слухом бо, Господи, услышах и ужасохся, до мене бо идеши, мене ищя заблуждшаго. Тем многое твое снизхождение, еже на мя, прославляю, многомилостиве.

Оскверненныя омыти водою послался еси, от Владыки уготовляя прияти, вземлющаго грех Христа, и лесть отгоняща богоразумия зарею, всечестне.

Яда мя змиина угрызения исцелити, блаженне, моли, иже Христа водами крестив иорданскими, в нихже змиев возгнездившуюся злобу Спас сокруши.

Мудростию божиею украшен, пришел еси (с. 201) Христопроповедник: вопиющаго бо был еси зовущий, покайтеся, глас, яко пророк провозгласи, сущаго паче всех человек тя показуя нам.

Странное и человеки нетренное живый житие, предстал еси водам, всеизряднейше, иорданским, глас отчий слышав, и пришествие духа узрев.

*Богородичен:*

Иже вся создавый Господь, по нам сам зиждется, вселився, всечистая, во утробу твою всесвятую, во образ человечь одеяся, и свой образ спасе.

*Катавасиа:*
услышах, Господи, глас твой: *Другий:*
огнем очищся:

*Песнь е~. Ирмос:*

Ии~с, живота начальник, разрешити осуждение грядет адама первозданнаго, очищений же яко Бог не требуя, падшаго очищает во иордане: в немже вражду убив, преимущь всяк ум мир дарует.

Сшедшымся без\ числа людем от иоанна креститися, сам посреде их ста. Провозгласи же предстоящым: кто показа, непокоривии, гнева вам уклонитися хотящаго быти; плоды достойны Христу сотворите: предстояй бо ныне мир дарует.

Делатель и зиждитель посреде стояй, яко един всех сердца испытует, чистительную же лопату рукою прием, всемирное гумно всемудре разлучает, неплодие паля, благоплодным вечный живот дарует.

*Ин. Ирмос:*

Врага темнаго и оскверненнаго яда очищением духа измовени, к новой пристахом неблазненной стези, водящей в неприступную радость, единем приступну, имже Бог примирися.

Видев зиждитель, во мраце прегрешений пленицами неизбежными, егоже вообрази персты, поставляет на (с. 202) обою раму воздвиг горе, ныне во многотекущих водах омывая студа древняго адамова злаго нрава.

Со благочестием притецем прилежно, ко источником пречистым течения спасительнаго, слово усмотряюще от нетленныя, почерпала приносяще жажди божественныя, мира сладостне исцеляя недуг.

*Ин. Ирмос:*

Просвещение во тме лежащих, спасение отчаянных, Христе Cпасе мой, к тебе утренюю царю мира, просвети мя сиянием твоим: иного бо, разве тебе, бога не знаю.

Преестественныя добродетели светлостьми озарен, яко от небеснаго тайновождение водам предстал еси иорданским, крещая и очищая водою, предтече, верою душевною приступающыя тебе.

Чистый и нетленный свет хотя крестити, сосуд чистейший показался еси, иоанне: болий бо всех от него пред\ъизбрался еси, пророков же честнейший, пророчествованнаго бо сподобился еси видети.

Послан быв пред\ лицем господним, всего всем стези человеком показуя, прикасается трепещя верху владычню, и крещает глаголя предтеча: иного разве тебе бога не вем.

Кто виде, или кто слыша когда безсквернаго созданию верх преклоняюща, рукою вся содержащаго, тем трепетно креститель вопияше: иного паче тебе бога не вем.

*Богородичен:*

Сын божий, сын твой, Дево, яве показася, дела яко Бог совершая волею единою. Темже тя вси истинно Богородицу и господственно именуем: иныя бо матере божия не вемы.

*Катавасиа:*
Ии~с, живота начальник: *Другий:*
Врага темнаго: (с. 203)

*Песнь з~. Ирмос:*

Глас словесе, светильник света, денница солнца, предтеча, в пустыни, покайтеся, всем вопиет людем, и пред\ъочиститеся: се бо предстоит Христос, от тли мир избавляяй.

Рождся нетленно от Бога и отца, от Девы кроме скверны воплощается Христос: емуже ремень, яже от нас слова сочтания, разрешити неудобь учит предтеча, земнородныя от лести избавляя.

огнем крестит конечным Христос противныя, а не Бога мудрствующих его: духом же обновляет водою благодати разумливыя божества его, от прегрешений избавляя.

*Ин. Ирмос:*

Вожделеннаго явствова со всеблаженным гласом отец, егоже из\ чрева отрыгну: ей, глаголет, сей соестествен сын сый светозарен, произниче из\ человеча рода: слово же мое живо, и человек промышлением.

*От*
глубиннаго льва, тревечерний странне пророк во внутренних валяяся, абие произыде, пакибытия спасение, от змия человекоубийцы, всем пред\ъявляя в последняя лета.

Отверсту небу всесветлых писаний, ученик зрит от отца посылаемь: пребывающь же дух на пречистем слове, нашед яко голубь неизреченным образом, людем же является, пришедшым ко владыце.

*Ин. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

Ты слова глас предшествовал еси, и яко светоносная звезда возсиял еси, провозвещая, предтече, ты правды солнца.

Земных попечений не уведел еси, и небесными (с. 204) надеждами обогатился еси: на земли яко ангел жизнь совершил еси, всеблаженне.

Пророков тя печать знаем, яко ветхаго и новаго ходатая, и крестителя и предтечу, Cпаса Христа предвозвещаем.

*Богородичен:*

Несказанно воистинну зачатие, неизреченно рождество твое и непостижимо всем верным познавается и веруется, едина богоневесто.

*Катавасиа:*
Глас словесе: *Другий:*
Вожделеннаго явствова:

*Кондак, глас з~:*

Плотскаго твоего пришествия убоявся иордан, страхом возвращашеся: пророческое же служение исполняя иоанн, трепетом спряташеся: ангельския чини ужасахуся, зряше тя во струях плотию крещаема: и вси сущии во тме озаряхуся, воспевающе тя явльшагося, и просветившаго вся.

*Икос:*

Ослепшу адаму во едеме, явися солнце из\ вифлеема, и отверзе ему зеницы, омыв сия иорданскими водами: очерневшему и омраченному свет возсия неугасимый. уже ему несть нощь, по всегда день. Еже ко утру утро, его ради родися: к вечеру бо сокрыся, якоже пишет, обрете зарю возставляющую того. Иже к вечеру падый, изменися мрака, и достиже ко утру явльшагося, и просветившаго вся.

*Песнь з~. Ирмос:*

Юноши благочестивыя, пещи огненней приобщившыяся, шумящ дух росный невредимы сохрани, и божия ангела снизхождение. Темже, в пламени орошаеми, благодарственно воспеваху: препетый отец Господи и Боже, благословен еси.

Якоже на небеси с трепетом и чудом предстояху, (с. 205) во иордане силы ангельския, смотряюще толика божия схождения: яко держай превышних вод состав, в водах плотоносец стояше, Бог отец наших.

облак древле и море божественнаго проображаху крещения чудо: в нихже древнии крестишася, исходяще законнии людие. Море же бе образ воды, и облак духа: имиже совершаеми, благословен еси, зовем, Господи Боже, во веки.

Вси вернии, в немже совершение прияхом, богословяще немолчно со ангелы, прославим отца, и сына, и духа святаго: се бо Троица впостасьми единосущная, един же Бог, емуже поем: благословен еси, Господи Боже, во веки.

*Ин. Ирмос:*

Опали струею змиевы главы пещный высокий пламень, юношы носящ благочестивыя, утишивый неудободержимую мглу из\ греха, всю же омывает росою духа.

Тебе живописующий ассирийский пламень ужасен поставляеши, в росу преведен. Темже вода ныне, якоже пламень одеваяй вредную злобу, Христе, прикровенную опаляет, от поползновенныя стези призывающи.

Раздельшуся иордану древле, по суху преходят людие Исраильстии, тебе державнейшаго, содержаща тварь некоснительне, ныне в водах написующии, к нетленней и полезней стези.

Вемы первее всепагубный потоп, милостивно тя всех во тлю привести. о тревеликая сотворяя, и странная! ныне же потопльша, Христе, грех за благосердие и человеческое спасение.

*Ин. Ирмос:*

Купина в горе огнеопальная, и росоносная пещь халдейская, яве предписа тя, богоневесто: божественный бо невещественный в вещественнем чреве огнь неопально прияла еси. (с. 206) Темже из тебе рождшемуся поем: благословен еси, Боже отец наших.

Священнодействовав крещение, и совершив, предтече, яже от Бога яве данныя тебе тайны, яко агнец незлобив, священнодействуемый принеслся еси жертва. Темже с тобою согласно поем: благословен Бог отец наших.

Новый илиа ты был еси, со дерзновением, предтече, и царя обличая беззаконновавша, и житие невещественно показуя нам, якоже он, треблаженне. Темже с тобою, пророче, поем: благословен Бог отец наших.

Иже пророков больший, и апостолов, предтече, Христовых божественную честь наследовав, ты закона исполнение, и начало яве новыя благодати явился еси. Темже с тобою, треблаженне, поем: благословен Бог отец наших.

*Богородичен:*

Песнословеньми всечистую и богоприятную владычцу, благочестивии достойно вси воспоим, яко Бога рождшую единороднаго нам человеком явльшася. К немуже, вернии, согласно поем, благословен Бог отец наших.

*Катавасиа:*
Юноши благочестивыя: *Другий:*
Опали струею змиевы главы:

*Песнь и~. Ирмос:*

Тайну преславную вавилонская показа пещь, источившая росу, яко струями имяше невещественный огнь восприяти иордан, и об\ъяти плотию крещаема зиждителя, егоже благословят людие, и превозносят во вся веки.

Отложи страх весь, избавитель предтечи рече: мне же повинися, яко благому, мне приступи, сие бо естеством бых, моим повелением покорися, и крести мя сошедшаго: егоже благословят людие, и превозносят во вся веки. (с. 207)

Глаголы якоже услыша креститель владычни, с трепетом длань простирает: обаче же рукою коснувся верху зиждителя своего, крещшемуся вопияше: освяти мя, ты бо еси Бог мой, егоже благословят людие, и превозносят во вся веки.

Троицы явление во иордане бысть, самое бо пребожественное естество, отец возгласи: сей крещаемый, сын возлюбленный мой. Дух же прииде к подобному, егоже благословят людие, и превозносят во вся веки.

*Ин. Ирмос:*

Свободна убо тварь познавается, и сынове света прежде омраченнии: един стенет тмы предстатель. Ныне да благословит усердно виновнаго, прежде окаянное языков всенаследие.

Трие боговиднии во огни орошаеми, озаряющеся треми всесветле святынями, яве показоваху превышнее естество смешением человеческим, огнепалящее росою милостивно всяку пагубную лесть.

Да убелится всякое земное естество, от падения ныне на небо возводимо: имже бо вся соблюдаются словом, текущими струями омывшеся, прегрешений прежних убеже, пресветло измовено.

*Ин. Ирмос:*

Пещь иногда огненная в вавилоне действа разделяше, божиим велением халдеи опаляющая, верныя же орошающая, поющыя: благословите, вся дела господня, Господа.

Тя иже на земли равноангельна явльшася премененным житием, и всех вышша, иоанне всеблаженне, радостно почитаем, зовуще: благословите, вся дела господня, Господа.

Едино в трех божества существо, единосущными впостасьми, пророче, научил еси: гласом бо родителя, (с. 208) и пришествием духа познал еси крещаемаго, слова божия присносущнаго.

утро мысленное, солнце возвещая, еже из\ Девы возсиявшее, из\ неплодныя предтекл еси, иоанне всечестне, и агнца проповедал еси, мира грех человеколюбием вземлющаго.

Свыше нас ныне назирая, блаженне, твоими молитвами сохрани, божественному проповеданию последующыя твоему, всеблаженне, и во учениих пребывающе, предтече, божественных и спасительных твоих догматов.

*Богородичен:*

Славы отчия зачала еси несказанно превечное осияние, и слово безначальное, в начале сущее разумеваемое: и ныне из\ тебе перворожденна, всечистая, бывша неизменно твари.

*Катавасиа:*
Тайну преславную вавилонская: *Другий:*
Свободна убо тварь познавается:

*На ф~-й песни,*
Честнейшую *не поем, но поем припевы праздника, и предтечи, и ирмосы.*

*Припев:*

Величай, душе моя, честнейшую горних воинств, Деву пречистую Богородицу.

*Песнь ф~. Ирмос:*

Недоумеет всяк язык благохвалити по достоянию, из\ъумевает же ум и премирный пети тя, Богородице. обаче, благая сущи, веру приими, ибо любовь веси божественную нашу: ты бо Христиан еси предстательница, тя величаем.

*Таже вторый лик поет тойже припев и ирмос:*

Величай, душе моя, от предтечи крещения просяща.

Величай, душе моя, во иордане пришедшаго креститися.

Давиде, прииди духом к просвещенным, ныне приступите, пой, к Богу верою, глаголя: просветитеся, сей (с. 209) нищий воззва адам в падении: ибо того услыша Господь, пришед струями иорданскими, тленнаго же обнови.

*Дважды.*

Величай, душе моя, от отеческаго гласа свидетельствованна.

Исаиа, измыйтеся, очиститеся, глаголет, лукавствия пред Господем оставите, жаждущии, на воду живу идите: кропит бо водою, обновляя Христос приступающыя к нему верою, и к животу нестареемому крещает духом.

Величай, душе моя, единаго от Троицы, преклоншаго выю, и крещение приемша.

Соблюдаемся благодатию, вернии, и печатию: яко бо губителя бежаша прага евреи древле окровавлена: тако и нам исходное божественное сие, пакибытия баня будет. отсюду и Троицы узрим свет незаходимый.

*Таже первый лик поет втораго канона припев:*

Днесь Владыка преклоняет выю под\ руку предтечеву. *И ирмос:*

О паче ума рождества твоего чудес, невесто всечистая, Мати благословенная! еюже получивше всесовершенное спасение, достойно хвалим яко благодетеля, дар носяще песнь благодарения.

*Таже вторый лик поет тойже припев, и ирмос.*

Днесь иоанн крещает Владыку во струях иорданских.

уведехом моисею купиною явленная, гряди странными уставы соделанная: яко бо спасеся огнь носящи Дева, светоносна рождши благодетеля, во иорданских же струях явленна.

Днесь Владыка водами погребает человеческий грех.

Помазуеши, совершая человеческое существо, царю безначальне, духа общением, струями чистыми отмыв: и тмы крепость же посрамль возвышенную, ныне в безпрестаннем воздати житии.

*Ин. Ирмос:*

Яже прежде солнца светильника Бога возсиявшаго, плотски (с. 210) к нам пришедшаго, из\ боку девичу, неизреченно воплотившая, благословенная всечистая, тя, Богородице, величаем.

*Припев к тропарем предтечевым:*

Величай, душе моя, (иже) во пророцех великаго предтечу.

Из пустыни предтеча глас, слово показует плотски к нам пришедшее: и присущее прерадостно крестити готовится, душы очищающее от греха, веры ради.

Благодать же и закон ходатая тя честна яве предлагают, ов убо запечатствующаго, овая же начинающаго, всех пророков словом предпочтеннаго, паче видимых поживша, всечестне.

Безтелесным подобное житие показав, со ангельскими лики веселится, и престолу предстоя владычню радуется, восхваляющым оставление и спасение испрошая.

*Богородичен:*

*Припев первый:*

За благоутробие всех избавитель человек бывает, и плотское рождение приемлет, человеколюбно паче человеков сый человеколюбец, из\ девственнаго ложесна твоего, богородительнице всеблаженная.

*И посем на сходе поем оба лика вкупе припев праздника.*

*Таже катавасиа:*
Недоумеет всяк язык:

*Таже припев Богородице, и ирмос: О*
паче ума:

*И поклон.*

*Светилен предтечи. Подобен:*
Духом в святилищи:

Стези пред\ъуготовал еси чудно Господеви: глас бо был еси того пришествия, и проповедник истиннейший, пророков превышний, блаженне иоанне: ты свет видел еси, яко неизглаголанное его скончав смотрение.

*Слава, и ныне, праздника:*

Явися Спас, благодать и истина во струях (с. 211) иорданских, и сущыя во тме и сени спящыя просветил есть: ибо прииде и явися свет неприступный.

*На хвалитех стихиры, глас а~, на д~. Самогласны:*

Свет от света возсия миру Христос Спас наш, явлейся Бог: сему, людие, поклонимся.

Како тя, Христе, раби Владыку достойно почтим; яко в водах всех нас обновил еси.

Ты во иордане крещся, Cпасе наш, воды освятил еси, дланию раба рукополагаемый, и страсти мира врачуяй. Велие таинство явления твоего, человеколюбче Господи, слава тебе.

Истинный свет явися, и всем просвещение дарует. крещается Христос с нами, иже всякия вышше чистоты: влагает священие воде, и душам сие очищение бывает, земное являемое, и вышше небес разумеваемое. Банею спасение, водою же дух: погружения ради, иже к Богу, наш восход бывает. Чудесна дела твоя, Господи, слава тебе.

*Слава, глас з~. Самогласен:*

Ангел из неплодных ложесн произшел еси, крестителю, от самых пелен в пустыню вселился еси, печать же всех пророков показался еси: егоже бо они многообразно видеша, и гадательно проповедаша, сего крестити во иордане сподобился еси. Глас же услышал еси отеческий с небесе, свидетельствующь его сыновство: и духа видел еси голубиным видом, глас влекущаго на крещаемаго. Но, о всех пророков превышший! не престай молитися о нас, верно творящих твою память.

*И ныне, глас в~. Анатолиа:*

Днесь Христос на иордан прииде креститися, днесь иоанн касается верху владычню. Силы небесныя ужасошася, преславное видяще таинство, море виде и побеже, (с. 212) иордан видев, возвратися. Мы же просвещшеся вопием: слава явившемуся Богу, и на земли виденному, и просветившему мир.

Славословие великое. По трисвятом тропарь предтечи: Слава, и ныне, праздника: ектении и отпуст, и час первый. На а~-м часе тропарь праздника: Слава, предтечи: И ныне, Богородичен часов. По трисвятом кондак праздника, и прочее. И совершенный отпуст.

*На литургии:*
Блаженна праздника, песнь г~-я, на д~: и святаго песнь з~-я, на д~. По входе тропарь праздника, и предтечи. Слава, кондак предтечи: И ныне, праздника. *Входное:*
Спаси ны, сыне божий, во иордане крестивыйся, поющыя ти: Аллилуиа. *Сице поем и до отдания.*
Прокимен, глас з~: Возвеселится праведник о Господе, и уповает на него. *Стих:*
услыши, Боже, глас мой: Апостол в деяниих, зачало м~в. Аллилуиа, глас е~: Свет возсия праведнику, и правым сердцем веселие. *Стих:*
Веселитеся, праведнии о Господе: Евангелие иоанна, зачало г~. Причастен: Явися благодать божия: *Другий:*
В память вечную будет праведник:

*<М\р>*
*Аще прилучится собор иоанна предтечи в неделю, поем сице:*

В субботу вечера на малей вечерни стихиры воскресны и Богородицы, по обычаю.

На велицей вечерни по кафисме, на Господи, воззвах, стихиры воскресны гласа, г~: и праздника, д~, глас в~: Просветителя нашего: и предтечи г~, глас а~, подобен: Всехвальнии мученицы: Слава, предтечи: И ныне, Богородичен первый, гласа. Вход. Прокимен дне. На литии стихиры праздника, поемыя на самый праздник. Слава, праздника, глас и~: Господи, исполнити хотя. И ныне, глас тойже: Днесь тварь просвещается: На стиховне стихиры воскресны, от алфавита. Слава, предтечи, глас д~: И ныне, праздника. На благословении хлебов тропарь, Богородице Дево: (с. 213) единожды, и праздника единожды, и предтечи, единожды. и чтем в посланиих апостольских.

[Зри] А идеже несть всенощнаго, на повечерии по Достойне и по Трисвятом глаголем кондак предтечи: Слава, и ныне, праздника.

*На утрени:*
На Бог Господь, тропарь воскресен дважды: Слава, предтечи: И ныне, праздника. По обычных стихологиах седальны воскресны с богородичны их: и чтение в толковании евангелиа, еже от матфеа, неделя по крещении. По непорочнах тропари их, и впакои гласа: и чтем в толковании евангелиа, неделя ряд. Аще ли же неделя ряд будет во отступке, тогда евангелие недели ряд не чтем. Степенна гласа, и прокимен: Всякое дыхание: Евангелие воскресно. Воскресние Христово: и прочее воскресно. Канон воскресн со ирмосом на д~, и праздника, оба канона на з~, и предтечи на д~. Катавасиа праздника, оба лика вкупе. По г~-й песни кондак и икос праздника, и седален предтечи дважды: Слава, и ныне, праздника. И чтение о принесении руки предтечевы. По з~-й песни кондак и икос предтечи. На ф~-й песни поем Честнейшую: Светилен воскресен: Слава, предтечи: И ныне, праздника. На хвалитех стихиры воскресны д~: и праздника д~, со стихи праздничными, иже писаны вечера на стиховне. Таже глаголем стих на глас з~-й: Возвеселится праведник: и поем самогласну стихиру предтечи, яже писана на славу, на хвалитех: Ангел из\ неплодных ложесн: Слава, стихира евангельская: И ныне: Преблагословенна еси, Богородице Дево: Славословие великое: и тропарь воскресен точию: и ектении, и отпуст.

На а~-м часе тропарь воскресн: Слава, праздника: И ныне, Богородичен часов. По Трисвятом кондак праздника.

На г~-м часе тропарь воскресен. Слава, предтечи: И ныне, Богородичен часов. По Трисвятом кондак предтечи. Такожде глаголем и на прочих часех, тропарь и кондак праздника, и предтечи, пременяюще. (с. 214)

На литургии: Блаженна октоиха на д~: и праздника песнь г~-я на д~. обоих канонов: и предтечи песнь з~-я, на д~. По входе тропарь воскресн, и праздника, и предтечи. Таже Слава, кондак предтечи. И ныне, праздника. Прокимен, апостол, аллилуиа, и евангелие недели по богоявлении, и предтечи. Причастен праздника, и предтечи. В память вечную:

Аще не будет отступки, то недели ряд чтем апостол, и евангелие, под\ зачало.

Аще ли же отступка будет, апостола и евангелиа недели ряду не чтем, и прокимен гласа оставляется.

*<М\р>*
*Подобает ведати:*

Аще прилучится попразднство крещения Христова в неделю, а святый поется на д~, или на з~. В субботу вечера на малей вечерни стихиры воскресны и Богородице, по обычаю. Тропарь воскресен: Слава, и ныне, Богородичен его. На велицей вечерни, по стихологии, на Господи, воззвах, стихиры воскресны д~: и праздника г~, того дне, и святаго г~. [Зри] Аще ли поется святый на з~, или емуже и полиелей, и поем стихиры воскресны г~, и праздника г~, и святаго д~. Слава, святаго. Аще же ни, Слава, праздника: И ныне, Богородичен первый гласа. На литии стихиры праздника, того дне рядовыя стиховныя. Слава, и ныне, праздника. Аще ли имать святый Славу, Слава, святаго: И ныне, праздника. На стиховне стихиры воскресны. Слава, святаго, аще есть: И ныне, праздника. Аще ли ни, Слава, и ныне, праздника. На благословении хлебов тропарь, Богородице Дево: дважды, и праздника единожды: и Буди имя господне: и прочее, и чтение в посланиих апостольских.

На утрени, на Бог Господь, тропарь воскресен, дважды. Слава, святаго, аще есть: аще ли ни, Слава, и ныне, праздника. По кафисмах седальны воскресны, и богородичны их. и чтение во евангелии толковом, неделя по просвещении, и непорочны, и тропарь: Ангельский собор: впакои гласа. И чтение во евангелии толковом, (с. 215) неделя ряд. [Зри] (*Аще ли имать святый полиелей.*
И по полиелеи, тропари: Ангельский собор: И по ектении седальны святаго вси, и чтение.) Степенна, и прокимен гласа: и Всякое дыхание: Евангелие воскресно: стихира воскресна, и прочее воскресно. Канон воскресен со ирмосом на д~: и Богородице на два: и праздника на д~: и святаго на д~. Катавасиа праздника. Аще полиелей, или славословие, и поем канон воскресен со ирмосом на д~, и праздника на д~, и святаго на з~. По г~-й песни кондак и икос праздника, и святаго, аще имать, и седален святаго. Слава, и ныне, праздника, и чтение. По з~-й песни кондак воскресн и икос, и пролог. На ф~-й песни поем Честнейшую. Светилен воскресен: Слава, святаго, аще имать: Аще ли ни, Слава, и ныне, праздника. На хвалитех стихиры воскресны д~: и святаго, аще имать, подобны г~, и самогласен, иже на Славу, поем с припевы его. [Зри] Аще ли не имать святый хвалитных, и поем стихиры воскресны д~: и праздника д~, того дне стиховны утренния с припевы праздничными. Слава, стихира евангельская. И ныне: Преблагословенна еси: Славословие великое. По трисвятом тропарь воскресен точию. Ектении, и отпуст, и оглашение, и обычное исхождение в притвор, и час а~-й.

На а~-м часе тропарь воскресен: Слава, праздника: И ныне, Богородичен часов. По отче наш: кондак праздника. Такожде и в прочыя часы глаголем кондак праздника и воскресен пременяюще: аще полиелей, и святаго.

*На литургии:*
Блаженна гласа на з~, и праздника песнь рядовая на д~. Аще ли имать святый песнь: и блаженна воскресна на д~: и праздника песнь рядовая на д~: и святаго песнь з~-я, на д~. По входе тропарь воскресен, и праздника: Таже храма, и святаго, аще имать. Слава, кондак святаго: И ныне, праздника. [Зри] Аще ли не имать святый тропаря и кондака: Слава, воскресен: И ныне, праздника. Прокимен, апостол, аллилуиа, и евангелие недели (с. 216) по просвещении. Таже святаго, аще имать: аще ли ни, ряд. А прокимен гласа оставляется. Причастен: Хвалите Господа с небес: Другий святаго, аще имать: Аще ли ни, праздника.

[Зри] *Суббота по просвещении.*

Прокимен, аллилуиа, и причастен праздника. Апостол к ефесеем, зачало сл~г. Евангелие матфеа, зачало з~.

*Неделя по просвещении.*

*Прокимен, глас а~:*
Буди, Господи, милость твоя на нас, якоже уповахом на тя. *Стих:*
Радуйтеся, праведнии, о Господе, правым подобает похвала. Апостол к ефесеем, зачало ск~д от полу. Аллилуиа, глас е~: Милости твоя, Господи, во век воспою, в род и род возвещу истину твою усты моими. *Стих:*
Зане рекл еси, в век милость созиждется, на небесех уготовится истина твоя. Евангелие матфеа, зачало и~. Причастен праздника: Явися благодать божия, спасительная всем человеком. Другий: Хвалите Господа с небес, хвалите его в вышних.

