<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 453)

*Месяца тогоже в и~и-й день.*

*Иже во святых, отец наших и архиепископов александрийских, афанасиа и кирилла.*

*На*
Господи, воззвах, *стихиры на з~, глас д~. Подобен:*
Яко добля:

Гонения претерпел еси, * и беды под\ъял еси, * богоглаголиве преподобне афанасие, * дондеже лесть прогнал еси * ариеву безбожную, * и стадо твое от нечестия спасл еси, * единосущнаго отцу догматствуя, * сына же и духа православно, * священнодейственне, всеблаженне.

Блистаньми проповедания * сущыя во тме просветил еси, * и лесть всю отгнал еси, * предбедствуя о вере твердо, афанасие, * яко пастырь истинен, * яко водружение непоколебимо, * преславне, Христовы церкве: * сего ради сошедшеся, тя почитаем, * песненно радующеся.

Добродетели всяцей обучился еси * терпеливно, богодухновенне, * и помазався духа помазанием святым, * священнодетель священнейший яве был еси, * и пастырь истинен, * и веры поборник: * темже вся церковь * славит твою память, священно совершающи * и Cпаса прославляющи.

*Ины стихиры святаго кирилла, глас и подобен тойже:*

*От*
Христовы церкве * мысленныя волки, кирилле, отгнал еси * жезлом учений твоих, * и сию окрест оградил еси * словес утверждении, * и представил еси Христу недвижиму и непоколебиму. * егоже моли, от тли и бед избавити * верою совершающыя * всечестную память твою. (с. 454)

Сиянии духа * просветив твой ум, * светолучное солнце был еси: * якоже лучы повеления * во вся концы простирая, * и верных озаряя * исполнение всеблаженне: * и отгоня тму, богоносе, ересей * силою от Девы возсиявшаго.

Благосказанием словес твоих, священнейше кирилле, * церковь вся украшается, * и благочестно удобряется * красными добротами: * и почитает священно * твою святую и благознаменитую память, славне, * православных похвало, * отцев верховне, иже на соборе * всесвятыя поборниче.

*Слава, глас з~. Германово:*

Христова иерарха воспоим вси афанасиа, яко ариева мнения вся упраздни, и святыя Троицы державу во всем мире ясно возвещает, единаго Бога в трех лицех нераздельна: егоже и молит о нас, верою совершающих память его.

*И ныне, Богородичен, или крестобогородичен. Подобен:*
Тридневен:

На древе живот наш, зрящи всенепорочная Богородица висящ, матерски рыдающи вопияше: сыне мой и Боже мой, спаси любовию поющыя тя.

*На стиховне октоиха. Слава, глас г~.*
Германово:

Паки нам златотечный нил, и безсмертия тезоименит, летною памятию пришед, добрыми восхожденьми наводняет златоструйная безсмертия лияния, и пищу сладкую плододая высоким боговещанием, Троицы нераздельней державе учит покланятися, и источает божественная учения, верных напаяет помышления, и молится о душах наших.

*И ныне, Богородичен, или крестобогородичен:*

оружие сердце твое пройде, пречистая, егда сына твоего на кресте видела еси, и вопияла еси: не безчадну (с. 455) мя покажи, сыне мой и Боже мой, соблюдый мя по рождестве Деву.

*Тропарь, глас д~:*

Боже отец наших, творяй присно с нами по твоей кротости, не отстави милость твою от нас: но молитвами их в мире управи живот наш.

*Или сей тропарь, глас г~:*

Делы возсиявше православия, все погасивше злославие, победителие победоносцы бысте, благочестием вся обогативше, церковь вельми украсивше, достойно обретосте Христа Бога, дарующаго нам велию милость.

*И ныне, Богородичен.*

*На утрени един канон октоиха: И святых два.*

*Канон святаго афанасиа, егоже краегранесие:*

Афанасий хвала православия бысть. *Творение феофаново.*

*Глас и~. Песнь а~. Ирмос:*

Колесницегонителя фараоня погрузи, чудотворяй иногда моисейский жезл, крестообразно поразив, и разделив море, Исраиля же беглеца, пешеходца спасе, песнь Богови воспевающа.

Афанасию принося похвалу, яко добродетель благохваля к Богу приношу паче похваление, от негоже человеком дадеся достохвально дарование добродетели, еяже бысть одушевлен образ и печать.

Богомудрия был еси исполнен, и паче солнца ангельским, блаженне, житием облистав ныне, преподобне, превозшел еси похвал законы, яже от нас: но приими, отче, аще и не по достоинству похваляемый.

Достодолжно убо песнь плетем, в славней твоей памяти, но лишающеся величайших, афанасие, по достоинству песней твоих, просим прощение нам дати и обильную благодать тобою духа. (с. 456)

Юношски плотских страстей играние умертвил еси, в юности твоей стяжав мудрость старческую и и благостоянную, афанасие блаженне: премудрости бо желанием вся чувства управил еси.

*Богородичен:*

Преславная возглаголашася о тебе в родех родов, Бога слова во чреве вместившая, чиста же пребывши, Богородице Марие. темже тя вси почитаем по Бозе предстательство наше.

*Ин канон святаго кирилла, егоже краегранесие:*

Зрений кирилл божественных цевница. *Иоанново.*

*Глас д~. Песнь а~. Ирмос:*

Моря чермную пучину, невлажными стопами, древний пешешествовав Исраиль, крестообразными моисеовыма рукама, амаликову силу в пустыни победил есть.

*От*
Бога светодательную благодать, кирилле, прием, и светел светильник явився, словесныя облистал еси нам лучы памятию твоею: яко да достойно тя воспоим.

Исполнился еси светоявления, кирилле мудре, духа, яко заповедей Христовых хранитель, страстей очищен, пребожественныя был еси воистинну Троицы жилище.

Яко ревности и дерзновения исполнен, кирилле славне, богоборцы вся нелживо, языкоболия обличил еси злочестивых ересей, православие защищая.

*Богородичен:*

Троицы пребожественныя, всечистая, единаго родила еси, из\ тебе плотию явльшася по нам, благоволением родителя и содействием духа всесвятаго, богоневесто.

*Песнь г~. Ирмос:*

утверждей в начале небеса разумом, и землю на водах (с. 457) основавый, на камени мя, Христе, заповедей твоих утверди: яко несть свят, паче тебе, едине человеколюбче.

Очистив от всякия скверны душу же и тело, афанасие, храм показался еси достойно божествен. темже Троицы исполнение почи в тебе, священнотаинниче всеблаженне.

Твою душу, якоже желаше, утешителева благодать, от страстей очищену обретши, яве в ней действия показует, и пресветло светило, отче, миру тя полагает.

Святительства убо правило святителем показался еси, детельнаго же подписание жития, слово же твое ясно, видения образ, премудре, богословия же твоего предел учения явися.

*Богородичен:*

Херувимов и серафимов превышши показалася еси, Богородице: ты бо едина прияла еси невместимаго Бога во твоем чреве, нескверная. темже вернии тя вси песньми, чистая, ублажаем.

*Ин. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

укрепляемь о Христе, козни лукаваго змия, твердым умом, кирилле, яко ткание паучинное, расторгнул еси.

Тину страстей от души оттрясл еси, кирилле, низложив всякое помыслов возношение, на Христа превозносящееся.

Яко благополучен страдалец, отче, уклонился еси твердо всякаго плотскаго сладострастия, яко тщетнаго и наветнаго.

*Богородичен:*

Слово отчее, пред\ъочистившися, о чистая! духом, словеснаго естества на благодеяния родила еси.

*Кондак, глас д~. Подобен:*
Явился еси:

Священноначальницы величайшии благочестия, и доблии (с. 458) поборницы церкве Христовы, вся соблюдите поющыя: спаси, щедре, верою чтущыя тя.

*Седален, афанасиа, глас г~. Подобен:*
Красоте девства:

Якоже пред\ъопредели предвоззвавый тя, безсмертия ты пред\ъображение был еси, яко умертвив благочестно ариева мудрования: невредимь бо был еси истины поборник, отче афанасие, православных похвало. темже тя по долгу поюще, совершаем божественную память твою.

*Слава, кирилла. Подобен: тойже:*

Ересей лесть обличил еси, и православную веру уяснил еси, яко богоглаголив и благочестив, проповедал еси в мире едино божество в Троице славити, естеством единосущное, и лицы неслиянное: темже и сошедшеся, всеславне кирилле, почитаем память твою.

*И ныне, Богородичен:*

Недомысленно и непостижимо есть, владычце богорадованная, еже соделанное о тебе страшное божие таинство, ибо необ\ъименнаго заченши родила еси, плотию обложена от пречистых кровей твоих: егоже всегда, чистая, яко сына твоего моли, спастися душам нашым.

*Крестобогородичен:*

Неискусобрачная чистая и Мати твоя, Христе, видящи тя мертва висяща на кресте, матерски плачущи глаголаше: что тебе воздаде еврейский беззаконный собор и неблагодарный, иже многих и великих твоих, сыне мой, даров насладивыйся; пою твое божественное снизхождение.

*Песнь д~. Ирмос:*

Ты моя крепость, Господи, ты моя и сила, ты мой Бог, ты мое радование, не оставль недра отча, и нашу нищету посетив. тем с пророком аввакумом зову ти: силе твоей слава, человеколюбче. (с. 459)

Все тебе вдохну живоносное дыхание с высоты, первее пришедшее боголепно духа Христова в горнице, и ученики насыщшее, апостола тя показа тринадесятаго, отче, православную веру проповедающаго.

Ты божественною ревностию зело распаляемь, в соборе способствуя, и прежде еже совершитися тебе председателю, в никеи проповедуеши единосущное: темже церкве Христос пастыреначальника и учителя тя поставляет.

Вручена имея церковная кормила от промышления божественнаго, афанасие, еретиков душевредная вся языкоболия, якоже некая секира посекл еси, искореняя якоже терние, и семя слова напаяя, мудре возделал еси.

*От*
твоего языка огненнаго сожжеся ариево сродное разделение и слияние савеллиево, яже от безмерия зла, и к нечестию единочестна, и всякое с ними хуление еретическое, о афанасие!

*Богородичен:*

Ты верных похвала еси, безневестная, ты предстательница, ты и прибежище Христиан, стена и пристанище: к сыну бо твоему мольбы носиши, всенепорочная, и спасаеши от бед, верою и любовию Богородицу чистую тя знающыя.

*Ин. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Победивша страсти душетленныя, и помыслом удержавша плоти, богоносе кирилле, видев Христос, божественныя тя церкве председателя, отче, поставил есть.

Наследовав, яко сын возлюблен, отеческую маркову добродетель, и престола был еси преемник, божественнаго стопам евангелиста последуя.

*От*
Христа убо, яко овча, упаслся еси, якоже (с. 460) пастырь, упасл еси стадо, отче, словесы душепитательными твоими, яко травами и цветы, обильно напитавая благодати.

*Богородичен:*

Из не сущих вся божественною силою соделавый раждается из тебе, Богомати, мир озаряя светлыми зарями божества, и богознания светлостию.

*Песнь е~. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго; но обрати мя, и к свету заповедей твоих пути моя направи, молюся.

Христа имея глаголюща, отче, во органе доброгласнем языка твоего, посрамил еси убо идолов написанно ересь, заблужденныя наставляя, и обращая ко истинному Богу, афанасие.

Губительныя ереси вся, отче, из\ъобличил еси словесы и писаньми, различную лесть изгоняя мудрыми показаньми из вселенныя, уясняя невоспротивословне православную веру, блаженне.

Тя учителя воистинну велика учителей мудрых, афанасие, нелестно сказует, и со апостолы причте церковь Христова, отче, из\ъявляюща непорочное слово веры.

*Богородичен:*

Матрнее дерзновение к сыну твоему стяжавши, всечистая, сроднаго промышления нашего не презри, молимся: яко тя и едино Христиане ко владыце очищение милостивно предлагаем.

*Ин. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Ныне лице Христово созерцаяй, ты лицем к лицу, о кирилле! зерцалом воистинну разрешшымся, соединился еси твоим желанием. (с. 461)

Течению воистинну зельному наводняющему реки, твое, о кирилле! уподобися слово, злославных отвращая ухищрения.

Равне мерзское ариево разделение, о кирилле! скверное же савеллиево слияние из глубины извергл еси.

Словеса богатотворная, яко злато оставил еси, о кирилле! сокровища же, якоже камения честная твоя, церкви Христове.

*Богородичен:*

Тя оружие непобедимое на враги предлагаем: тя утверждение и надежду нашего спасения, богоневесто, стяжахом.

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Чуждаго семене сеятель явився аполлинарий, земнаго словесе и ума, Христово вочеловечение крепко из\ъобличися от тебе, всеблаженне, якоже несмыслен и умовреден.

Течений словесных, излиянных из устен твоих, яко из источника приснотекущаго благодати, преподобне, сладчайшыя меда, яко от окрина воды вернии почерпаем.

Дивится всяк твоим, отче, влепоту списанием мудрым, любезновмещая, хотящыя прозябати ереси провидя, отвращаемыя от тебе пророчески.

*Богородичен:*

Да избавимся от лютых прегрешений мольбами твоими, богородительнице чистая: и да получим, всечистая, божественнаго осияния из тебе неизреченно воплощеннаго сына божия.

*Ин. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию. (с. 462)

Клещами серафим пророку угль, церкви же Христове твоими руками подаеши, священнотаинниче, еже от божественнаго огня углие очищения.

Единопредельныя яко сампсон иноплеменники не потребил еси, инородныя же вся инославных учения низложил еси, и державу православным дал еси, кирилле.

Собору богоизбранному яве предводительствовав, злочестие несториево, Христоборную дерзость, отче, низложил еси, ревностию дыхая по истинней Богоматери.

*Богородичен:*

О чудо, всех чудес новейшее! яко Дева во утробе, всяческая содержащаго неискусомужно заченши, не тесновмести.

*Кондак, глас в~. Подобен:*
Кровей твоих:

Православия насадив учения, злославия терние изсекл еси, умножив семя веры одождением духа, преподобне: темже тя поем, афанасие.

*Икос:*

Афанасиа же и кирилла всепразднственную память песньми, вернии, восхвалим, днесь: сии бо ариа льстиваго и евномиа, вкупе с савеллием, во глубину тех погибели вложиша, огню вечному предавше тыя сгорети, яко похулившыя неправедно на спасово воплощение: темже тя поем, афанасие.

*Песнь з~. Ирмос:*

Божия снизхождения огнь устыдеся в вавилоне иногда: сего ради отроцы в пещи радованною ногою, яко во цветнице ликующе, пояху: благословен еси, Боже отец наших.

Единочестное сопрестольное отцу слово, единородна же сына православно проповедав, безсмертия, отче, тезоимените, абие научаеши духу сопрестольна и единосущна и соприсносущна.

учителя тя проповедника священноявленна (с. 463) трисолнечнаго света, возвещающа веру православия даже до конец земли, нечестия зря родитель, изгнания на тя воздвизает.

Беды безмерныя, яже под\ъял еси, блаженне, подвизаяся по благочестии, венцы же такоже светлии: ибо адамант был еси биющым: к себе же яко магнит привлачал еси вся.

Странныя догматы, чуждия же церкве Христовы изгнал еси, Троицу богословив впостасьми, божеством же единицу, юже пел еси: благословен Бог отец наших.

*Богородичен:*

Ныне вся исполнишася света божественнаго тобою, пречистая: ты бо дверь явилася еси, еюже миру Бог беседова, просвещая верою зовущыя: благословен Бог отец наших.

*Ин. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

В синайстей горе во мрак древле вшед, закон прият, блаженне кирилле, моисей, убивающий писменем: ты же разгнул еси сокровенную доброту духа.

Законоположения гаданьми, якоже младенцем первее, отче, даннаго покрывалу покровения, якоже шипки разумения ты открыл еси, сказав образы явственнейше.

Богопроповедников и богоприятных неудобопостижныя книги, пророков благодатию вдохновен, оныя насыщшаго духа, кирилле, чисте нам из\ъявил еси.

В неслитном соединении божественном, и несекомом яве, отче, разделении, три убо богословствуяй впостаси, рекл еси, кирилле, непременныя же в существе едином и божестве. (с. 464)

*Богородичен:*

Вышняго освященное божественное селение, радуйся, тобою бо дадеся радость, Богородице, зовущым: благословена ты в женах еси, всенепорочная владычце.

*Песнь и~. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Святителей украшение благославное, афанасие, столпе света и церкве утверждение: Троицы поборниче, богословия трубо златая: жития же монашескаго известный законописателю, с нами празднуеши, иереи совершая, люди верныя приводя Христу во веки.

Безсмертия был еси воистинну тезоименит, деятельныя бо словом превозшел еси, искусныя же в слове известием жития побеждая, во обоих прешел еси краи. темже преизящною добродетелию просияв, безсмертную стяжал еси память во веки.

Ты светлейшее показал еси, тайнонебесниче богоприятне, святительство, доблими страданьми твоими, прелесть изгнал еси твоими изгнании частыми за Троицу, юже проповедуя вопиял еси: отцу поклонитеся, сына богословите, духа воспойте, во вся веки.

*Богородичен:*

Плотию рождшую единаго от Троицы Бога, и по рождестве паки целу пребывшую непрестанно воспоим, яко превышшую херувимов, и серафимов честнейшую, вопиюще: отроцы, благословите, священницы, воспойте, людие, превозносите во вся веки.

*Ин. Ирмос:*

Руце распростер даниил, львов зияния в рове затче: (с. 465) огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Яко волна морская воистинну, в тебе истече премудрости источник: ибо приснотекущыя потекоша реки из\ чрева твоего, отче, учений благочестивых, якоже прорече Христос: преходят бо песка твоя словеса богоглаголивая.

Пастырь и учитель мудр церкви показався, два, кирилле, яве истолковал еси, преподобне, заветы: яко бо агкиру и отеческое наследие твоя имущи словеса, вопиет: благословите, вся дела господня, Господа.

Слова воплощшагося нас ради, всехитреца, ты неизреченному научаеши соединению, кирилле, нераздельному, неслиянному, по коемуждо мановению равне уклонил еси, вопия: благословите, вся дела господня, Господа.

*Богородичен:*

Без матере слово из отца сый первее, без отца бысть из тебе второе, всечистая, воплощся прежде безплотный за благоутробие, восхотев спасти поющыя: благословите, вся дела господня, Господа.

*Песнь ф~. Ирмос:*

ужасеся о сем небо, и земли удивишася концы, яко Бог явися человеком плотски, и чрево твое бысть пространнейшее небес: тем тя Богородицу, ангелов и человек чиноначалия величают.

Просия житие, яко молния, излияся же, отче, всем вещание твое, якоже гром, яже солнце назирает: с небесе бо имел еси свыше вдохновение истинно. темже не угаси твоея памяти ходатай забвения гроб, афанасие.

Светом трисолнечным и трисиянным яснейше ныне осияемь, певцем твоим осияние заревидное (с. 466) являеши, яко зерцалом свыше испущая солнечне, и тебе оставления, блаженне, аще велико и превосходно паче достоинства просимое.

Поюще молим тя прилежно, о церкви молися, крестом победы даровати воинству, православней же вере крепость на ереси врагов, нам же спасение, мир же миру, в твоей памяти, афанасие.

*Богородичен:*

Зачала еси, Дево, без семене всяческая создавшаго, слово божие, кроме хотений плоти, кроме тления же родила еси, и без болезней матерских. тем тя, Богородицу и языком и сердцем исповедающе, величаем.

*Ин. Ирмос:*

Ева убо недугом преслушания клятву вселила есть, ты же, Дево Богородице, прозябением чревоношения мирови благословение процвела еси: тем тя вси величаем.

Возношение на Христов вземлющееся разум: и сего Богоматерь, кирилле, всякое крепце низложил еси несториа безбожное, сынов двоицу, такожде и слияние безглавных естеств.

Силою разума и просвещением благодати, Троицу единосущную, сына же воплощеннаго Бога, богословил еси, блаженне: явився же Богородицы поборник, в вышних ныне прославляешися.

Свыше нас певцы, приснопамятне, назираеши, отче, милостивно, победы крестоносным людем подая, и возвышая молитвами твоими рог православных, уясняя же твою память величающыя.

*Богородичен:*

Неплодствующее божественных добродетелей, всечистая Богородице, сердце мое покажи, Дево, плодоносно, из неплодове рождшаяся, волею вся претворяющаго манием, да пою тя всепетую. (с. 467)

*Светилен октоиха. Слава, святых:*

Пребожественныя Троицы явистеся всемудрии таинницы и поборницы, афанасие блаженне и кирилле богоявленне, ариа низложивше, и с ним савеллиа и несториа абие злочестиваго, и с ними всякую иную прелесть злочестивых ересей, святителие господни.

*И ныне, Богородичен:*

Со дерзновением глаголати Богородицу, и покланятися сей воистинну от верных, ты научаеши, кирилле всеблаженне, безбожную несториа потребляя прелесть.

*На стиховне октоиха. Таже припев:*
Священницы твои облекутся в правду, и преподобнии твои возрадуются.

*Стихира, глас г~:*

Велию похвалу священных афанасиа и кирилла, непобедимыя предстатели, священнолепно да восхвалим: сии бо ересей полчища разсекше силою пресвятаго духа, православию одоления возставиша во всей вселенней, числяще благочестно троическую тайну, свойством лиц, и паки совокупляюще во едино неслиянне, существа тождеством, и херувимски богословяще, молятся присно о душах наших.

*Слава, глас тойже. Германово:*

Велика истины труба, многострадальный афанасий, на трапезу днесь созывает церковь, светло, вернии вси, к торжеству усрящем добраго пастыря, песньми почитающе священныя его труды: яко да молитвами его приимем от Христа Бога велию милость.

*И ныне, Богородичен, или крестобогородичен. Подобен:*
Велия:

Зрящи из тебе рожденнаго, всенепорочная, висяща на древе, восклицала еси, вопиющи: вожделеннейшее мое чадо, где твоя зайде доброта светоносная, удобрившаго род человеческий;

*На литургии: блаженна, от канона афанасиа песнь г~, и кирилла*
(с. 468) *песнь з~-я. Прокимен, глас и~:*
Восхвалятся преподобнии во славе, и возрадуются на ложах своих. *Стих:*
Воспойте Господеви песнь нову, хваление его в церкви преподобных. *Апостол к евреем, зачало тл~д. Аллилуиа, глас в~.*
Священницы твои облекутся в правду, и преподобнии твои возрадуются. *Евангелие матфеа, зачало а~и. Причастен:*
Радуйтеся, праведнии, о Господе:

