<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 477)

*Месяца тогоже в к~-й день.*

*Преподобнаго и богоноснаго отца нашего евфимиа великаго.*

*Аще хощет настоятель, творим бдение.*

*На малей вечерни стихиры на д~, глас а~. Подобен:*
Небесных чинов:

Небесныя круги превозлетев * добродетелию божественною, всеблаженне отче, * зашел еси во мрак: * имже воистинну не в гаданиих, преподобне, * но во благодати явился еси божией, * осияния восприемля.

*Дважды.*

Добродетельми просветив душу и ум, * к небеси преставился еси во Христово царствие, * евфимие треблаженне, принося ему болезней твоих рукояти: * в постницех просияв, якоже светильник, * нестареемыя наслаждаешися пищи.

Единосущная истинно Троица безначальная, * духа жилище в тебе возложивши, * светлейша светильника показа тя, * богоносе евфимие, * долевлекущих всех прешед, * на небесех жилище обрел еси.

*Слава, глас в~:*

Преподобне отче, из младенства добродетели прилежно обучився, орган был еси святаго духа, и от него прием чудес действо, увещал еси человеки преобидети сладкая: ныне же божественным светом чистее осияваемь, просвети и нашя мысли, евфимие отче.

*И ныне, Богородичен.*

*На стиховне стихиры, глас в~. Подобен:*
Доме евфрафов:

Лести лукавых * демонов обличив * креста силою, * уяснил еси славу Христову, * отче евфимие. (с. 478)

*Стих:*
Честна пред Господем смерть преподобных его.

Взялся еси яко илиа * на колеснице огненней, и предстоиши, блаженне, несредственно Троице, * евфимие прекрасне.

*Стих:*
Блажен муж бояйся Господа, в заповедех его восхощет зело.

Нося в руках твоих, * отче, крест Господень, * демонская мечтания * до конца, евфимие, истребил еси.

*Слава, и ныне, Богородичен:*

Радуйся, * радость мира приимшая, * Христа жизнодавца, * и преставльшая печаль, * Дево, праматернюю.

*На велицей вечерни поем,*
Блажен муж: *а~-й антифон.*

*На*
Господи, воззвах: *поставим стихов и~, и поем стихиры, глас а~. Подобен:*
Всехвальнии мученицы:

отче евфимие, * твое рождество предвозвести * посланный небесный ангел, * яко прозябшаго из чрева неплодныя иоанна: * того бо явился еси ревнитель, * и единонравен нестяжатель бездомный, * яко креститель, * и в горах питаяся, * просияв безмерными чудесми.

отче евфимие, * плод прозябл еси убо неплодства, * но явился еси воистинну многочаден: * от семене бо духовнаго твоего * монашествующих наполнися пустыня, * яже первее непроходна. * И ныне моли, даровати душам нашым * мир и велию милость.

отче евфимие, * твое житие преизящно, * и вера воистинну православна: * ибо от деяния к высочайшему зрению достигл еси, * премудрости быв жилище, * во двою естеству единаго чествуяй от Троицы Христа: * егоже моли * о душах наших.

отче евфимие, * страстей общник быв * на кресте распростершагося, * ты пощением * воскресению же его (с. 479) и славе * сообразен воистинну был еси. * Егоже ныне моли, * даровати душам нашым * мир и велию милость.

*Ины стихиры, глас д~. Подобен:*
Званный свыше:

Иже из\ чрева матерня освящен, * егда всевидящее око, * предложение и клонение * к лучшым ведущее, * невозвратно твое провиде, * тогда, всеблаженне, дар богоданен, * благодушия тезоименитый возвестив тя, * родителей разрешает сетование: * темже от младенства произведен, * благодетелю Богу благоугодил еси. * Егоже моли, * спасти и просветити душы нашя.

*Дважды.*

Иже дарований * божественных исполнен, * тя яко нескверненно зерцало, отче, * обрет Христос божественных явлений, * светлым сиянием * своего света тебе из\ъоблиста: * отонудуже исцелений обилен явился еси источник, * препитатель же алчущих, * и жаждущих одожденьми напаяяй желание, * душевныя же залоги зря, * словом, мудре, лучшыя сотворил еси Богу. * тоже моли, * спасти и просветити душы нашя.

Зрением и деянием просияв, * твое убо равноангельное житие, * правило добродетели, * и образ известнейший, * изволяющих Богу служити в совершенстве. * Твое же богомудрое слово, евфимие, * Троицу чествовати научи: * Христа же единаго во двою естеству познаваема, * и соборы равночисленныя, * четверицы евангелий Христовых. * Егоже моли, спасти и просветити душы нашя.

*Слава, глас г~:*

Освящен быв Богу из\ чрева матерня, яко другий самуил, отче евфимие, тезоименитно был еси благодушие верных, монашествующих жезл и утверждение, святаго духа чистое жилище. испроси нам, чтущым тя, велию милость. (с. 480)

*И ныне, Богородичен:*
Како не дивимся:

*Вход. Прокимен дне. Чтения г~. Лист рн~а.*

*На литии стихиры, глас в~. Самогласны. Германово:*

Благодушствуйте, глаголаше родителем ангел Господень, яко отроча из\ чресл родится вам, благодушствия тезоименно. Зачался же еси во чреве, нося тем обетование: и от пелен молитвою воспитался еси, отче евфимие.

*Студитово:*

укрепив ум разумом божественным, отче евфимие, преходящая претекл еси, никакоже удивився земным, в скорбех убо велемудр явився, и доблественнейший, в посте же и благодушии смирен и кроток. И присущаго жития нестоянную пучину яве преплыл еси, в благоутишное пристанище достиг, Христа моли, помиловати душы нашя.

Сущыя в житии вещи презрел еси, отче евфимие, яко вышняго жития возжелавый, богатства возгнушался еси, одеявся в смирение, пищу возненавидел еси, и облобызал еси воздержание, неправду отринул еси, правду погнал еси. темже, отче преподобне, помяни и нас в преподобных молитвах твоих ко Господу.

*Слава, глас д~:*

Просияша добрая дела твоя, яко солнце, на земли и на небеси, Христов угодниче евфимие: православно бо проповедал еси нам истинную и непорочную веру Христову. темже молися, преподобне отче, в памяти твоей, богоносе, даровати нам велию милость.

*И ныне, Богородичен:*
Призри на моления:

*На стиховне стихиры, глас е~. Подобен:*
Радуйся, постников:

Радуйся, яко благодушия начало церкве быв, отче преподобне: твоим бо рождеством вся еретическая стремления (с. 481) от божия промысла отразишася. темже тебе тезоименитна именует евфимиа: небесных убо существ чины радости исполнил еси жития светлостию, с нимиже и водворяяся, и света исполняяся, всеблаженнаго и божественнаго наслаждаяся осияния, Христа ныне моли, душам нашым дати велию милость.

*Стих:*
Честна пред\ Господем смерть преподобных его.

Жезлом крестным утвердився, беззакония потоки изсушил еси: потоком же сладости божественныя, и рая источником мысленно, всеблаженне, напаяемь, источники спасительныя в пустыни показал еси: струями же божественнаго духа, преподобне, утучняемь якоже финикс, востекл еси на высоту небесную, и столп огнезрачен явился еси, богомудре, и полн световиднаго осияния. Христа убо моли, душам нашым дати велию милость.

*Стих:*
Блажен муж бояйся Господа, в заповедех его восхощет зело.

Воистинну даже до скинии чудны, даже до дому божия, всеблаженне, прошел еси радованием и веселием души, идеже шум, отче, празднующих красен услышав, и сладкаго пения, и неизреченнаго наслаждения, и красоты быв во причастии, евфимие: егоже единаго желая, плоть умертвил еси, еже и получил еси, божественно. правдою украшаемь: Христа моли, подающаго миру велию милость.

Слава, глас тойже:

Преподобне отче, не дал еси сна твоим очесем, ниже веждом твоим дремания, дондеже душу и тело от страстей свободил еси, и тебе уготовал еси духа жилище, пришед бо Христос со отцем обитель в тебе сотвори: и единосущныя Троицы угодник быв, (с. 482) великопроповедниче отче наш евфимие, молися о душах наших.

*И ныне, Богородичен:*
Блажим тя, Богородице Дево, и славим вернии:

*На благословении хлебов тропарь, глас д~:*

Веселися, пустыня нераждающая, благодушствуй, неболящая, яко умножи тебе чада муж желаний духовных, благочестием насадив, воздержанием воспитав добродетелей в совершенство. того молитвами, Христе Боже, умири живот наш.

*Дважды.*

Богородице Дево, *радуйся: единожды.*

*На утрени, на*
Бог Господь, т*ропарь святаго, дважды. Слава, и ныне, Богородичен:*
Еже от века утаенное:

*По а~-й стихологии седален, глас д~. Подобен:*
Явился еси днесь:

Светом сияя неприступным, яко звезда, просиял еси в пустынях, ученьми просвещая, евфимие, несомненною душею приступающыя к тебе.

*Дважды.*

*Слава, и ныне, Богородичен:*

В кров твой, всечистая Дево, прибегающих, мольбу приемши от нас, не престай молящися человеколюбцу, спасти рабы твоя.

*По в~-й стихологии седален, глас е~. Подобен:*
Собезначальное слово:

Попечений жития отвергся, и ангельское житие восприим, воздержанием душу удобрил еси, и чудес от Бога благодать приял еси богатно, евфимие богоносе, о нас молися благочестно восхваляющих тя.

*Дважды.*

*Слава, и ныне, Богородичен:*

Всесвятая Дево, помилуй нас, прибегающих верою к тебе благоутробней, и просящих теплаго твоего заступления: можеши бо, яко благая, вся спасти, яко (с. 483) сущи Мати Бога вышняго, матерния твоя молитвы присно употребляющи, богоблагодатная.

*По полиелеи седален, глас и~ Подобен:*
Премудрости:

Нищету истинно нас ради от Девы рождшагося восприим, вменил еси привременная, яко траву, блаженне: разумнаго бо древа вкусив, преподобне, монашествующих показался еси учитель божествен. темже и к ревности ангельскаго жительства воздвигл еси вся, и к разуму веры, знаменоносне евфимие, отче наш, моли Христа Бога прегрешений оставление даровати празднующым любовию святую память твою.

*Дважды.*

*Слава, и ныне, Богородичен:*

Яко Деву и едину в женах, тя безсеменно рождшую Бога плотию, вси ублажаем роди человечестии: огнь бо вселися в тя божества, и яко младенца млеком питаеши зиждителя и Господа. тем ангельский и человеческий род, достойно славим всесвятое рождество твое, и согласно вопием ти: моли Христа Бога, прегрешений оставление даровати покланяющымся верою всесвятому рождеству твоему.

*Степенна, а~-й антифон д~-го гласа. Прокимен, глас д~:*
Честна пред Господем смерть преподобных его. *Стих:*
Что воздам Господеви о всех, яже воздаде ми; Всякое дыхание: *Евангелие матфеа, зачало м~г.*

*По н~-м псалме, стихира, глас з~:*

Преподобне отче, во всю землю изыде вещание исправлений твоих: тем на небесех обрел еси мзду трудов твоих, демонския погубил еси полки, и ангельския достигл еси чины, ихже житию непорочно поревновал еси. Дерзновение имея ко Христу Богу, мир испроси душам нашым. (с. 484)

*Канон Богородицы со ирмосом на з~: и святаго два канона, на и~:*

*Канон преподобнаго, егоже краегранесие со ирмосами:*

Богатство явился еси земнородных, евфимие. *Иоанна дамаскина.*

*Глас д~. Песнь а~. Ирмос:*

Несть тебе подобен, препрославленный Господи, рукою бо крепкою избавил еси люди, яже стяжал еси, человеколюбче.

Разрешаеши сетование преславно рождшым тя, от Бога обещан быв, и прежде рождения твоего дар, благодушия тезоименит.

Вопиет благодарственное церковь, преподобне, приемши тя прозябение от Бога, мирнаго благодушия предвозвестительное.

*Другий канон преподобнаго, егоже краегранесие.*

Твоими молитвами, всеблаженне, свет мне подаждь. *Феофаново.*

*Глас и~. Песнь а~. Ирмос:*

Колесницегонителя фараоня погрузи, чудотворяй иногда моисейский жезл, крестообразно поразив и разделив море, Исраиля же беглеца, пешеходца спасе, песнь Богови воспевающа.

Молитвами твоими и мольбами умоляй Бога, мрачный облак уныния моего, всеблаженне, разори, благодушия сый и утешения исполнен, всецарю предстоя.

Ин некий новый самуил богоданен, и прежде зачатия обещан быв, отче, всем явился еси церквам, преподобне, тезоименно звание, по обоему приводимь бывая благодушия светлостию.

Молитвы и моления деюще твои родителие к Богу, дар божественный тя приемлют и светоносно прозябение, рождеством возвещающа благочестия осияние и ереси обличение.

Ты из\ детства освятился еси, преподобне, давшему Богу, и к нему зря, и наставляемь животворными (с. 485) повеленьми его, богоносе, к высоте взялся еси превысоцей добродетелей верою.

*Богородичен:*

Тя, Богомати, предстательство имуще, не убоимся врагов ополчения, сопротивящихся благочестно славящым из\ тебе рожденнаго, Бога всех и Господа, егоже за ны умоли.

*Катавасиа:*
Сушу глубородительную землю:

*Песнь г~. Ирмос:*

Не мудростию, и силою, и богатством хвалимся, но тобою, отчею впостасною мудростию, Христе: несть бо свят, паче тебе, человеколюбче.

Тя рождшая, анне поревновавши, преподобнаго, яко древле самуила, жертву живу приведе Богу, прославившему ю прежде зачатия.

Богатою к Богу любовию воспаляемь, помыслом всеблагочестивым страсти удержал еси, преподобне. темже божественная благодать на тебе воспочила есть.

*Ин. Ирмос:*

утверждей в начале небеса разумом, и землю на водах основавый, на камени мя, Христе, заповедей твоих утверди, яко несть свят паче тебе, едине человеколюбче.

*От*
неплодныя рождся, духовнаго благоплодия земледелатель многороднейший явился еси, терние посекая нечестия, преподобне, и благочестия семя божественно вметая.

Священнодействителен преестественных и таинственных зрений, богоносе, быв, неверныя приводя Христу, боголепно верующыя учении твоими, отче, научаемыя лучшым.

Целомудрейшим помыслом и благочестивым одержимь текущих и тлеемых абие, вечную жизнь и сладость пред\ъизбрал еси, воздержанием крайним плоть умертвив, евфимие. (с. 486)

огнепальною душею и уязвленною любовию Христовою огнепальных ловитв демонских избег, росодательною благодатию просветился еси, отче, знаменоносец быв.

*Богородичен:*

Речения божественных пророков и тех пророчествия запечатала еси, рождши слово, глаголющее чрез\ тех: и тех исполнившая богоглаголания вся, благословенная, всенепорочная.

*Катавасиа:*
утвержение на тя надеющихся:

*Седален, глас и~. Подобен:*
Премудрости:

Воздержания елеем душевную исполнил еси лампаду духовне, желая присносветлое жениха твоего пришествие: молитвами бодренными соблюл еси, преподобне, и в чертозе сего веселишися, блаженне. темже достойно сладость приял еси, истинно присноживотное чудес действие, богоносе евфимие. Моли Христа Бога, прегрешений оставление даровати празднующым любовию святую память твою.

*Дважды.*

*Слава, и ныне, Богородичен:*

Благодарственное похваление должне, якоже вдова оная два лепта, приношу тебе, владычце, о всех дарованиих твоих: ты бо явилася еси покров купно и помощь, напастей и скорбей присно мя из\ъемлющи. темже яко от среды горящия пещи избавився, оскорбляющих мя, от сердца взываю тебе: Богородице, помози ми, молящи Христа Бога, прегрешений оставление дати мне, тя бо имею надежду раб твой.

*Песнь д~. Ирмос:*

Приклонил еси, Христе, низхождением твоим небеса в разуме, и явился еси воплощен на земли. тем вси вопием: силе твоей слава, человеколюбче.

Сохранив ум непреложен, от пелен житием восхождение показал еси к Богу: емуже приближаяся взимался еси от силы, отче, в силу. (с. 487)

Вожделел еси Христова смирения, пресельник отсюду ко граду богоприемному быв, сраспятися разумом крестом тебе ради пострадавшему.

Законне пострадати произволяя, совлеклся еси жития: наг же противоборцу соплется Христовым подобием, в пустыни одоление воздвигл еси.

*Ин. Ирмос:*

Ты моя крепость, Господи, ты моя и сила, ты мой Бог, ты мое радование, не оставль недра отча, и нашу нищету посетив. тем с пророком аввакумом зову ти: силе твоей слава, человеколюбче.

Всего себе, отче, Богу освятил еси, безсмертныя славы желая, и к нему потекл еси тепле, жительством непорочным и воздержанием, и жития светлостию, непрестанно взывая: силе твоей слава, человеколюбче.

Ты источник, преподобне, благостыни возлюбив всею силою, постником был еси источник божественных дарований, жаждущыя сия исцеляя, источники бо, якоже древле моисей в пустыни, преславно, всеблаженне, источил еси.

Явився от незаходимых духа, рабынина чада, свободил еси, сыны божия достолепны сия обновляя сыноположения крещением: божественнаго бо предтечи подражав житие, креститель показался еси, евфимие.

*От*
Бога благодатию просвещаемь, неведущым познался еси, евфимие: не подобаше бо твоей добродетели воистинну в пустынях таитися и покрыватися. темже тя светоносна, яко светильника всем, Владыка всех показа.

*Богородичен:*

*Радуйся, честная:*
радуйся, Дево всечистая: радуйся, горо, благодатию приосененная: радуйся, скиние: радуйся, (с. 488) кивоте: радуйся, свещниче, свет божественный носящая: радости бо неизреченныя и душ веселия верным ходатаица была еси.

*Катавасиа:*
Покрыла есть небеса:

*Песнь е~. Ирмос:*

Нечестивии не узрят славы твоея, Христе. но мы тя, единородне, отеческия славы сияние божества, от нощи утренююще, воспеваем тя, человеколюбче.

Себе покорил еси закону божию, тело бо твое, яко душевный, богоносе, орган поработил еси, плоти мудрование повинув духу.

Веселяся совершил еси стезю жизни, и божий страх в себе зачен, спасение родил еси заблуждаемым, возсиявый, яко солнце, пустынею покрываемь.

*Ин. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго; но обрати мя, и к свету заповедей твоих пути моя направи, молюся.

Постников благочестия на небесную стезю, евфимие, предводил еси, отче, и к наследию негиблющему, в вышняя возводяй, столп огненный же и облак являемь зарею духа.

Врача болящым зело милостивна миру дарова тя Христос, отче, и питателя алчущым преславна, наказателя несмысленным, целомудрителя неразумевающым, сиротам и нищым заступника.

Сострадателен, милостив, нрав смиренномудрый нося был еси, страстей отсекая вины божественными учении, и умудряя, отче, и наказуя ученики твоя, и душ исцеляя недуги.

Всюду лучы испущая чудес твоих, вся просветил еси: и якоже магнит привлекл еси к твоим (с. 489) учением, назидая нравы и душ залоги, проходя души чистотою.

*Богородичен:*

Истинную Богородицу вси тя проповедуем, богоблаженная, твоим рождеством тленнаго избавльшиися рождества, и к лучшей паки жизни воззвани бывше, за милосердие милости Бога нашего.

*Катавасиа:*
Яко виде исаиа:

*Песнь з~. Ирмос:*

Приидох во глубины морския, и потопила мя есть буря многих грехов: но яко Бог из глубины возведи живот мой, многомилостиве.

Якоже древле отроды рабынины, пакибытия банею и ныне сыноположив, твоими молитвами, богоносе, сокруши иго работы нашея.

Положи тя премудра строителя и наказателя безумным, лукавых же духов прогонителя, божия, богоносе, благодать, действенне в тя всельшаяся.

*Ин. Ирмос:*

Очисти мя, Cпасе, многа бо беззакония моя, и из глубины зол изведи, молюся: к тебе бо возопих, и услыши мя, Боже спасения моего.

Величайшую от Бога власть прием, множества враждебных демонов отгнал еси, сих стропотства исцеляя вся, верою к тебе притекающыя.

Блажен истинно был еси, отче евфимие, нищету богатотворную, и плачь радостен стяжав, преподобне: имиже царство небесное наследовал еси.

Отринул еси сущую на земли честь и славу удобоувядаемую, присносущную же жизнь и наследие нетленное, всеблаженне, восприял еси, в селех небесных вселився известнейше.

*Богородичен:*

Госпожу тя всяческих и владычцу именуем: воистинну (с. 490) бо сущаго Бога неизреченно родила еси, вся сотворшаго и содержащаго и об\ъемлющаго, всенепорочная.

*Катавасиа:*
Возопи к тебе:

*Кондак, глас и~. Подобен:*
Яко начатки:

В честнем рождестве твоем радость тварь обрете, и в божественней памяти твоей, преподобне, благодушие прият многих твоих чудес: от нихже подаждь богатно в душы нашя, и очисти грехов скверны, яко да поем: аллилуиа.

*Икос:*

*От*
леностнаго сердца хваление како принесу окаянный, ужасаюся, и воспою великаго евфимиа. Но сего надеявся мольбам, благодушием и тщанием мнозем песнь начну, и всем изреку того житие и рождение, и како сего родителие пояху Богу: аллилуиа.

*Песнь з~. Ирмос:*

Юноши три в вавилоне, веление мучителево на буйство преложше, посреде пламене вопияху: благословен еси, Господи, Боже отец наших.

Виделся еси внутрь облака, отче, преестественным огнем покрываемь, яко божествен вопия небеснотаинник: благословен еси, Господи, Боже отец наших.

Подает тебе преестественная, отче содетель независтне естества, душ же залоги проявляяй причащающихся, преподобне, плоти Господа твоего.

Единаго и по божественном воплощении единороднаго, во двою естеству, евфимие, чествуя, вопиял еси: благословен еси, Господи, Боже отец наших.

*Ин. Ирмос:*

Божия снизхождения огнь устыдеся в вавилоне иногда: сего ради отроцы в пещи радованною ногою, яко во цветнице ликующе, пояху: благословен еси, Боже отец наших. (с. 491)

Пощения тризнище, святыни, отче, обучение твое показал еси житие, воздержанием крайним со безплотными соединяяся, зовый, евфимие: благословен Бог отец наших.

оружие тя обоюду остро Христос показа, врагов сердца и демонов закалающее полки, и поющих душы обвеселяющее: благословен Бог отец наших.

Света насыщаяся трисолнечнаго, отче, свет вторый причастием перваго, сообразован явился еси, евфимие, зари испущая поющым: благословен Бог отец наших.

*Богородичен:*

Яко утро возсияла еси, правды солнца имуще, от тмы неведения мир очищающа богоразумия зарею, емуже поем: благословен Бог отец наших.

*Катавасиа:*
Тебе во огни:

*Песнь и~. Ирмос:*

отроки благочестивыя в пещи рождество Богородичо спасло есть, тогда убо образуемое, ныне же действуемое, вселенную всю воздвизает пети тебе: Господа пойте, дела, и превозносите его во вся веки.

Богу себе освятив, и вжег совести пещь, всего тя, евфимие, радуяся всежжегл еси яко жертву непорочну житие, поя Христу: Господа пойте дела, и превозносите его во вся веки.

Сыноположен быв благодатию божественною, яко наследие будущих ведение приял еси: естества бо удержав, естество превозшел еси прознательне, к сбытию тщася, евфимие. Господа пойте дела, и превозносите его во вся веки.

*Ин. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и (с. 492) избавителю вопияше: отроцы, благословите, священницы, воспойте, людие, превозносите во вся веки.

Крепчайшее стяжав жительство, всеблаженне, к высочайшему зрению достигл еси, приятелище быв вместительное духа животворнаго, и оттуду богатно текущих дарований, поя непрестанно: людие, превозносите его во веки.

Преселився достигл еси сиона краеградие, в вечныя же обители дошел еси, и наследие небесное от твоих болезней обрет, со ангельскими ликостоянии поеши: отроцы, благословите, священницы, воспойте, людие, превозносите во вся веки.

Всесветел яко солнце, пустыни просветил еси, темнозрачныя отгнал еси демоны, и столп всесветлый небодосяжущий был еси, чудотворными сиянии блистаяй, непрестанно взывая владыце: священницы, воспойте, людие, превозносите во вся веки.

Священнейшими деяньми жития украшаемь, начальнейшую добродетель исправил еси, учений правостию светел быв, и богословия известнаго сказатель, вопия непрестанно: священницы, воспойте, людие, превозносите во вся веки.

*Богородичен:*

Невесто божия всенепорочная, к тебе прибегающыя пленения страстей исхити, и самовластную свободу, владычце, православных церквам подаждь, верою песнопоющым: священницы, воспойте, людие, превозносите во вся веки.

*Катавасиа:*
Нестерпимому огню:

*Песнь ф~. Ирмос:*

По рождестве тя, чистая, и прежде рождества, и в рождестве, пречистая, вся тварь проповедующи, яко Богородицу истинную величаем.

Исцелений тя источника и прежде смерти, и в раце, (с. 493) преподобне, успша цела обретше, яко победоносца страдальца блажим.

Земному царю, иже в вышних помощника содела тя на варвары, и пастве твоей, на различныя искушения, отче преподобне.

*Ин. Ирмос:*

ужасеся о сем небо, и земли удивишася концы, яко Бог явися человеком плотски, и чрево твое бысть пространнейшее небес: тем тя Богородицу, ангелов и человек чиноначалия величают.

Сказа Христос тебе, еже к нему многорачительное, отче, разрешение, якоже моисею древле боговидцу, емуже подобник добродетелию быв, расторгнул еси море страстей, прешел еси невозбранно к земли обетования, противныя победив.

Преставился еси яко илиа ревнитель, добродетелей ездя колесницею к небеси, идеже жительство яве твое написася, преподобне, и ныне владыце предстоя, поминай верою совершающыя память твою светоносную и всесвященную.

Житие твое, всеблаженне, ангельское, и жизнь твоя, богомудре, пресветла, душа же световиднейшая боговидна, и благочестива вера твоя: божественных бо догматов сказатель был еси, богоносе, и проповедник православнаго учения явился еси.

Молебника тя и молитвенника, к Богу молящася, отче, прощение грехов и долгов моих отсечения просяща, божественныя принуждающа щедроты, предлагаю усердно надежди, молитвою твоею, богомудре, утверждаемь.

*Богородичен:*

Спасительный буди мне столп, чистая, демонским возбраняющь полком, и напастей молву и бед отгонящь, и страстей нашествие далече прогоняющь, и (с. 494) чисту даяй свободу, и божественных дарований обильство даруяй.

*Катавасиа:*
В законе сени и писаний:

*Светилен. Подобен:*
Жены услышите:

Из ложесн освяти тя Бог, отче преподобне, яко иеремию древле и самуила, богоносе, пророка божественнаго показав тя, чудодейственне евфимие, ангелов единосельниче: с нимиже поминай вся, тя верно воспевающыя.

*Дважды.*

*Слава, и ныне, Богородичен:*

Господьственно Богородицу тя исповедуем, владычце, тебе ради спасшиися: ибо Бога неизреченно родила еси, разорившаго крестом смерть, и к себе привлекша преподобных соборы: с нимиже тя восхваляем, Дево.

*На хвалитех стихиры на д~, глас и~. Подобен: О*
преславнаго чудесе!

Преподобне отче евфимие, * оставив яже на земли, * Христу последовал еси, * не предпочет, славне, тленных паче будущих: * в пустыни якоже во граде живый, * демонския полки погубил еси. * о кто возмогл бы изрещи, приснославне, * твоея души воистинну теплоту, * яже ко Господу;

*Дважды.*

Преподобне отче евфимие, * ты показался еси правило монашествующих и похвала, * православных услаждение, * и светлый вселенныя светильник: * лестнаго бо врага не ужаслся еси страхований, в пещере живый. * о дарования сущаго в тебе, блаженне! * имже яве * всяку попрал еси демонов бровь.

Преподобне отче евфимие, * ты воистинну к Богу * душу вперил еси, * и пощением, святе, чувства очистив, * и непрестанными молитвами, всеблаженне, * безсмертныя жизни сподобился еси. * о удобрение постников преславне! * тя бо Христос радуяся прият * в невещественныя обители. (с. 495)

*Слава, глас тойже:*

Монахов множества наставника тя почитаем, отче наш евфимие: твоею бо стезею воистинну право ходити познахом. Блажен еси Христу работав, и вражию обличил еси силу, ангелов собеседниче, преподобных сопричастниче и праведных: с нимиже молися Господеви, помиловатися душам нашым.

*И ныне, Богородичен:*
Владычце, приими молитву раб:

*Славословие великое, и отпуст. Час а~-й. И конечный отпуст.*

*На литургии, Блаженна, от канона песнь г~-я и з~-я. Прокимен, глас з~:*
Честна пред Господем смерть преподобных его. *Стих:*
Что воздам Господеви о всех, яже воздаде ми; *Апостол к евреем, зачало тл~е. Аллилуиа, глас з~:*
Блажен муж, бояйся Господа, в заповедех его восхощет зело. *Стих:*
Сильно на земли будет семя его. *Евангелие луки, зачало к~д. Причастен:*
В память вечную будет праведник:

