<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 495)

*Месяца тогоже в к~а-й день.*

*Преподобнаго отца нашего максима исповедника:*

*И святаго мученика неофита:*

*И святых мучеников: евгениа, канидиа, уалериана и акилы.*

Служба их поется на повечерии.

*И преподобнаго отца нашего максима грека.*

Служба его писана в приложении.

*На*
Господи, воззвах, *стихиры максима, на з~, глас д~. Подобен:*
Яко добля:

За милосердие бывша человека, * яко благоизволи, во дву хотениих, * действах же разумеваема, преподобне, * проповедал еси, максиме, * заграждая скверных * незатворенная уста, * единовольна, (с. 496) единодейственна того славящих, * искушением диавольским * злобу соделавшаго.

Жилами учений твоих, * пирра, отче, удавил еси, * буесловяща, максиме, зломудреннаго, и гонения претерпел еси, * и скорби, приснопамятне, * ураняемь люте, * и язык отрезуемь, * и юже всегда к Богу простираемую божественную руку, * еюже пишя, совершил еси высокая словеса.

Скорописца яко трость, * наострена духом, * святый бысть, блаженне, язык твой, * добропишущ благодатию * на скрижалех сердец наших, * закон божественных добродетелей, * и учением известие, * и воплощение во дву существах человеком, * и единей впостаси явитися восхотевшаго.

*Ины стихиры мученика неофита, глас и~. Подобен: О*
преславнаго чудесе!

О преславнаго чудесе! * голубь беседует неофиту мученику * человеческим вещанием, * от вышних пришедший, * егоже ради и облистает житие равноангельно, * имже юношствуя страждет крепко. * О божественных деяний пятострадальнаго мученика! * егоже молитвами спаси душы нашя, Христе, * яко благоутробен.

О преславнаго чудесе! * от пелен самех совершенномудрый неофит * совершает чудеса действом духа: * из\ камене воду молитвами источает, мертвую воздвизает, еяже явися пород. * О божественных деяний пятострадальнаго мученика! * егоже молитвами спаси душы нашя, Христе, яко благоутробен.

О преславнаго чудесе! * за Христа стражда треблаженный неофит, * враги устраши изрядными видении, * огнь угасает, сему вметаему, * свирепыя звери устрашившыяся показует. * О державо непобедимая, * в (с. 497) нейже удивляется страдалец! * но молитвами его спаси ны, Боже.

*Слава, преподобнаго, глас з~:*

Преподобне, отче, во всю землю изыде вещание исправлений твоих. тем на небесех обрел еси мзду трудов твоих, демонския погубил еси полки, и ангельския достигл еси чины, ихже житию без порока поревновал еси: дерзновение имея ко Христу Богу, мир испроси душам нашым.

*И ныне, Богородичен.*

*Аще среда, или пяток, крестобогородичен. Подобен:*
Все отложше:

Агнца своего * агница нескверная древле и непорочная владычца * на древе крестнем яко узре, * матерски восклицаше, и дивящися вопияше: * чадо сладчайшее, * что зрение сие новое и преславное; како сонм безблагодатный * судищу пилатову предаде тя, * и осуждает на смерть * жизнь всяческих; * но воспеваю твое неизреченное, * слове, снизхождение.

*На стиховне октоиха. Слава, глас и~:*

Монахов множества наставника тя почитаем, отче наш максиме: твоею бо стезею воистинну право ходити познахом. Блажен еси Христу работав, и вражию обличил еси силу, ангелов собеседниче, преподобных сопричастниче и праведных. С нимиже молися Господеви, помиловатися душам нашым.

*И ныне, Богородичен, или крестобогородичен.*

*Подобен: О*
преславнаго чудесе!:

Что зримое видение, * еже моими очесы видится, о Владыко! * содержай всю тварь, * на древо воздвижен быв, * и умираеши всем даяй жизнь; * Богородица плачущи глаголаше, * егда узре на кресте возносима * из нея неизреченно возсиявшаго * Бога и человека.

*Тропарь, глас и~:*

Православия наставниче, благочестия учителю и чистоты, (с. 498) вселенныя светильниче, монашествующих богодухновенное удобрение, максиме премудре, ученьми твоими вся просветил еси, цевнице духовная, моли Христа Бога, спастися душам нашым.

*Другий тропарь мученика, глас д~:*

Мученик твой, Господи, неофит, во страдании своем венец прият нетленный от тебе, Бога нашего: имеяй бо крепость твою, мучителей низложи, сокруши и демонов немощныя дерзости: того молитвами спаси душы нашя.

*Последование мучеников поется на повечерии.*

*Канон, егоже краегранесие:*

Четверицу пою мучеников победоносных.

*Глас в~. Песнь а~. Ирмос:*

Нетрену, необычну, немокренно морскую шествовав стезю, избранный вопияше Исраиль: Господеви поим, яко прославися.

Светлостию трисолнечныя благодати славнии мученицы озаряеми, воспевающыя вашу память всечестную просветите, от тмы избавляюще страстей, и обстояний.

Освещаеми всесвятым духом, мира оставльше бурю, удалистеся в горах, мудрии мученицы славнии, к божественному страданию обучаеми, еже и светло совершисте.

утверждаеми державною зиждителя и всекрепкою силою, божественнии мученицы, обуреваньми многими явистеся непреклонни в муках, всю поправше врагов силу.

*Богородичен:*

Милости мя, благословенная владычце, божественныя получити сподоби предстательствы твоими, рождшая (с. 499) плотию слово милостивейшее и благопременительное, приемлющее к нему притекающыя.

*Песнь г~. Ирмос:*

На камени мя веры утвердив, разширил еси уста моя на враги моя, возвеселибося дух мои, внегда пети: несть свят, якоже Бог наш, и несть праведен, паче тебе, Господи.

Любовию уязвляеми владычнею, муки претерпесте многообразныя: жилами бо суровейше страдальцы биеми, огнем же отвсюду люто опаляеми, непреклонни пребысте.

укрепляеми силою господнею, изыдосте к борению врага, и сего низложисте страстотерпцы, Христу зовуще: ты еси Бог наш, и несть праведен, паче тебе, Господи.

Со ангелы ликующи в вышних, и с соборы соединяеми мучеников, с ними молитеся, избавити всякия скорби и обстояния вас чтущыя, божественнии мученицы.

*Богородичен:*

Согласно тя, всепетая, благословим, еюже нам возсия неизреченно сияние невечернее, и вопием: спасай рабы твоя всякаго озлобления, верных бо помощница ты еси.

*Песнь д~. Ирмос:*

Пою тя, слухом бо, Господи, услышах и ужасохся, до мене бо идеши, мене ищя заблуждшаго. тем многое твое снизхождение, еже на мя, прославляю, многомилостиве.

Поюще благочестно, почтим евгениево дерзновение, акилы противление, канидиево же терпение, купно с ними почитающе и уалерианову крепость.

Неистовством одержан мучитель, ужами растягнена немилостивно бити тя повелевает, и железом вельми строгати тя, евгение, и свещами опаляти тело твое.

Непщевав пребезумный мучитель твердость вашу муками разорити, мудрии мученицы, мукам подлагает (с. 500) вас горчайшым: но благодатию вседетеля Христа, сего посрамисте.

*Богородичен:*

Яко едина верных помоще, всеблагословенная Богородице, от всяких избави скорбей твоя рабы, тепле блажащыя тя, и в божественный кров твой притекающыя.

*Песнь е~. Ирмос:*

Просвещение во тме лежащих, спасение отчаянных, Христе Cпасе мой, к тебе утренюю царю мира, просвети мя сиянием твоим: иного бо разве тебе бога не знаю.

Мученическое показуя воистинну терпение, стал еси яко адамант, горкия муки под\ъемля, и взывая зиждителю благодарно, мучениче евгение: иного бо разве тебе бога не знаем.

Безвестию боги идольския препослал еси священнейшими твоими к зиждителю молитвами: под\ъял еси раны многообразныя, по всему телу, мучениче евгение, палицами нещадно ураняемь.

*Богородичен:*

Избави нас, всесвятая Дево, всякаго вреда, ты бо предстательница еси наша, надеющихся на тя, Богородице, и вопиющих божественному рождеству твоему: иного бо разве тебе бога не знаем.

*Песнь з~. Ирмос:*

Ко Господу от кита иона возопи: ты мя возведи из глубины ада, молюся: да яко избавителю во гласе хваления, истины же духом пожру тебе.

Простираеми на древе, и железом стружеми, яростию судящаго, и жилами ссекаеми по плещем нещадно, и огнем опаляеми, добропобеднии мученицы радовахуся.

Терпел еси телом, свещами опаляемь, и на древе, славне, протязаемь, евгение, и солию раны нещадно посыпаемы, беззаконнаго мучителя суровством. (с. 501)

*Богородичен:*

Да избавимся всякаго навета и скорби, богорадованная, иже в твой покров притекающии, и любовию тя присно благочестно славяще, яко матерь божию всенепорочную.

*Седален, глас д~. Подобен:*
Явился еси днесь:

Красота просиявши твердых мучеников, четверица озари четыре концы мира зарями, страданьми мучеников и силами, от нихже сияет великий евгений.

*Песнь з~. Ирмос:*

образу златому, на поле деире служиму, трие твои отроцы небрегоша безбожнаго веления: посреде же огня ввержени, орошаеми пояху: благословен еси, Боже отец наших.

Подвиги светлыми облеклся еси мужески на прелесть, и победоносец, о евгение! божественным мановением быв, обрел еси воздаяния трудов, со ангелы же поеши: благословен еси, Боже отцев наших.

Крест Христов имуще, страдальцы, яко божественное оружие, диаволе ополчение и мучителей противление, вкупе низложисте, победы венцы приемше от жизноносныя десницы страстоположника Бога.

умом чистым мук прилоги не поколебался еси, но непрестанно, о евгение, палицами биемь, изряднейше посекл еси, мучениче, сопротивлением страданий твоих, главы врагов и невидимых супостатов.

*Богородичен:*

Се воистинну, яко прорекла еси, роди тя, всечистая, вси достойно ублажаем, и по долгу славим: ты бо собезначальное слово отчее родила еси, за еже спасти человеки, воплощенное из тебе.

*Песнь и~. Ирмос:*

В пещь огненную ко отроком еврейским снизшедшаго, (с. 502) и пламень в росу преложшаго Бога, пойте, дела, яко Господа, и превозносите во вся веки.

Всякому лукавному коварству гонителей сопротивися уалериан же, и славный с ним акила, и божественный евгений, купно со страдальцем канидием доблественным.

Богозарная чудных страстотерпцев Христовых наста память, уалериана же и евгениа купно, акилы божественнаго и канидиа, юже радостно совершаем любовию.

Световидными лучами облистающи нам светло, наста летняя память страстотерпцев Христовых, акилы божественнаго, и канидиа купно, и евгениа и уалериана.

*Богородичен:*

Соприсносущный отцу, и собезначальный сын из тебе пройде в последняя лета, за еже спасти ны, Дево чистая неискусобрачная: егоже не престай нам умилостивляющи.

*Песнь ф~. Ирмос:*

*От*
Бога Бога слова, неизреченною мудростию пришедшаго обновити адама, ядию в тление падшаго люте, от святыя Девы неизреченно воплотившагося нас ради, вернии, единомудренно песньми величаем.

Стремление победил еси мучителей, по множайших муках прешед к Богу прерадостно, победы почести прием яко оружник доблественный, яко велик храбрник, яко избранный Христов воин, евгение всеизящнейший.

Со ангельскими лики и мученическими соборы совокупльшеся, и праведных чины, ныне с ними молитеся, вас воспевающым даровати очищение грехов, и всяких бед, мученицы, избавление.

О нас совершающих светлую вашу память, евгение богомудре, благочестно, мучениче акило всеславне, и (с. 503) уалериане с канидием сострадальцем, прилежно умолите Христа преблагаго.

*Богородичен:*

Тя, всесвятая Дево, ангелов множества и всех человек роди прерадостно ублажают: всех бо Cпаса, и зиждителя, и Владыку и Бога породила еси, егоже о нас моли.

*Стихиры, глас в~. Подобен:*
Егда от древа тя:

Песньми восхвалим, вернии, истинно божественныя оружники и страдальцы Христовы: мудраго евгениа и уалериана, канидиа славнаго и сострадальца, купно со акилою, верно ублажающе сия, яко пострадавшыя странно, яко в час осуждения нас из\ъемлют мучения.

Мучениче страстотерпче Христов, твое вервьми тело наляцаемо, яростию мучителя зельно строгашеся, нещадно же опаляшеся, биемо, мучениче, свещами опаляемо, и притрываемо солию, и оцтом лютейшим: ты же претерпел еси вся, евгение блаженне, ради Господа.

Закон спасительный яве имея в сердцы твоем, мучениче, мир оставил еси, горам же приближился еси, к божественному страданию обучаяся, блаженне, воистинну совершенному: еже и приемля радуяся претерпел еси все телесе строгание, и огня лютейшее, уалериане мучениче, попаление.

*Слава, и ныне, Богородичен:*

Радуйся, вся тварь тебе вопиет: радуйся, всесвятая Дево: радуйся, скиптре давидов: радуйся, прозябшая грозд тайный: радуйся, двере небесная и неопалимая купино: радуйся, свете всемирный: радуйся, всех радосте: радуйся, заступление: радуйся, чисте притекающих в твою помощь, всенепорочная.

*Крестобогородичен:*

Егда нескверная агница виде своего агнца, на заколение яко человека волею влекома, плачущи глаголаше: (с. 504) безчадствовати мя ныне тщишися, Христе, рождшую тя, что сие сотворил еси, избавителю всяческих; обаче воспеваю и славлю твою, юже паче ума и слова, крайнюю благость, человеколюбче.

*На утрени един канон октоиха: и святых два.*

*Канон преподобнаго, егоже краегранесие кроме Богородичнов:*

Всевеличайший максим да славится. *Творение иоанна монаха.*

*Глас и~. Песнь а~. Ирмос:*

Поим Господеви, проведшему люди своя сквозе чермное море, яко един славно прославися.

Всю мне богодухновенную от медоточнаго и сладкаго твоего искапай языка, божественный максиме, благодать духа.

огнь горящь явился еси на ереси, блаженне: яко бо тростие сия изнурил еси ревностию духа.

Безсловесное предложися от злочестивейшаго произволения, единовольное учение: словесы же твоими, отче, обличися.

*Богородичен:*

Весь желание, из утробы твоея, богоневесто, благоизволивый родитися, и сладость есть и свет незаходимый.

*Канон мученика, глас тойже егоже краегранесие:*

Христов сад тя, мучениче, благохвалю новый. *Творение иосифово.*

*Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Христов тя, всеблаженне, новый сад, в вертограде процветший мученичестем, и священныя плоды благочестия израстивша, познавше поем, неофите.

Глаголов божественных исполнитель показався, (с. 505) блаженне, от младенства благую часть мудре избрал еси, и наставник заблуждшым был еси.

Видети желая Христа, плотию из\ Девы младенствовавшаго нас ради, младенец сый, младенцев к совершенству водяй мудрование.

Искапаяй, богомудре, сладость богоразумия из\ уст священных, душы очарованныя злобою чуждаго честно усладил еси.

*Богородичен:*

Рождшая естеством содетеля, обожила еси все существо земнородных: темже тя воистинну Богородицу исповедуем, Дево богоневесто.

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Величайший максим благочестивыя Христовы веры всеистинно проповедник же и мученик показася кровию.

Максиме блаженне, ты пощением был еси боголепное любомудрия и чистое жилище.

Излия язык твой реку Христовых учений, благочестне, максиме всеблаженне, премудрости питатель.

*Богородичен:*

Да стезю, Владыко, ко святыни ведущую, покажеши нам, во утробу всесвятую всесвято вселился еси.

*Ин. Ирмос тойже.*

Всего возложена тя всещедрому слову, чистый дух соблюдаше невредима, славне.

Воспеша Господа множества людей верных, видевше тобою, мучениче, рождшия тя из\ мертвых востание.

Светом облистающая голубица гласом живым тя и путем спасительным призывает, неофите.

*Богородичен:*

Пение радостное род человеческий присно приношает тебе, Мати божия, безсмертие тебе ради восприемший. (с. 506)

*Кондак, глас и~. Подобен:*
Взбранной:

Троицы рачителя и великаго максима, научающа ясно вере божественней, еже славити Христа во дву естествах, волях же и действах суща, в песнех достойных, вернии, почтим взывающе: радуйся, проповедниче веры.

*Таже седален, глас е~. Подобен:*
Собезначальное слово:

Гонения претерпев за веру, отгнал еси, отче, всяку ересь, отсечен же с рукою язык, максиме, исповедания благолепный от руки творца приял еси венец, блаженне. егоже ныне непрестанно моли, помиловатися душам нашым.

*Слава, мученика, глас д~. Подобен:*
Вознесыйся на крест:

Новоцветный якоже сад прозябл еси, в вертоградех Христовых страстотерпцев, плоды божественнаго разума принесл еси, имиже питаются верно тя чтуще, славне неофите, страдальче доблемудренный. но твоими молитвами нас всегда спасай, Богу предстоя.

*И ныне, Богородичен:*

По Бозе в твой, Богородице, прибег смиренный покров божественный, припадая молюся: помилуй, пречистая, яко превзыдоша главу мою греси, и боюся, владычце, мук, и трепещу. Моление сотвори, чистая, к сыну твоему, от сих избавити мя.

*Крестобогородичен:*

Из\ безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше: како славимый яко Бог от ангел, от беззаконных ныне человеков, сыне, хотя распинаешися; пою тя, долготерпеливе.

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество. (с. 507)

Земнородных тя почитают, и небесных чини чудятся: любовию бо мудрости показался еси, отче, яко безплотен.

Суров убо мучитель, но терпение твое непреклонно: тем ты убо ублажился еси, вселукавый же извержеся.

Состраждет тебе, максиме, учеников двоица преблаженная, твоим страданием приобщившеся: темже и почестей равно получиша.

Течением твоея крове напаяема церковь Христова, прозябает отеческаго предания божественное семя, твоим учением, преподобне.

*Богородичен:*

Избавльшеся рождеством твоим греховнаго долга, всенепорочная, радостное пение возсылаем тебе, богоневесто.

*Ин. Ирмос тойже.*

Жития твоего непорочное, и разума неужасное, множества премнога зряще, к Богу приступиша, мучениче славне.

Гору достиг вселился еси, божественным наставляемь, блаженне, духом: от ангела же питаемь, ангелов явился еси равностоятелен.

Сострадательно расточив, дал еси убогим, якоже повелено бысть, возмездие приемля, блаженне, во веки непреходимыя.

*Богородичен:*

Вольно обнищавшаго богатством благости, пребожественнаго, Богородице, родила еси, нашу нищету ущедрившаго.

*Песнь е~. Ирмос:*

утренююще вопием ти, Господи, спаси ны: ты бо еси Бог наш, разве тебе, иного не вемы.

Разум земнородных собрав и небесных, вправду философ именуется максим.

Премудрости безмерным желанием, Христа твоего подобник изряднейший явился еси, славный максиме. (с. 508)

Гневом изгнан был еси мучителя, обрел же еси, блаженне, Иисуса утешение.

*Богородичен:*

Тя Богородицу неведущии Богомати, света да не узрят рождшагося из тебе, пречистая.

*Ин. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих пути моя направи, молюся.

Таин неизреченных исполнен быв, досточудне, к предлежащым страдания радуяся отлучился еси мужеским подвигом, не убоявся мук, ниже смерти, мучениче неофите.

Неизреченным промышлением твоя направляющаго шествия, славне, представше божественнии ангели, к подвигу влечаху тя от горы, якоже другаго моисеа, прославленна лицем божественными светлостьми.

Глагол жив в сердце имея, всеславне мучениче неофите, дерзновенным умом гонителем вопиял еси: самозван не ищущым мя обретохся ныне, обличити вашея веры немощь.

*Богородичен:*

Еже прежде всех веков, отроковице всенепорочная, божественное таинство сокровенное тобою познася концем, сын и слово божие, плоть быв, и обожив, Дево, человека.

*Песнь з~. Ирмос:*

Ризу мне подаждь светлу, одеяйся светом, яко ризою, многомилостиве Христе Боже наш.

Непрестанно приносиши Богу, богомудре, мольбу, душевных же и телесных страстей и тления мя избавити.

Изсушися ересей источник мутный весь, славне максиме, заграждаемь шумом языка твоего.

Очисти мя, едине блаже, и источник благодати, Христе, сердцу моему твоего преподобнаго молитвами источи. (с. 509)

*Богородичен:*

Краснейший паче всех человек, сын твой, всечистая, добротою божества, аще и плоть нас ради бысть.

*Ин. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

Возвышаемь на древе, всеблаженне, железом по ребром строган был еси немилостивно, и льстиваго обличеньми ожесточенное сердце расторгл еси, повелевающаго жрети богом, и Бога отврещися безсмертнаго.

Растерзаемь и вяжемь, мучениче, связал еси до конца лесть, и врага безчинная шествия бездельна показал еси силою духа, и потекл еси к небеси венценосец Господу предстати.

усладився добротами Владыки, и тому прилепился еси, зовый: слове божий, тебе ради пожершагося волею аз закалаюся, подобяся преявственне честным твоим и божественным страданием.

*Богородичен:*

Пресветлый явилася еси престол царя небеснаго, Дево, на немже плотию воспочи волею, и многий наш долг отят: и посади на отчем престоле человека, якоже благоволил есть.

*Кондак, глас з~. Подобен:*
Еже о нас исполнив:

Свет трисиянный, всельшийся в душу твою, сосуд избран показа тя, всеблаженне, являюща божественная концем, неудобопостижных разумений ты сказуяй, блаженне, и Троицу всем, максиме, возпроповедуяй ясно, пресущную безначальную.

*Икос:*

Подражатель явився спасовых страстей, и того в души твоей имея, всеблаженне, восхождения в сердцы (с. 510) твоем возложил еси, пребогате: той же тебе подаде благодать с небесе. Сопротивилбося еси мучителем, мудре, мужески, безначальную и божественную и единосущную Троицу проповедуя, и обличая злославныя и богоборныя: безчисленныя претерпел еси напасти, всехвальне, языка отрезание богословнаго, преподобне, и твоея руки вкупе: не престал же еси ты со дерзновением глаголя и утверждая верныя божественными твоими учении, Троицу всем людем проповедуя ясно, пресущную безначальную.

*Песнь з~. Ирмос:*

*От*
иудеи дошедше отроцы в вавилоне иногда, верою троическою пламень пещный попраша, поюще: отцев Боже, благословен еси.

Едино естество Троицы, едино хотение рекл еси, едино действо: Бога же воплощшагося во двою естеству, хотению же и действу проповедал еси, отцев наших Боже, благословен еси.

Не воли две разделяемыя, разума противностию, качеством же паче проповедал еси, отче, естественным разнствующыя, отцев наших Боже, блг\словен еси.

Столп православия, божественная твоя словеса, отче, держаще, единаго от Троицы во двух существах и волях почитаем, отцев наших Боже, благословен еси.

*Богородичен:*

Юнаго носящи младенца прежде всех веков Бога, всенепорочная, из тебе воплощшагося, не престай молящи спасти поющыя: отцев наших Боже, благословен еси.

*Ин. Ирмос:*

отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки. (с. 511)

Пещь живогорящу сотворив пребеззаконный, в сей заключает на три дни, не опалился же еси отнюд, вопия, неофите: благословен еси, Господи Боже, во веки.

Наслаждаешися песней преславно, стоящу ти посреде пламене, блаженне, роса бо божия прохлаждаше тя, мучениче, вопиюща: благословен еси, Господи Боже, во веки.

Величайшее чудо удивляя всяк ум, в тебе содеянное, ибо огнь никакоже опали тя, богомудре, разлиявся попали огня наследники.

*Богородичен:*

Явилася еси ангелов превышши, совета великаго ангела рождши, Богородице чистая, емуже вси песнопоем: благословен еси, Господи Боже, во веки.

*Песнь и~. Ирмос:*

Победители мучителя и пламене благодатию твоею бывше, заповедем твоим зело прилежаще, отроцы вопияху: благословите, вся дела господня, Господа.

Весьма возлюбив превозлюбившаго род человеческий, крест твой взял еси, и тому, блаженне, сраспялся еси, благословите поя, дела господня, Господа.

устранився всякия сласти, блаженне, смертоносныя, тебе соделал еси всего нескверно зерцало божественное, поя: благословите, вся дела господня, Господа.

Живоносну зарю от единаго божества триипостаснаго прием, явился еси сущым во тме солнце заблуждшым, благословите, поя, вся дела господня, Господа.

*Богородичен:*

Жизни тя матерь и Бога родительницу познавше, православною верою вси блажим, богородительнице, благословяще купно рождество твое, чистая, и превозносяще во веки.

*Ин. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и (с. 512) избавителю вопияше: отроцы, благословите, священницы, воспойте, людие, превозносите во вся веки.

Юным, всеблаженне, телом, и совершенным мудрованием, началозлобнаго лукавство погубил еси, сад краснейший прозябший во дворех, от иессеева израстшаго корене, к немуже вопиял еси непрестанно: священницы, воспойте, людие, превозносите во вся веки.

На судищи зверие тебе, страстотерпче, устыдешася, якоже даниила священнаго первее: Христовых бо тя познаша страданий свидетеля. егоже исповедуя, нестерпимыя муки претерпел еси, взывая: священницы, воспойте, людие, превозносите во вся веки.

Познавый тя первее в горе, неофите, лев превеликий, на судищи связану приведен напущается, в мучении твоем, страдальче: и познав поклоняшеся тебе со страхом, студом одержимь, и источники умилением слез благочувственне проливая, богоблаженне.

*Богородичен:*

Ново отроча родила еси, прежде всея твари рождшагося из\ отца несказанно, всечистая, того убо моли, обветшавшаго прегрешеньми ныне обновити, и вопиюща мя спасти: отроцы, благословите, священницы, воспойте, людие, превозносите во вся веки.

*Песнь ф~. Ирмос:*

Проявленное на горе законоположнику во огни и купине, рождество приснодевы, в наше верных спасение, песньми немолчными величаем.

Еще твоя, яко авелева, кровь и во веки богодохновенныя догматы гласом ясным Христове церкви проповедует, максиме всеблаженне и превеликий.

Отсечеся рука, пишет же божественным перстом, (с. 513) яко тростию и чернилом, отрезанным языком, и твоею кровию честною веру в сердцах православную.

Стал еси пред\ престолом божественным с мученики, ихже ревности и веры приобщился еси, отче, и нас усвой владыце, и твоя подражатели соделай.

*Богородичен:*

Ты еси, Богородице, оружие наше и стена, ты еси заступление к тебе прибегающих: тя и ныне на молитву предлагаем, да избавимся от врагов наших.

*Ин. Ирмос:*

устрашися всяк слух неизреченна божия снизхождения, яко вышний волею сниде даже и до плоти, от девическаго чрева быв человек. темже пречистую Богородицу, вернии, величаем.

Стал еси якоже агнец, к заколению вольне предлежа, убивающым тя горьким мучителем, мучениче неофите: и прободен в твоя ребра копием, блаженный конец восприял еси, страстотерпче Христов, доблественнейше.

Яко жертва, яко добро агня, яко честное заколение, якоже возложение храма святаго, якоже приношение чисто, якоже птица избранна, якоже юнец многоценен, якоже нов, блаженне, сад райский, Богу принеслся еси.

Сообразен был еси страстем пострадавшаго нас ради благостию, и равенством копия, мучениче, воистинну прославился еси: и ныне живеши на небесех, победы диадимою украшаемь и радости непреемныя исполняемь.

*Богородичен:*

Носящи якоже клеща небесный, Богородице, угль, хврастныя моего сердца страсти вся попаляющий, и геенскаго огня избави мя, молюся: да прославляю тя, надежду верных, всенепорочная. (с. 514)

*Светилен. Подобен:*
Свете неизменный:

Труба явился еси премудрости, благогласным языком твоим противных ужасая полки, максиме, свет монашествующих: темже твоими питающеся словесы, разум познаваем сущих.

*Богородичен:*

Свет мысленнаго веселия возсияла еси в мире, богородительнице Дево, избавителя и Владыку: темже помолися, души моея зеницы просветити светом светлости божественныя.

*На литургии, прокимен, глас д~:*
Святым, иже суть на земли его, удиви Господь вся хотения своя в них. *Стих:*
Предзрех Господа предо мною выну, яко одесную мене есть, да не подвижуся. *Апостол ко евреем, зачало т~л. Аллилуиа, глас д~:*
Воззваша праведнии, и Господь услыша их. *Евангелие луки, зачало кс~д. Причастен:*
Радуйтеся, праведнии, о Господе:

