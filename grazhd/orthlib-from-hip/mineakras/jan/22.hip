<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 514)

*Месяца тогоже в к~в-й день.*

*Святаго апостола тимофеа.*

*И святаго преподобномученика анастасиа персскаго.*

*На*
Господи, воззвах, *стихиры апостола, глас а~. Подобен:*
Всехвальнии мученицы:

Лучами духа * яве ты просвещаемь, * священноявленне тимофее, * светлейший яко светильник явился еси, * обтекая всю землю, * и просвещая благодатию: * и ныне молися, * даровати душам нашым * мир и велию милость.

Богомудре тимофее, * сладости поток пил еси, * и (с. 515) богомудренно напоил еси * разума божия * тепле желающыя, * Христу подражая: * к немуже ныне радостно отшел еси, * славу созерцая Троицы пресветлую * и мир безмерносильный.

Павлу повинуяся, * писанием беседуя духа, * светосиянен весь был еси, * делатель нескуден, * и тепл угодник Господень, всемудре, * целомудренне, благочестне, * о тимофее! жительствовав: * и венцев сподобился еси победы, яко законный страдалец.

*Стихиры преподобномученика, глас и подобен тойже:*

Мучеников похвала, * светлы возставив победы на прелесть, * тезоименитное, всеблаженне, благославие, * твоим званием носиши, * всюду обносимь, * яко тверд победитель, анастасие: * и ныне возстави * от греховных падений * верою чтущыя память твою.

Мучениче анастасие, * светлую возставив победу на лесть, * восприял еси сугуб венец постничества твоего, * и твердаго страдания, * и даже до смерти противления. * И чудес тебе достойно действо * Владыка Христос дарова.

Мира концы * твоя ныне поют чудеса, * чудодейственне анастасие, чудодействиями бо * возмездив Христос украси тя, * муки его ради претерпевша, * и по смерти безсмертнаго * удостоился еси благославия * и блаженства.

*Слава, глас и~:*

Богом пред\ъопределен и мудрому павлу ученик быв, научился еси божественным, добре жительствовав, и веру даже до крове несомненно соблюд, и верен архиерей показался еси, тимофее апостоле: темже идолонеистовствующыя обличил еси, дреколием и камением ураняемь, приял еси мучения венец. Сего (с. 516) ради, всеблаженне, молися о нас, верою совершающих всечестную память твою.

*И ныне, Богородичен, или крестобогородичен.*

*Подобен:*
Мученицы господни:

Юница нескверная, юнца видящи на древе пригвождаема волею, рыдающи жалостне, увы мне, вопияше, любимейшее чадо: что ти сонм воздаде безблагодатный еврейский, хотя мя обезчадствовати от тебе, вселюбезне;

*На стиховне октоиха. таже глаголем припев:*

Во всю землю изыде вещание их, и в концы вселенныя глаголы их.

*И поем стихиру самогласну апостола, глас а~:*

Светильника верных и апостола, во евангелии просиявшаго тимофеа, приидите, людие, воспоим, глаголюще: радуйся, красное веры прозябение, божественнаго павла сынотворения. Радуйся, честный знателю добродетелей, многомудрая уста слова. Радуйся, концев боговещанная цевнице. Радуйся, веры столпе и церкве утверждение.

*Слава, глас в~:*

Возвеличил еси, Христе, яко в иудеи и в вавилоне, честнаго креста силу, уведеша бо его ради животворнаго востания праздник. И бысть им плененный свободитель идолонеистовства, и мученик неописан чудес, ныне благохвальный анастасий славный страдалец, со ангелы ликуя, и моляся о душах наших.

*И ныне, Богородичен, или крестобогородичен.*

*Подобен:*
Егда от древа:

Болезни претерпевши многия в распятии сына и Бога твоего, пречистая, стоняше слезящи и восклицающи: увы мне, чадо сладкое, без правды како страждеши, хотя избавити яже от адама земнородныя; темже, пречистая Дево, тебе молим верою: милостива нам того соделай. (с. 517)

*Тропарь апостола, глас д~:*

Благости научився, и трезвяся во всех благою совестию, священнолепно оболкся, почерпл еси от сосуда избраннаго неизреченная, и веру соблюд, равное течение совершил еси, апостоле тимофее, моли Христа Бога, спастися душам нашым.

*Тропарь мученика, глас тойже:*

Мученик твой, Господи, анастасий во страдании своем венец прият нетленный от тебе, Бога нашего: имеяй бо крепость твою, мучителей низложи, сокруши и демонов немощныя дерзости, того молитвами спаси душы нашя.

*На утрени канон октоиха един, и святых два, на и~.*

*Канон апостола, егоже краегранесие:*

Тимофеа апостола песньми чествую. *Творение феофаново.*

*Глас а~. Песнь а~. Ирмос:*

Твоя победительная десница боголепно в крепости прославися: та бо, безсмертне, яко всемогущая, противныя сотре, Исраильтяном путь глубины новосоделавшая.

Востания страстей и неведения мрак, молитвами твоими, блаженне, разори светлою безстрастия благодатию, яко да богоявленна ныне достойно воспою тя.

Видев предведец и Бог твоего ума доброту, тимофее, божественным апостолом тя сослужителя удостоив показа, мудрым промыслом о нас промышляя.

Едино пресущественное начало, проразумевающее вся, вемы: от еллин бо апостол Христовою просвещен благодатию, ныне божественному павлу счисляется тимофей.

*Мученика:*

утром светлейшим твоего, Христе, востания осияваемь, сего тезоименитый, от востока устремився яко солнце, ныне церковь озаряет чудесы. (с. 518)

Божественныя любве исполнен, терпеливно муки претерпел еси, мучениче анастасие: и Христу постническими украшен добротами, радуяся привелся еси, благовонная жертва, блаженне.

*Богородичен:*

Радуйся, благодати источниче, радуйся, лествице и двере небесная, радуйся, свещниче и стамно златая, и горо несекомая, яже жизнодавца Христа миру рождшая.

*Песнь г~. Ирмос:*

Едине ведый человеческаго существа немощь, и милостивно в не воображся, препояши мя с высоты силою, еже вопити тебе, святый одушевленный храме, неизреченныя славы твоея, человеколюбче.

Излияся, всеблаженне, богатно благодать во устнах твоих, и реки догматов источи, церковь Христову напаяющыя, и многоплоден приносящыя плод, тимофее Христопроповедниче, богомудре апостоле.

Ноги твоя пророчески, всеблаженне, украсишася, всяк бо ум яве преимущий, благовестил еси мир, всемудре, древнюю разрушившаго человеков брань, Cпаса всех и Господа.

умертвив твоя уды плотския, слову повинул еси хуждшая, блаженне тимофее, владычество подав лучшему, и страсти удержав, душу уяснил еси, наставляемь павловыми учении.

*Мученика:*

Стезю шествовав тесную, первее убо пощением, к мученической славе пред\ъуспел еси, мучения ради наслаждение обрет болезньми, славне мучениче анастасие, небесную красоту приемля.

Болезнь страдания твоего во всю изыде вселенную, мучениче непобедиме: противу бо греха даже до крове (с. 519) сопротивився, победоносец был еси, и венцем победы украсился еси.

*Богородичен:*

Из тебе прозябе, чистая, цвет неувядаемый, благоухающий все человечество божественным миром естества своего, иже отцу собезначальный, и из тебе быв под летом, Дево всенепорочная.

*Седален, глас д~. Подобен:*
Скоро предвари:

Божественными даровании украшен, удобрил еси, славне, ефесскую светлую митрополию, апостоле: проповедник бо показался еси, с павлом божественным всем провозвестил еси спасительное слово. темже торжествуем верою память твою.

*Слава, мученика, глас тойже.*

Славою совершенства явился еси пречестен, яко божественными просветив светозарении ум, и познав креста крепость: преподобен постом, и кровьми мученик был еси богомудренне, анастасие блаженне: темже и чудес тобою точит дар Христос.

*И ныне, Богородичен:*

Дево всенепорочная, яже пресущнаго Бога рождшая, со безплотными того непрестанно моли, оставление прегрешений и исправление жития дати нам прежде конца, верою и любовию поющым тя по долгу, едина всепетая.

*Крестобогородичен:*

На кресте тя возвышена яко узре пречистая Мати твоя, слове божий, матерски рыдающи вещаше: что новое и странное сие чудо, сыне мой; како, жизнь всех, вкушаеши смерть, оживити мертвыя хотя, яко милосерд.

*Песнь д~. Ирмос:*

Гору тя, благодатию божиею приосененную, прозорливыма аввакум усмотрив очима, из тебе изыти Исраилеву провозглашаше святому, во спасение наше и обновление. (с. 520)

Законно, всеблаженне, пострадати изволив, воздержанием всеконечным треволнения страстей уму покорил еси, добродетели прием совершение, великопроповедниче богомудре тимофее.

Облистав яко солнце павел, испусти якоже зарю светлу, вселенную богатным светом просвещая, светоявленно тя, богоявленне тимофее, к наставлению нашему и утверждению.

Возжелав тепле желаний крайнейшее, и любовию срастворився, рачением на другую жизнь прешел еси, богоприятне, всегда твоего созирая рачителя, и того видения насыщаяся.

*Мученика:*

Ничтоже тя сущия ко Христу любве отлучи, ни удов отсечение, ни ран прещение, ни мечь, ни смерть, но ниже огнь, ниже глад, анастасие, небеснаго ликования купносельниче.

Со усердием на рамо крест твой взем, последовал еси Христовым спасительным заповедем: и сего быв подражатель даже до смерти, всеизряднейше, ныне наслаждаешися того светлости.

*Богородичен:*

Радость тебе яве с небесе пришед архистратиг, чистая, благовести, рек: Бог изыдет с плотию из тебе, Дево всечистая, во спасение любовию поющих тя.

*Песнь е~. Ирмос:*

Бог сый мира, отец щедрот, великаго совета твоего ангела, мир подавающа, послал еси нам: тем богоразумия к свету наставльшеся, от нощи утренююще, славословим тя, человеколюбче.

Перваго и всех виновнаго света невещественными сиянии просвещаемь, мир уяснил еси проповеданием честным: светильник благочестия жизни слово преимения проявленно явился еси, священнотаинниче всеблаженне. (с. 521)

Павла божественнаго истинный ученик учителя стопам последует, сего сея учения верным: имиже благочестия к свету наставляеми, из нощи утренююще славословим тя, человеколюбче.

Просвещением павел вторый являешися, служащий первей светлости, сея познанием просвети нас. Сего своинник тимофей явися, того всеоружием победительно ограждаемь.

*Мученика:*

Древле хваляйся безмерно, и землю претя об\ъяти, и всуе гордяся море, мудре, все потребити, твоими благомужествы, анастасие мучениче, попирается богопротивный.

Законно пострадав мученик Христов, и победив, страдании возмездия, чудес действо приемлет яве: недуги бо целит и демоны отгоняет, Христовою силою чудодействуя анастасий.

*Богородичен:*

Проклятие евы, всех матере, твоим рождеством, Дево, упразднила еси, миру благословение израстивши Христа: тем тя радующеся, и усты и языком Богородицу воистинну исповедающе величаем.

*Песнь з~. Ирмос:*

Из утробы иону младенца изблева морский зверь, якова прият: в Деву же всельшееся слово, и плоть приемшее пройде сохраншее нетленну. Егоже бо не пострада истления, рождшую сохрани неврежденну.

Колесница божия явился еси, тимофее, носящи того божественное имя, пред лицем безбожных мучителей, богоприятне, не ужасаяся сих свирепства: ты бо в непобедимую Cпаса крепость одеялся еси.

Венец благолепен приял еси, пребогате тимофее, богомудре апостоле: диадимою царствия достойно обложился еси, и предстал еси престолу Владыки твоего, с павлом радуяся в селех небесных, блаженне. (с. 522)

Миром умнаго, тимофее всечестне, плотию нас ради истощеннаго Христа обоняваемь, благовоние сего приял еси: и предал еси верою тебе притекающым, таинниче неизреченных святе, того мысленныя любве.

*Мученика:*

Зарею крестною яве просвещаемь, прелести мрак разрешил еси, и победил еси сплется с мучителем, всеславне: и радуяся приял еси твоя победительная, мучениче Христов анастасие, ликуя с мученическими воинствы.

*Богородичен:*

Весь лик от Бога научен пророческий, твое прорече таинство несказаннаго и божественнаго зачатия, еже из тебе божественнаго слова, Мати Дево: ты бо истиннейший и древний совет явила еси.

*Кондак, глас а~. Подобен:*
Лик ангельский:

Божественнаго ученика и спутешественника павлова тимофеа, вернии, воспоим вси: с сим почитающе мудраго анастасиа, возсиявшаго от персиды яко звезду, и отгонящаго душевныя нашя страсти, и недуги телесныя.

*Икос:*

Солнца множае возсия летнее святых торжество, и верныя просвети, и демонскую тмообразную силу отгна всю, и недуги очисти, и прошения просящих исполни. темже притекаю аз окаянный, и молюся от болезни страстнаго моего сердца, да прииму яже хощу, и обрящу яже требую: пременение печали, и житие безпечально, и прегрешений оставление, и божественное врачевание, душевное и телесное.

*Песнь з~. Ирмос:*

Тебе умную, Богородице, пещь разсмотряем, вернии, якоже бо отроки спасе три превозносимый, мир обнови, во чреве твоем всецел, хвальный отцев Бог и препрославлен. (с. 523)

Сликовник небеснаго чина ты по достоинству быв, веселишися радостно, зари светодательныя, блаженне, насыщаяся, священнотаинниче тимофее, хвальнаго возвещая Бога и препрославленнаго.

Священнодействуя Христово евангелие, от добродетельных высот, богописанная послания павел божественнейший радуяся посла, яко ученику тебе, тимофее, хвальнаго возвещая Бога и препрославленнаго.

Немощное плоти укрепляше благомощием души, яко безтелесен бо на земли ты жительствовав, мученик был еси во главу сокрушаемь, священнодетелю таинств божиих, богоблаженне.

*Мученика:*

Страдалец верныя поущает, яве образ показав мужество свое, божественней ныне подражати страсти вольней, юже за ны претерпе хвальный отцев Бог и препрославлен.

Равномощная Троица веруется благочестия рачителем: доблии бо страдальцы за сию пострадаша, крови изливающе, мученически борющеся, и душы предающе яве, и убиваеми.

*Богородичен:*

Радуйся, чистая, из тебе пройде пастырь, иже во адамову кожу одеявся, воистинну превозносимый, во всего мя человека, за благоутробие непостижное хвальный отцев Бог и препрославлен.

*Песнь и~. Ирмос:*

Чуда преестественнаго росодательная из\ъобрази пещь образ: не бо яже прият, палит юныя, яко ниже огнь божества Девы, в нюже вниде утробу. тем воспевающе воспоем: да благословит тварь вся Господа, и превозносит во вся веки.

Стояния ангельскаго сподобляемь, показался еси, (с. 524) тимофее блаженне, небесных чинов, научився бо преестественно, светлости сих подражал еси, мудре. с нимиже воспеваеши веселяся: да благословит тварь вся Господа, и превозносит во вся веки.

Силою одеявся с небесе, яко апостол явился еси, богомудре, нашедшею страннообразно учеником слова и самовидцем, о тимофее! с нимиже воспеваеши радуяся: да благословит тварь вся Господа, и превозносит во вся веки.

Стал еси, желания яве, всеблаженне, крайнейшаго яко достигл добрых, тимофее богопроповедниче, всегда осияемь светом троическим ясно. и ныне воспеваеши веселяся: да благословит тварь вся Господа, и превозносит во вся веки.

*Мученика:*

*От*
земли ты к небесем венценосец, мучениче анастасие, возлетел еси, лести всякия демонския избег, и попрал еси идольская чтилища. темже и зовеши ныне радуяся: да благословит тварь вся Господа, и превозносит во вся веки.

Омочил еси мученическими твоими кровьми твою одежду, пребогате мучениче: крест же яко скиптр нося, со Христом царствуеши во веки, анастасие, емуже ныне воспеваеши, радуяся: да благословит тварь вся Господа, и превозносит во вся веки.

*Богородичен:*

Архангельскими песнословии славимый богатное слово нас ради обнища, тя матерь доброту иаковлю, благословенная, избрав. темже воспевающе поем: да благословит тварь вся Господа, и превозносит во вся веки.

*Песнь ф~. Ирмос:*

образ чистаго рождества твоего огнепалимая купина (с. 525) показа неопальная, и ныне на нас напастей свирепеющую угасити, молимся, пещь, да тя, Богородице, непрестанно величаем.

Речение Давидово исполнися, яко бо молния вселенней явился еси, проповеданием озаряя концы, всеприснопамятне блаженне тимофее: тем тя богоявленне, непрестанно величаем.

Зарею светоначальною, премудре, богоначальным трисолнечным осиянием насыщаяся, и чисто наслаждаяся, поющыя тя, блаженне, спасай от мрака прегрешений, священнотаинниче всечестне.

Равна тя отцу и духу, единородне, праве мудрствующе, славим, ученьми апостолов твоих, Владыко, утверждаеми, павла, проповедника твоего смотрения, и тимофеа богомудраго.

*Мученика:*

Струями твоих кровей, славне, идольскую лесть всю погасил еси, исполнение же церкве уяснил еси, о нейже моляся всеизряднейше не престай владыце, да тя вси блажим.

О паче слова славы твоея, и неизреченнаго божественнаго воистинну осияния! егоже причастился еси яко победитель, анастасие, владыце Христу предстоя: егоже и ныне моли о нас, воспевающих тя.

*Богородичен:*

О страшнаго твоего чудесе! ты бо, Дево Богородице, таинство, прежде родов и прежде веков сокровенное в Бозе, вся создавшем, рождши Бога слова несказанно, явила еси.

*Светилен. Подобен:*
Свете неизменный:

Два светила в мире сияют светоносно, тимофей же великий в Христовых апостолех и анастасий мученик во единообразных, ихже восхвалим вкупе. (с. 526)

*Слава, и ныне, Богородичен:*

Вси вернии тя ходатаицу, ко из тебе ныне рождшемуся предлагаем, пресвятая: мы же лучшаго ради сраспинаемся сему. темже не престай о нас молящи.

*На стиховне октоиха. Слава, глас е~:*

Преподобне отче, победитель мидов и халдеев быв мысленных, всю вавилона прелесть низложив силою креста, ни гладкостию сластей умягчился еси, ни огня искушений убоялся еси: сего ради Христос Бог наш, почестьми победительными тя венча. темже со ангелы предстоя ко Господу молися, прося мира, и душам нашым велия милости.

*И ныне, Богородичен, или крестобогородичен. Подобен:*
Радуйся:

Егда грозд насажден сущ, яко лоза отрастила еси, узревши на древе повешена, прободена же копием в божественная ребра, что сие, глаголала еси, сыне и Боже мой; како иже недуги вся и страсти исцеляяй, страсти терпиши, безстрастен сый по естеству божественному; что тебе безблагодатнии людие, благодетелю, сия воздаша вместо благодеяний; вопияла еси, пречистая: но того страстьми, страстей мя свободити моли непрестанно, яко да славлю тя.

*На литургии, блаженна октоиха на д~: И апостола песнь г~-я, на д~. Прокимен, глас и~:*
Во всю землю изыде вещание их, и в концы вселенныя глаголы их. *Стих:*
Небса поведают славу божию: *Апостол к тимофею, зачало с~ч, от полу:*
Чадо тимофее, благодарю Бога: *Аллилуиа.*
Исповедят небеса чудеса твоя, Господи, ибо истину твою в церкви святых. *Евангелие луки, зачало н~. Причастен:*
Во всю землю изыде вещание их:

