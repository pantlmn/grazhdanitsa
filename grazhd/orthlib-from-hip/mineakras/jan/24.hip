<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 535)

*Месяца тогоже в к~д-й день.*

*Преподобныя матере нашея ксении.*

*И блаженныя матере нашея ксении петербургския.*

Служба ея писана в приложении.

*На*
Господи, воззвах, *стихиры октоиха г~, и святыя г~, глас а~. Подобен:*
Небесных чинов:

Претворшися первее любве честная, * и утверждши делом лучшим тебе помыслом, * изшла еси от суеты сластей, блаженная, стропотства, * и добродетелей жестоким право шествуеши, * восхождением странствовавши.

В пристанище божественное устремившися, * тихо прешла еси волн мирских мятеж, * души же твоея корабль весь, всечестная, * непогрузимь везущи * от сластей горести, * таинственных имений полн сущий.

Боголепным подражанием, * ты странствовавши, * нас ради свыше к нам низшедшаго возвысити падшыя, * пребываеши, мудрая, сродником убо неведома, * благочестивым же паче, * и Богу, ксение, всегда молящися.

*Слава, и ныне, Богородичен:*

Препрославлена еси в родех родов, * Дево Мати, отроковице Богородице Марие, * мира предстательство, * рождши (с. 536) плотию сына безначальнаго отца, * соприсносущна же духу воистинну, * егоже моли, спастися нам.

*Крестобогородичен:*

Воздвижена яко виде на кресте агнца, * непорочная Дева, * плачущи вопияше: * сладчайшее мое чадо, * что новое и преславное видение; * како содержай всяческая горстию, * на древе пригвоздился еси плотию;

*Тропарь, глас и~:*

В тебе, Мати, известно спасеся еже по образу: приимши бо крест, последовала еси Христу, и деющи учила еси, презирати убо плоть, преходит бо, прилежати же о души, вещи безсмертней. темже и со ангелы срадуется, преподобная ксение, дух твой.

*На утрени оба канона октоиха: и святыя на д~.*

*Глас и~. Песнь а~. Ирмос:*

Песнь возслем людие чудному Богу нашему, свободившему Исраиля от работы, песнь победную поюще и вопиюще: поим тебе, единому владыце.

Страннаго суща всякия добродетели и удалившагося от Бога деяньми безместными, присвой мя сему молитвами твоими благоприятными, ксение честная преподобная, твое странное житие благохвалящаго.

огнь тя разжже мысленный, яко вещь удобопальну, мирскую прелесть и плотскаго обручника отврещися увеща разумом мужественнейшим, и Господу чисте уневестися.

Странную уразумевши жизнь, на небесех пребывающую и непреходящую, звание яко деяние пременила еси, и потекла еси якоже елень жаждущий, безсмертнаго в след обручника.

*Богородичен:*

Песньми всечистую, вернии, Марию да восхвалим, (с. 537) Богоматерь обрадованную, покров божественный, благотишное пристанище, всех верных спасение.

*Песнь г~. Ирмос:*

утверждей словом небеса, и землю основавый на водах многих, утверди мя к пению славословия твоего, Господи.

удержала еси рачение божественное, чистыя души твоея, забвение прияти тя пощения болезней увеща, честная, и естества.

Безсмертнаго обручника добротами наслаждаема, доброту плоти увядила еси: и явилася еси краснейша, в божественный чертог вселившися.

Позлащенная крила добродетелей стяжавши, к высоте небесней возлетела еси, блаженная, яко голубица нетленна.

*Богородичен:*

Светлый облаче мысленнаго и пресветлаго солнца, возсиявшаго из чрева твоего, Дево, просвети душы поющих тя.

*Седален, глас и~. Подобен:*
Премудрости:

За милосердие явльшееся на земли, возлюбивши слово Бога отца, тому последовала еси, яко жениху, всеблаженная, и тленнаго жениха усердно оставила еси, оставльши же тленное богатство: темже во странстве тезоименитно живущи, страсти умертвила еси, и живых восприяла еси наследие, богодухновенная. Моли Христа Бога, прегрешений оставление даровати празднующым любовию святую память твою.

*Слава, и ныне, Богородичен:*

В напасти многоплетенныя впад от враг видимых и невидимых, бурею одержимь безчисленных прегрешений моих и яко к теплому заступлению и покрову моему, чистая, ко пристанищу притекаю твоея благости. Темже, всечистая, из\ тебе воплощенному безсеменно (с. 538) молися прилежно о всех рабех твоих, непрестанно молящихтися, Богородице пречистая, молящи его присно, прегрешений оставление даровати воспевающым достойно славу твою.

*Крестобогородичен:*

Агнца и пастыря и избавителя агница зрящи на кресте, восклицаше плачущи, и горько рыдающи, вопияше: мир убо радуется, приемляй тобою избавление, утроба же моя горит, зрящи твое распятие, еже терпиши за милосердие милости. Долготерпеливе Господи, милости бездно и источниче неизчерпаемый, умилосердися, и даруй прегрешений оставление верою поющым божественныя страсти твоя.

*Песнь д~. Ирмос:*

Из горы приосененныя, слове, пророк, единыя Богородицы, хотяща воплотитися, боговидно усмотри, и со страхом славословяше силу твою.

Вено Христу принесла еси чистоту, умерщвление удес и болезни воздержания: и восприяла еси небесное царство и вечнующее наслаждение.

образ тебе добрым подающи, привлекла еси многия душы на спасение, отторгшися мирскаго пристрастия, ксение богомудрая и досточудная.

Мочащи постелю слезами, преподобная, и с пепелом ядущи хлеб, утешение получила еси нестареющееся и рая наслаждение.

*Богородичен:*

Радуйся, от нас святая Богородице: радуйся, радость рождшая миру: радуйся, едина защищение человеков, благословенная Богородице чистая.

*Песнь е~. Ирмос:*

Мрак души моея разжени, светодавче Христе Боже, началородную тму изгнав бездны, и даруй ми свет повелений твоих, слове, да утренюя славлю тя.

Яко юница желающи пастыря божественную доброту, (с. 539) взывала еси: где ныне пасеши, женише; где почиваеши, рцы ми; желаю твое видети преизящное видение, и распаляюся всюду.

Рачительныя доброты моея, вопиет жених, ищущи, честная, добродетельми облиставшися, в небесех мя смотри: тамо пасу аз, и моя призываю всегда овцы.

Горлица краснейшая, ластовица светлейшая и мысленный славий, ловления претекши мысленных сетей, явилася еси, ксение честная, и в пожеланней доброте Христове, досточудная.

*Богородичен:*

Безматерня горе, в последняя, сущым доле, раждаеши без отца, осуществовавшаго, Дево, наше все, за благоутробие многое: егоже моли спасти от тли поющыя тя.

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Странное твое житие, и паче человека пощение прославляя, тебе ради странствовавый, славная, знаменьми и чудесы преславными истинно тя, преподобная, украси.

Кругом добродетелей венчавшися, востекла еси, к немуже желала еси Христу, кругом звездным тя паче ума возвещающу, ближним и дальним, страннообразно, ксение славная.

устранившагося далече от заповедей Бога нашего, присвой мя твоими, преподобная, мольбами, и странна мя сотвори лютыя геенны, и страстей содержащих мя.

*Богородичен:*

На рамех херувимских неописанно седяй, описан (с. 540) в твоем чреве вселися плотию, а не божеством, и из тебе пройде спасаяй человечество.

*Кондак, глас в~. Подобен:*
Кровей твоих:

Твою страннонравную, ксение, память совершающе, любовию почитающии тя, поем Христа, во всех тебе подающаго крепость исцелений: емуже всегда молися о всех нас.

*Песнь з~. Ирмос:*

отроки оросивый в пещи, и Деву сохранивый рождшую тя по рождестве, благословен еси, Боже отец наших.

Пеленами рим хвалится, миласса же множае твоя мощи стяжавши, из нихже точатся чудеса верным, богоневесто.

Река явилася еси врачеваний, страстей море потопляя песнопоющих: благословен еси, Господи, Боже отец наших.

успила еси страсти душетленныя во многих бдениих, блаженная, и праведным подобным сном уснула еси, о мире молящися.

*Богородичен:*

Из тебе воплотившагося паче слова, молящи не престай, препетая Богородице, от сетей избавитися вражиих душам нашым.

*Песнь и~. Ирмос:*

Покрываяй водами превыспренняя своя, полагаяй морю предел песок, и содержай вся, тя поет солнце, тя славит луна, тебе приносит песнь вся тварь, яко содетелю всех, во веки.

Обручившися, яко писася, единому мужу Христу, красному добротою, всяк вид добродетелей благочестно навыкла еси, славная, и в чертог божественный вселися, вено приимши благодать врачеваний во вся веки.

Душа моя в след тебе прилепися, Христе, вопияла еси любовию: яко земля жаждущая, тя воду живу (с. 541) ищу, Господи, тебе тучы приношаю слез, твоея любве струею напой мя, Cпасе, во вся веки.

украсилася еси возлюбльши истинно сущее желание прославилася еси, отроковице, препрославленному прилепившися Богу: ты лик святый привела еси дев спасу, тя подражавших, с нимиже в горних ликуеши селениих.

*Богородичен:*

Едину тя избра доброту иаковлю отчее слово, и посреде тебе вселися, и яко благоволи, паче всех красный человеков, всечистая, пройде, омрачившееся наше очищая естество.

*Песнь ф~. Ирмос:*

Благословен Господь Бог Исраилев, воздвигнувый рог спасения нам в дому Давидове отрока своего, в нихже посети нас восток с высоты, и направил ны есть на путь мира.

Немощию, славная, некрепкаго врага победила еси, странну проходящи жизнь, и страсти плотския умертвивши: и ныне на небесех живеши, идеже твое имаши истинно жительство, яко чистая дева.

Благословен Господь, пристанище тихое врачеваний показав честную твою раку, нам присно бедствующым пучиною и бурею страстей, монашествующих славо и дев похвало, богоносная ксение.

Яко девства храм, яко чистую голубицу, яко горлицу непорочную, яко невесту Христову красную добротою тя, и непорочную, яко образ божественных добродетелей, яко верт заключен, вернии почитаем, богоносная ксение.

*Богородичен:*

Глаголом твоим последующе, роди родов, блаженная, тя ублажают присно: Бога бо истинно блаженнаго родила еси, чистая Дево, вся блаженны тому работающыя неложно творящаго.

