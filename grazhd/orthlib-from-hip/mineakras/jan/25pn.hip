<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 738)

*Месяца тогоже, в неделю, ближайшую к к~е дни*

*Празднование собору новомучеников, и исповедников российских,*

[Зри] *имже канон поем из общей минеи*
{<::рус>Служба сия печатается по изданию: Минея Январь. Международный издательский центр православной литературы. М., 1996. Ч. ИИ, с. 578-590<::слав>}

Аще к~е день ианнуария прилучится в понедельник, вторник или среду, поем новомучеником в неделю, яже есть пред\ сим, аще ли будет в четверток, пяток или субботу, поем им в неделю последующую.

Аще прилучится к~е ианнуария в день недельный (воскресный), поем службу новомучеником в тойже день, службу же святому григорию богослову в к~з день ианнуария купно со службою святителю иоанну златоусту. Предваряет тогда служба святителю григорию. Ведомо буди и сие: служба сия бывает, наченши от к~в и восходящи до к~и ианнуария. И аще прилучится тогда неделя мытаря и фарисеа, или блуднаго, или мясопустная, поем новомучеником с триодию, якоже трием святителем по марковой главе.

Аще прилучится в тойже день память великаго святаго, поем святому великому, в субботу ближайшую, или в иный день.

Аще же будет где в той день храм, поем службу храма с триодию непременно, святым же новомучеником во грядущую неделю. (с. 739)

*На малей вечерни: стихиры воскресны.*

*Слава, глас и~:*

Земля русская и небо земное бысть: в своих разселинах телеса новомучеников и исповедников сокрывши и тех небесною славою просиявши, иже своими кровьми оросиша ю, пострадавше от слуг сатанинских за веру Христову во искупление грехов богоотступления.

*И ныне, Богородичен, догматик гласа.*

*На стиховне стихира воскресна. Таже стихиры новомучеником, глас а~.*

*О,*
велиции страстотерпцы новомученицы российстии, с любовию припадаем к вам, и прославляюще вашя подвиги, благоговейно лобызаем раны вашя, молите, молимся, о душах наших.

*Стих:*
Разжегл ны еси, якоже разжизается сребро.

*О,*
славнии новомученицы российстии, егда оскудеваше вера, укрепляете ю исповеданием вашим, егда изсякаше любы, любве ради ко Христу дасте себе на муки и смерть, егда колебашеся надежда, утверждасте ю вашим упованием на Бога, егоже молите, да укрепит в нас веру, надежду и любовь.

*Стих:*
Воззваша праведнии и Господь услыша их.

Не человецы спасают церковь, и ничтоже пользует согласие со враги ея, но церковь спасает человеки силою Христовою, якоже подвиг ваш показа. о непоколебимии новомученицы российстии, воистину есте (с. 740) слава церкве, о нейже прилежно молитеся, да непоколеблему утвердит ю Христос.

*Слава, глас в~:*

*О,*
дивное воинство новых страдальцев российских. кто возможет достойно прославити вас: воистину блаженна земля, напившаяся кровьми вашими, грады же и веси ея тайно освятишася, восприимше честнии останки вашя множицею без\ пения церковнаго, такожде же и без\ погребения честнаго. но молитеся, святии, о стране вашей и о всех чтущих вас.

*И ныне, Богородичен.*

*Тропарь воскресен.*

*Слава, тропарь, глас д~, зри на Велицей вечерни.*

*И ныне, Богородичен,*
Еже от века:

*На велицей вечерни*

*Стихиры воскресны д~. Таже стихиры новомучеником глас а~:*

Начало ныне положим, о братие, молением теплым к новым угодником божиим: тии бо страшными мучении очищаеми, рождие плодоносныя лозы Христовы явишася, сладостию благодати обильно напояемии, во благоухании святости их нам предлагаемии, да со умилением назидающеся подвигом их, принесем Богу и мы плод покаяния.

Начало крещения страшнаго, имже паки крестися земля русская, восхвалите, о горы киевския, крестом апостола андреа благословенныя. идеже бо благодать возсия (с. 741) роду нашему от веры же и духа во отверзение царствия божия, тамо подобаше начатися и сему обновлению кровию первозакланнаго от святителей русских, тезоименнаго просветителю нашему. сей бо владимир новый, из\ виноградника своего изведен за врата священныя лавры печерския, венчания стефанова сподобляется, прощая и благословляя убивающих его, яко кроткий молитвенник о душах наших.

Рыдание, жалость и горе: се свиток иезекиилев, насытивый душу твою, святе тихоне, патриарше наш! да услышится и ныне глас твой: братие, архипастырие и пастырие, зовите чада ваша на защиту церкве православныя. да услышат же и разорители храмов божиих огненное слово твое: аще еще токмо именем Христианским нарицаетеся, властию нам от Бога данною анафематствуем вас. о страшнаго отлучения вечнаго! се анафема никимже разрешаема! се дерзновение патриаршее!

*Глас д~:*

Кроток, но непоколебим был еси, петрова града избранниче, священномучениче вениамине, копронимы новыми обреченный, лжепастырьми преданный власти богоборней. тогда же яви тя Бог учителя безбоязненна, и се завет твой, из\ заточения возвещенный: да не пощадим мы себе церкве ради и не предадим святую церковь себе ради. на суде же беззаконнем твое слово бысть всем дивно: жизнь (с. 742) ли или смерть ныне возвестите ми, аз же знаменовав себе святым крестом, реку: слава тебе, Господи, Боже, о всех.

Жертва Богу живопогребенныя в кладезеподобный ров низринутыя: прежде всех елисавета страстотерпица, к горним устремленная княгиня милосердная, бисер православия в новем отечестве обретшая, евангельски убийцу мужа своего простившая, молитвою и благотворением Богу угодившая, безбожными же непощажденная. помолитеся за нас святии князие, помолитеся за всех преподобнии страстотерпицы, елисавето с варварою верною. услышите нас, в веси гефсиманийстей погребенныя, услышите нас и тии, ихже погребение неведомо, услышите нас паки вкупе приятыя во обители небесныя, святая осмерице, молите Бога о нас.

*Глас и~:*

Адамантово мужество ваше слава есть церкве российския, страстотерпцы и исповедницы новии, ученицы бо есте филипповы и ермогеновы, приснии же многострадальному патриарху тихону, иже и даде вам имя свое. пребысте терпением в бедах, гоними и убиваеми. но кто изочтет и муки, горшия смерти, обаче явистеся и проповедателие сущым с вами во узах, просветителие прежденеверующих, строителие святых таинств. велия вера ваша, во всем явисте себе, яко божии слуги. (с. 743)

*Слава, глас а~.*
Начало ныне положим: *И ныне: Догматик гласа.*

*Вход. Прокимен, и чтения г~.*

*Пророчества исаиина чтение (глава м~г):*

Тако глаголет Господь: вси языцы собрашася вкупе, и соберутся князи от них. Кто возвестит сия в них; или яже от начала, кто слышана сотворит вам; Да приведут свидетели своя, и оправдятся, и да услышат, и да рекут истину. Будите ми свидетели, и аз свидетель, глаголет Господь Бог, и отрок егоже избрах: да познаете и веруете ми, и разумеете, яко аз есмь: прежде мене не бысть ин Бог, и по мне не будет. Аз есмь Бог, и несть разве мене спасаяй. Аз возвестих, и спасох, уничижих, и не бе в вас чуждий. Вы мне свидетели, и аз Господь Бог, и еще от начала аз есмь: и несть от рук моих избавляяй. Сотворю, и кто отвратит то; сице глаголет Господь Бог, избавляяй вас святый Исраилев.

*Премудрости соломоновы чтение (глава г~):*

Праведных душы в руце божией, и не прикоснется их мука. Непщевани быша во очесех безумных умрети, и вменися озлобление исход их, и еже от нас шествие сокрушение, они же суть в мире. Ибо пред лицем человеческим аще и муку приимут, упование их безсмертия исполнено. И вмале наказани бывше, великими благодетельствовани будут: яко Бог искуси я, и обрете их достойны (с. 744) себе. Яко злато в горниле искуси их, и яко всеплодие жертвенное прият я. И во время посещения их возсияют, и яко искры по стеблию потекут. Судят языком, и обладают людьми, и воцарится Господь в них во веки. Надеющиися нань разумеют истину, и вернии в любви пребудут ему. Яко благодать и милость в преподобных его, и посещение во избранных его.

*Премудрости соломоновы чтение (глава д~):*

Праведник аще постигнет скончатися, в покои будет. Старость бо честна не многолетна, ниже в числе лет исчитается. Седина же есть мудрость человеком, и возраст старости житие нескверное. благоугоден Богови быв, возлюблен бысть, и живый посреде грешник преставлен бысть: восхищен бысть, да не злоба изменит разума его или лесть прельстит душу его. Рачение бо злобы помрачает добрая, и парение похоти пременяет ум незлобив. Скончався вмале, исполни лета долга: угодна бо бе Господеви душа его, сего ради потщася от среды лукавствия. Людие же видевше, и не разумевше, ниже положше в помышлении таковое: яко благодать и милость в преподобных его, и посещение во избранных его.

*На литии стихира, глас и~:*

Ангели божии радостнии призывают, да возрадуемся вси! сии бо радующеся и о едином грешнице кающемся, ликовствуют о множестве новых (с. 745) святых, о мученицех и исповедницех церкве российския, блистающияся страданьми их: се патриарх, иерарси, священницы, монаси и множество человек всякаго звания, узами и лишеньми искушеннии, мученьми же лютыми и многообразными и смертию, яже введе их в жизнь безконечную. сего же ради подвига их дадеся им благодать молитися за ны. царское бо суть тии священие, надежда рода нашего обновления, возвестители милости Cпаса нашего, призвавшаго их в свой чудный свет.

*Слава, и ныне: Богородичен, глас тойже:*

Заступнице усердная, скорбящих присное радование, утешительница еси призывающих тя в час испытания, пресвятая владычце Богородице, виждь храмы сына твоего разоренныя, воззри на поругание безбожными смиренных служителей его, услыши стенания рабов твоих, и сама со страстотерпцы святыми заступи и помилуй нас.

*На стиховне стихиры воскресны. Слава, глас з~:*

О святии смиреннейшии священницы исповедницы, зрим вас, како в страшную годину гонений далече от домов ваших сослани бысте. зрим вас, гладных, цынготных, вида своего лишенных, струпиями кровоточащими покровенных, приставники биемых и сна лишаемая плачущих о чадех оставленных и о матерех их беззащитных. и кто испишет имена ваша! кто поведает миру (с. 746) вся претерпенная вами! обаче ведает Бог избранныя своя, сохранившыя залог, врученный им даже до смерти, и сего ради дерзновение имущыя молитися о нас.

*И ныне, Богородичен, глас тойже:*

Богородице, безпомощным помоще! помози и ныне страждущым людем страны российския, в заточении, в муках, или в тяжких обстояниих сущым. тебе молимся, молися владычце со святыми новомучениками и исповедниками рода нашего, избавитися от бед мнозех рабом твоим.

*По*
Ныне отпущаеши Богородице Дево, *дважды и тропарь святым единожды. Аще несть бдения, тропарь воскресный.*

*Слава, тропарь, глас д~:*

Днесь радостно ликует церковь русская, яко мати чада, прославляющи новомученики и исповедники своя: святители и иереи, царственныя страстотерпцы, благоверныя князи и княгини, преподобныя мужи и жены и вся православныя Христианы, во дни гонения безбожнаго жизнь свою за веру во Христа положившыя и кровьми истину соблюдшыя. тех предстательством, долготерпеливе Господи, страну нашу в православии сохрани до скончания века.

*Или сей:*

Цвети российскаго луга духовнаго, в годину лютых гонений дивно процветшии новомученицы и исповедницы безчисленнии: святителие и пастырие, (с. 747) монаси и мирстии, мужие, жены же и дети, добрый плод в терпении Христу принесшии, молитеся ему, яко насадителю вашему, да избавит люди своя от безбожных и злых, да утверждается же церковь русская кровьми и страдании вашими во спасение душ наших.

*И ныне, Богородичен воскресный:*
Еже от века:

*На утрени на*
Бог Господь: *тропарь воскресен, дважды. Слава, новомучеником. И ныне: Богородичен воскресный:*
Еже от века:

*Полиелей и величание:*

Величаем вас, святии новомученицы и исповедницы российстии: и чтим честная страдания ваша, яже за Христа претерпели есте.

*псалом избранный:*
Бог нам прибежище и сила. Ангельский собор: *посем ектениа малая и возглас:*
Яко благословися имя твое:

*По полиелеи впакои гласа, таже седален святых, глас а~: Подобен:*
Камени запечатану:

Проидосте сквозе огнь мучения и воду слез, изведе вы Господь в покой святых, новомученицы и исповедницы российстии, ходатаи воззвания к Богу разумеющым и лобызающым подвиг ваш. слава предуведевшему произволение ваше, слава предуставившему вас к славе небесней, слава подающему нам вами велию милость. (с. 748)

*Ин седален, глас тойже:*

Яко любящым Бога, вам о страстотерпцы, вся претерпенная на земли быша во благое. и прешли есте, яко избраннии, к обещанному наследию вечных благ. Слава давшему вам в тяжких муках крепость, слава венчавшему вас, слава действующему вами спасение наше.

*Слава, глас г~:*

Возсияли есте на тверди церковней, святителие престолов российских первейших: тихоне святейший, патриарше, анафему врагом креста пламенне изрекий, владимире святителю киевский, зрелейший начаток новых плодов сада русскаго и вениамине, светильниче петроградский, издетска возжелевый за Христа страдати, еже и бысть. славятся же с вами и вси страстотерпцы новии. мы же со умилением вам сице рцем: радуйся, соборе крепкий терпеливый. будите молитвенницы дерзновеннии о всех молящихся вам.

*И ныне, Богородичен, глас тойже:*

Красоте девства твоего, и пресветлой чистоте твоей гавриил удивився, вопияше ти, Богородице, кую ти похвалу принесу достойную, что же воз\ъименую тя, недоумеваю и ужасаюся. темже яко повелен бых, вопию ти: радуйся, благодатная.

*Аще храм святым, глаголем: Прокимен, глас д~:*
Тебе ради, Господи, умерщвляеми есмы весь день. *Стих:*
Вменихомся яко овцы заколения. (с. 749) *Евангелие от матфеа, зачало л~з:*

*По н~-м псалме стихира, глас з~:*

Воскресения Христова истиннии свидетели явишася новии страстотерпцы и исповедницы, имже праздник сей составихом, како бы тии понесли крест свой, аще не бы знали, яко недостойнии суть страдания нынешняго времене, к хотящей славе явитися в них.

*Даже до зде храма святым.*

*Каноны: Воскресный и Богородице гласа.*

*Аще в неделю мытареву, или блуднаго, или мясопустную зри маркову главу ианнуариа в г~-й день.*

*Таже новомучеников канон поем из общей минеи.*

*По г~-й песни кондак, глас г~:*

Днесь новомученицы российстии в ризах белых предстоят агнцу божию и со ангелы песнь победную воспевают Богу: благословение, и слава, и премудрость, и хвала, и честь, и сила, и крепость нашему Богу во веки веков. аминь.

*Ин кондак, глас в~:*

Новии страстотерпцы российстии, исповеднически поприще земное претекшии, страданьми дерзновение приимшии, молитеся Христу, вас укрепившему, да и мы, егда найдет на ны испытания час, мужества дар божий восприимем. образ бо есте лобызающым подвиг ваш, яко ни скорбь, ни теснота, ни смерть от любве божия разлучити вас не возмогоша. (с. 750)

*Икос:*

Егда начинахуся дние огненнаго искушения церкве российския и не благоволи Господь прияти о нас всесожжения и жертвы, тогда мнози архиереи и священницы не приложишася плоти и крови, но уразумевше волю господню, сами себе принесоша, яко непорочное заколение. и вслед первосвященника вечнаго и ходатая новаго завета внидоша сии во святилище с кровию своею, да очистятся грехи людстии. славни суть имена ваша, мужественнии страстотерпцы, образ бо нам есте, лобызающым подвиг ваш, яко ни скорбь, ни теснота, ни смерть от любве божия разлучити вас не возмогоша.

*Седален, глас и~:*

Немощию плоти нам подобострастнии, духом в меру древлих отцев тщалися есте, о непреклоннии священноисповедницы российстии, иже в разоренную обитель соловецкую и во иная места заточения ссылаемии. умножающымся же страданием вашым, избыточествоваше тайно и утешение от Господа, им же ныне истее утешаетеся, в невечерний день достигше царствия Христова, в немже не престайте молим вас, молящеся о спасении душ наших.

*Слава, и ныне: грядущаго предпразднства, глас тойже:*

Радуются новомученицы и исповедницы рода нашего, сретающе Господа и Владыку своего, егоже иногда (с. 751) срете святый старец симеон, прирекий: ныне отпущаеши раба твоего Владыко. сподоби, Господи, и нам в час исхода от жизни сея временныя прощенным быти и отпущенным с миром, молитвами пречистыя владычцы нашея Богородицы и ныне воспеваемых угодников твоих и всех святых.

*По з~-й песни кондак воскресный и икос его.*

*Ексапостиларий воскресен:*

*Слава, светилен святым:*

Вельми светел явися нам подвиг ваш, святии новомученицы и исповедницы во дни сия, малодушием омраченныя, оскуде бо вера за умножение беззаконий наших, охладе любы, поколебася надежда, доблесть же ваша озари славою новою русскую церковь.

*И ныне: Богородичен воскресный.*

*На хвалитех стихиры воскресны октоиха, таже святых новомучеников, глас з~:*

Слыша страшну весть о гонениих, на церковь божию воздвигнутых, всероссийский наш собор, священный и великий, во едину мысль соборну вся совокупи и моления устави о гонимых и о убиенных исповедницех и мученицех в день святителя владимира страдания, и смерти. мудрствуяй сей день со церковию мудрствует: дние преставления отшедших к Богу в муках деньми рождества их наречени быша. сего ради совершаем праздник сей, яко рождество российских новых страстотерпцев. (с. 752)

*Глас и~.*

Отрекошася просити милости осужденнии от безбожник священницы божии ихже благослови святый патриарх, на муки и на смерть за Христа. егда же воутрие ведоми быша на казнь, не ведяху стражие, како сретшыя их верныя отгонити. лобызаху бо людие обреченным смертником и священныя руце их и одежды край, онем победно поющым: Христос воскресе из мертвых, смертию смерть поправ. Господи молитвами священномучеников сих помилуй нас.

*Глас а~:*

*Стих:*
Разжегл ны еси, якоже разжизается сребро. О славнии новомученицы.

*Стих:*
Воззваша праведнии и Господь услыша их. Не человецы спасают церковь: (зри на малой вечерни).

*Слава:*
стихира евангельская. И ныне: Преблагословенна еси: Славословие великое, тропарь воскресный, ектении и отпуст.

*На литургии блаженны гласа на з~ и святых новомучеников на д~:*

Помяни Господи, страшная мучения, имиже о тебе пострадаша страстотерпцы новии, от рода нашего ныне прозябшии, и приими моления их о спасении нашем.

Отверзл еси, судие праведный, царство небесное исповедником церкве российския. услыши Господи правду их, вонми молению их о спасении душ наших. (с. 753)

*Слава:*

О Троице пребожественная! возврати пленение наше. вемы яко умножишася якоже николиже прежде грех в стране нашей, но возсия и благодать в подвизе новых святых, иже и молят тя, трисвятый Боже, о спасении душ наших.

*И ныне:*

Расточенныя собери, малодушныя возстави, отрекшыяся же от святой веры призови и обрати, о благодатная и прчистая Дево марие, со святыми новомученики и исповедники Христа Cпаса умоляющи о прощении и спасении душ наших.

*По входе тропари по уставу святых, имущих бдение, прилучившихся в неделю.*

*Аще же триодь, зри маркову главу ианнуариа а~- й день.*

*Прокимен гласа (или триоди) и святых глас з~:*
Тебе ради Господи, умерщвляеми есмы весь день. *Апостол рядовый и святых к римляном, зачало ч~ф. Аллилуиа гласа и святых глас д~:*
Воззваша праведнии и Господь услыша их и от всех скорбей избави их. *Евангелие рядовое и святых от луки зачало р~з. Причастен:*
Хвалите Господа с небес: *И святых:*
Радуйтеся праведнии о Господе:

*На молебном пении тойже прокимен:*
Тебе ради Господи: на глас д~ *(зри стих на утрени). Евангелие от матфеа, зачало л~з.*

