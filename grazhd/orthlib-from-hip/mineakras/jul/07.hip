<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 115)

*Месяца тогоже в з~-й день.*

*Преподобных отец наших, фомы, иже в малеи, и акакиа, иже в лествице.*

*Стихиры, глас а~. Подобен:*
Небесных чинов:

Богосиянна тя светильника, отче, познахом, * мысленными зарями озаряюща мир, * и тму отгоняща лукаваго * демонов смущения. * темже светоносную твою память * верно празднуем, блаженне.

Светел в житии древле быв, богатством и силою, * монашеским образом, * преподобне, одеялся (с. 116) еси, отче фомо, * нищете подобяся нас ради воплощшагося: * темже многими тя даровании обогатил есть.

Столпом огненным зрительно тя * Бог настави ко спасению, * отче, * к тихому пристанищу, * и к горе безстрастия: * воду же твоею молитвою источил еси, * и невидящым еже видети, * и хромым благотечение даровал еси.

*Ины стихиры святаго акакиа, глас д~. Подобен:*
Яко добля:

Воздержанием мудрость плотскую умертвил еси, * и душу оживил еси постом, * и добродетелей совершением. * отсюдуже и явился еси * яко жив по кончине воистинну: якоже бо сон вменися тебе смерть, * к Богу преставльшуся, * и в руце душу преложшу ему, * акакие славне.

Страстей успил еси * желания, акакие, * бдение всенощное яко стяжав, * послушание и смирение, * поучение же божественных писаний, * и сердце чисто, * и ум несмущен. * темже был еси и приятелище духа святаго, * зари чудес возсияв концем.

Мирскаго пристрастия * до конца возгнушався, * безстрастия сосуд был еси: * в любомудрии же, славне, * детельным восхождением * возвысился еси к самому желанию конечному, * и узрел еси тайным видением * невидимых недомысленныя и божественныя доброты, * акакие всемудре и блаженне.

*Слава, и ныне, Богородичен:*

Яже Бога невместимаго * во чреве твоем вместившая, * человеколюбно человека бывша, * и наше смешение из тебе приимша, * и обоживша яве, * не презри мене, всечистая, ныне скорбяща: * но ущедри скоро, * и различныя вражды же * и вреда лукаваго свободи. (с. 117)

*Крестобогородичен:*

Агнца и пастыря тя * на древе яко виде, * агница рождшая рыдаше, * и матерски ти вещаше: * сыне возжеленне, * како на древе крестнем повешен еси, долготерпеливе; * како руце и нозе твои, слове, * пригвоздишася от беззаконных, * и кровь твою излиял еси, Владыко;

*Тропарь, глас д~:*

Боже отец наших, творяй присно с нами по твоей кротости, не отстави милость твою от нас, но молитвами их в мире управи живот наш.

*Канон преподобнаго фомы.*

*Глас в~. Песнь а~. Ирмос:*

Грядите, людие, поим песнь Христу Богу, раздельшему море, и наставльшему люди, яже изведе из\ работы египетския, яко прославися.

Просвещение божественныя благодати, славне, в души приим, яко другий египет страстей мглу оставил еси, и житие приял еси небесное.

Светел, отче, в житии быв, на иноплеменники воздвигл еси неисчетны победы, и монашествовав преподобно, полки демонов победил еси.

Воздержательно врагу сплется, пособием, преподобне, божественнаго духа смирил еси сего, и победы с небесе венец приял еси.

*Богородичен:*

Едина Бога всех сущаго невместима, тебе вместна бывша за благость, породила еси, отроковице. егоже моли, спасти поющыя тя.

*Ин канон преподобнаго акакиа, егоже краегранесие:*

Акакиа, изряднаго послушника, песньми пою.

*Глас д~. Песнь а~. Ирмос:*

Моря чермную пучину, невлажными стопами, древний (с. 118) пешешествовав Исраиль, крестообразными моисеовыма рукама амаликову силу в пустыни победил есть.

Незлобным нравом обложився, благообразную добродетелей стяжал еси доброту, Христову вольному послушанию подобяся даже до смерти, всеблаженне.

Злобы обретателя посрамил еси беззлобием твоим, терпением же, отче, искушений того гордую и вознесенную вражду к земли, всеблаженне, смирил еси.

Воздержанием терпеливным, преподобне, пред\ъобучаяся, и страстей отсекая начала, безстрастия одеждею украсился еси послежде, благодатию божественною покрываемь.

укрепль душевное устроение терпением твердым, и доблим, всеблаженне, помыслом по вся дни терпев мученический подвиг, и венечник показался еси.

*Богородичен:*

Крепость творительная и пение, Бог и Господь, иже нас ради из\ тебе воплощейся и рождейся, пророчески якоже исаиа, пречистая, благовести.

*Песнь г~. Ирмос:*

утверди нас в тебе, Господи, древом умерщвей грех, и страх твой всади в сердца нас поющих тя.

Твоими преклонься Бог мольбами, рукою тя пророка уз избави, и шествовати благоизволи к болезненному труду воздержания.

Жития горькое оставив треволнение, ко пристанищу приступил еси воздержания и тишине божественней, отче фомо, исполнився духа благодатию.

Столпом Исраиля, иногда пустыню, всеблаженне, проходити наставивый, столпом тя огненным наставляше, провидяй души твоея благородие.

*Богородичен:*

Златую яко истинно кадильницу, и стамну манны, (с. 119) и божественную гору, и палату красну божию, тя, Дево, именуем.

*Ин. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище и утверждение.

Всего тебе самаго творцу твоему и Богу, преподобне, возложив, терпел еси томительное уничижение.

Законно страдальческое терпение, воздержниче, показал еси на земли. темже тебе небесное веселие дадеся.

Смирение истинно, долготерпение опасно держал еси, терпение, воздержанием с послушанием, преблаженне.

*Богородичен:*

Всех содетель зиждется, нас ради, пречистая, плоть прием одушевлену, из тебе, пресвятая богоневесто.

*Кондак акакиа, глас в~. Подобен:*
Вышних ищя:

Мир оставль, Христу последовал еси от младенства, премудре акакие преподобне, того подражая вольное смирение, низвергл еси гордостнаго мучителя: моли непрестанно о всех нас.

*Седален, глас д~. Подобен:*
Явился еси днесь:

Явился еси, преподобне, благоугодив божественными деянии, и житием чистым, наследия сподобился еси безплотных, моли спастися нам.

*Слава, акакиа, глас тойже. Подобен:*
Скоро предвари:

Светлостию веры, и детельным светом, явился еси равноангелен на земли воистинну, акакие всемудре, показал еси мужески крепкое ума твоего, сокрушил еси нападания страстей постом. темже и по кончине, яко жив явился еси, непобедиме.

*И ныне, Богородичен:*

Обновила еси, чистая, божественным рождеством твоим, истлевшее во страстех земнородных мертвенное (с. 120) существо: и воздвигла еси вся от смерти к животу нетления. темже тя по долгу блажим вси, Дево препрославленная, якоже прорекла еси.

*Крестобогородичен:*

На кресте тя возвышена яко узре пречистая Мати твоя, слове божий, матерски рыдающи вещаше: что новое и странное сие чудо, сыне мой, како жизнь всех вкушаеши смерти, оживити мертвыя хотя, яко милосерд;

*Песнь д~. Ирмос:*

услышах, Господи, слух твоего смотрения, и прославих тя, едине человеколюбче.

Воздержания пожегл еси огнем божественным терние греховное, и чудес зарею, отче, облистал еси.

Души твоея очи от страстныя тины очистив, незрящыя зеницы, отче, отверзл еси.

Сам отчуждился еси мирских мятежей, богоносе, и премирную тишину получил еси.

*Богородичен:*

Неискусобрачная владычце, яже Бога без семене заченшая, напастей и печалей всех избави.

*Ин. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

умертвив, отче, мудрость плоти твоея, твою душу оживил еси, и правды венец приял еси, зовый, акакие: слава силе твоей, Господи.

Подвиги долги приемля, иже по вся дни терпеливное показовал еси сопротивление, отче. темже по смерти яко жив возопил еси: слава силе твоей, Господи.

Твердым умом томления за Христа претерпел еси, акакие блаженне, сего помышляя на кресте пригвожденна за спасение рода нашего. (с. 121)

*Богородичен:*

Чистейши еси небес, и мысленных сил, яко сих зиждителя, пречистая, рождши. темже ти зовем: радуйся, Богородице всепетая.

*Песнь е~. Ирмос:*

Света подателю и веков творче, Господи, во свете твоих повелений настави нас: разве бо тебе иного бога не знаем.

Руководящаго тя к пустыням благочестно имел еси илию, отче, фесвитянина, являющася нощию и тайноучаща божественным тя, преподобне.

Яко в другий кармил, в малейскую гору, мудре, вселился еси, видений божественных наслаждаяся, и чудотворений благодать преславно, блаженне, приемля.

Пространнаго пути тесный предпочитая, достигл еси радостно широту рая: и древу жизненному, отче, невозбранно причащаешися веселяся.

*Богородичен:*

уязвившееся прилоги вражиими, чистая, яко милостива, исцели сердце мое, на кресте плотию пригвоздившагося неизреченно рождшая.

*Ин. Ирмос:*

Ты, Господи мой, свет в мир пришел еси, свет святый, обращаяй из мрачна неведения, верою воспевающыя тя.

Ты преподобне, язвами мужески ураняемь, и биении по вся дни, терпя крепко, преподобно почил еси.

Течение доброе скончав, акакие незлобный, трудов свободный и болезней восприял еси покой.

ум твой чистым помыслом окормляемь, акакие богоносе, к виновному всех благополучно устремися.

*Богородичен:*

Ни ангельский ум, ни человечь может рождества твоего сказати: превосходит бо всяко постижение разума. (с. 122)

*Песнь з~. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

В пустыни безводней вселился еси, и молитв одождением твоих, преподобне, воду всебогатну, Владыку источити умолил еси.

Якоже авраам древле праведный, во ину страну себе удалил еси, и Богу приближился, и в землю кротких вселился еси.

Монах истинен был еси, и по погребении исцелений дарования, отче фомо, требующым источаеши силою духовною.

*Богородичен:*

Волею вся соделавый, в ложесна восхотев неискусобрачныя вселися, тлением недуговавшыя нетлением почести хотя, яко благосерд.

*Ин. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости, от ребр твоих истекшею кровию.

уснул еси блаженным сном, блаженне, и по смерти явился еси послушая, отче, вопрошающих, яко не умирает послушание имеяй.

Скончав добрыя подвиги, тезоимените, нетленнаго, богомудре, сподобился еси воистинну безсмертия, идеже радуяся венцы победы восприял еси.

Божественное и доброе и богоугодное воздержание жития твоего, блаженне, многия утверждает божественным страхом, и желанием благ будущих, акакие.

*Богородичен:*

Воистинну Богородицу тя верою славим, яко Бога заченшую, и рождшую сего неискусобрачно, соединшася из тебе приятныя святым храмом. (с. 123)

*Кондак фомы, глас д~. Подобен:*
Вознесыйся:

Велию победу мужески показал еси, отонудуже божественною любовию разгоревся, царя тленнаго и вся красная преобидел еси, на горе малейстей вселение совершив, от неяже в небесная возшел еси к царю царей, фомо: моли непрестанно о всех нас.

*Песнь з~. Ирмос:*

образу златому, на поле деире служиму, трие твои отроцы небрегоша безбожнаго веления, посреде же огня ввержени, орошаеми пояху: благословен еси, Боже отец наших.

огнь страстей воздержания росою, отче, погасил еси, и просияв якоже солнце добродетелей светлостию, всех вопиющих просвещаеши сердца, блаженне: благословен еси, Боже отец наших.

Слепым еже зрети, и хромым, отче фомо, благотечение, скорбным избавление, и болящым исцеление подая силою Христовою, взывал еси: благословен еси, Боже отец наших.

Безмолвно твою совершил еси жизнь, отче блаженне, нестяжанием просвещаяся, и воздержанием украшаяся, поя умилением сердца владыце, пребогате: благословен еси, Боже отец наших.

*Богородичен:*

Дево чистая, неискусобрачная, благословенная, падающих исправление, согрешающих избавление, спаси мя блуднаго, спаси сыну твоему зовуща: благословен еси, Боже отец наших.

*Ин. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Всем желанием ко владыце идый, досады и безчестия, (с. 124) преподобне, и язвы терпя, взывал еси: благословен еси в храме славы твоея, Господи.

Помысл твой владычния помышляя страсти и распятие, и смерти поучаяся, ураняемь пояше: благословен еси в храме славы твоея, Господи.

Мертв во гробе по закону умирающих лежя без дыхания, глаголющему вещаеши паче естества, яко не умерл есмь, и взываеши: благословен еси в храме славы твоея, Господи.

*Богородичен:*

умершыя, имже, Дево, держими бехом законом, жизнь рождши истинную, возставила еси зовущыя: благословена ты в женах, пренепорочная владычце.

*Песнь и~. Ирмос:*

В пещь огненную ко отроком еврейским снизшедшаго, и пламень в росу преложшаго Бога, пойте, дела, яко Господа, и превозносите во вся веки.

Страсти неудержимыя души воздержания уздою покорив, невещественным ангелом уподобился еси, вопия: пойте дела яко Господа, и превозносите во вся веки.

Фесвитянина илии последуя, преблаженне, священному житию, на гору возшел еси беседовати к Богу, постом ум очищая, поя: благословите, вся дела господня, Господа.

Кроток и незлобив явлься, на земли кротких живеши, богомудре, со всеми преподобными и избранными поя: благословите, вся дела господня, Господа.

*Богородичен:*

Живый сущий источник, яко воду жизни рождшая, душу мою истаявшую греховным пламенем, Дево Богородице, напой, да тя славлю во вся веки. (с. 125)

*Ин. Ирмос:*

Руце распростер, даниил львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Крепким воздержанием Богу тебе бысть смеситися, преподобне: уз тела разрешшуся, и плоть изнурившу, и видением детельным, отче, зовый: благословите, вся дела господня, Господа.

С мученики Христовы сочетаемь и вчиняемь, непрестанно, преподобне, поя человеколюбца, и моляся о нас восхваляющих тя и вопиющих: благословите, вся дела господня, Господа.

Пострадав законно на земли, небесный обрел еси покой, радуяся, преподобне, со святыми, и сопричастник веселию и радости их быв, и взывая: благословите, вся дела господня, Господа.

*Богородичен:*

Воплощается безплотный прежде, содетель зиждется из тебе, всенепорочная: ибо в пречистая ложесна твоя зашед непостижимый, описанием плотским хотя об\ъятся. темже вси тя благословим, марие богоневесто.

*Песнь ф~. Ирмос:*

*От*
Бога Бога слова, неизреченною мудростию пришедшаго обновити адама, ядию в тление падшаго люте, от святыя Девы неизреченно воплотившагося нас ради, вернии единомудренно песньми величаем.

Духом, отче, обнищав, небесное царство восприял еси со всеми избранными, славы неизреченныя исполняемь, и болезней почесть приемля, фомо, воздания. сего ради тя верою и любовию ублажаем.

Мощей твоих рака верно приступающым (с. 126) источает исцелений реки, страсти душ потопляющая, и телес болезни отемлющая, блаженне фомо, молитвенниче верою присно блажащым тя.

Совокупляяся с преподобных светлыми лики, и сиянием невечерним мысленно, отче фомо, озаряемь, божественную твою память творящыя просвети верно, и улучити спасение молитвами твоими сподоби.

*Богородичен:*

Облистающая всех чудес заря твоих, богоблагодатная чистая, страстей и скорбей отемлет мглу, и свет веселия мысленный простирает, матерь божию тя величающым.

*Ин. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Милостивно вместился еси, отче, ко всяческих благодателю, незлобия добротою украшаемь, и красотою добродетелей сияя: темже тя вси ублажаем.

Закону повинуяся владычню, твою преклонил еси выю монашествующих борению, и победоносец, отче, быв, к незлобию достигл еси совершенному, всеблаженне.

Пение Богу возсылати со безплотными сподобился еси яко соблюд онех житие и чистоту: терпением же дел мученик славу приял еси.

Приими от нас, богоносе, приносимое тебе пение от чиста сердца, и воздаждь мольбами твоими согрешений оставление и спасение, всечестне.

*Богородичен:*

Яко корень сущую воистинну нетления, тя, Дево, вси вернии и утверждения хвалами почитаем: ты бо впостасное безсмертие нам родила еси.

