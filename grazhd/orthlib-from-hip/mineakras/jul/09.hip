<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 172)

*Месяца тогоже в ф~-й день.*

*Святаго священномученика пагкратиа, епископа тавроменийскаго.*

*Стихиры, глас в~. Подобен:*
Егда от древа:

Егда верховный учеников обходя мир весь утверди, тогда обрете тя яко камень честный, церкве основание положи, блаженне, столпы разоряюща идольския и (с. 173) храмы божественною силою слова, плотию примеситися, отче, человеком благоволившаго.

Словом отгоня лукавыя духи злобы, совершил еси духовны люди, духа благодатию, мучениче пагкратие, возделая ниву сих сердечную, и влагая семя божественное, еже делателю приношал еси небесному, моля о восхваляющих тя верно.

Запад сиянии мысленными ты восток содел еси, солнца носящ божия познания, от Девы нам паче ума возсиявшаго. и зашед страданием, отче, возсиял еси к свету невечернему, идеже зерцалом разрешшымся, зриши желаемую доброту подвигоположника твоего, пагкратие.

*Слава, и ныне, Богородичен:*

Едина невместимаго Бога нетесноместно во чреве носила еси, человека бывша за благость, пресвятая богоневесто. темже молю тя: утесняющих мя страстей измени, яко да тесную и правую стезю шествовав, достигну яже к животу, Дево, водящую.

*Крестобогородичен:*

Древу крестному тя, Иисусе, пригвождена, зрящи неискусобрачная, плачущи глаголаше: чадо сладкое, почто оставил еси мене рождшую тя едину; свете неприступный пребезначальнаго отца, потщися и прославися, яко да славу получат божественную, божественныя страсти твоя славящии.

*Тропарь, глас д~:*

И нравом причастник, и престолом наместник апостолом быв, деяние обрел еси, богодохновенне, в видения восход: сего ради слово истины исправляя, и веры ради пострадал еси даже до крове, священномучениче пагкратие, моли Христа Бога, спастися душам нашым. (с. 174)

*Канон.*

*Глас а~. Песнь а~. Ирмос:*

Песнь победную поим вси Богу, сотворшему дивная чудеса мышцею высокою, и спасшему Исраиля, яко прославися.

Пречестный камень тя церковь познавает, пагкратие, водружением словес твоих утверждаема присно: и сего ради твою почитаем память днесь.

Обновил еси ралом твоих божественных словес сердца, пагкратие, оляденевшая первее зловерия мглою, плодоносная показал еси яве веры ради.

Единицу тричисленную, соединяему в тожде естество возвещая, погасил еси безбожия мглу, и светолучными учении люди просветил еси.

*Богородичен:*

Из тебе возсия светодавец, просвещая концы Иисус Господь, чистая владычце: имже иже во тме и сени свет видеша.

*Песнь г~. Ирмос:*

Да утвердится сердце мое, в воли твоей, Христе Боже, иже над водами небо утверждей второе, и основавый на водах землю, всесильне.

Духом утверждаемь, лукавыя отгнал еси духи: и трудом молитв храмы разорил еси идольския, церкви возставляя, досточудне.

Сечительным словом твоим посекл еси злочестия, преподобне, терние, и насадил еси душам спасительная учения добродетелей, обилующа плодов, священне.

Сосуд обрет тя божественнаго духа, чистыя зари приемлюща, верховный ученик, к западу посла безбожия изгнати мглу, всечестне.

*Богородичен:*

Тя облак всесветел, ковчег и стамну всезлату, (с. 175) пространнейшу небес, и превознесенную лествицу, неискусобрачная Дево, вернии ублажаем.

*Седален, глас д~. Подобен:*
Явился еси днесь:

Благочестия поборник, победоносец, священне пагкратие показався, на небесех со безплотными ныне предстоиши Господеви: моли спастися нам.

*Слава, и ныне, Богородичен:*

Теплое заступление сущым в бедах, и помощницу нашу, и к Богу пременение, еюже тли избавихомся, Богородицу вернии ублажаем.

*Крестобогородичен:*

На древе видящи воздвижена сына твоего, пречистая, утробою матернею растерзаема, жалостно взывала еси: увы мне, како зашел еси свете мой безлетный;

*Песнь д~. Ирмос:*

Духом провидя, пророче аввакуме, словесе воплощение, проповедал еси, вопия: внегда приближитися летом, познаешися, внегда приити времени, покажешися. слава силе твоей, Господи.

огнем утешителя, огнедохновенен явлься, лесть попалил еси, пагкратие мудре, и возсияв яко свещник в мори потопляемым неведения, ко пристанищем божественныя вводиши воли.

*От*
камене некраесекома петр напоився и насыщся, яко ину тя посылает реку, оляденевшыя напоити душы, богомудре, и нечестия реки изсушити течением божественнаго проповедания.

Глагол твоих вещание излияся, мудре, сиянием просвещаемь разума Христова. темже и еллинская мудрость обуися, и злобы мудрец сожжеся, мучениче святителю пагкратие.

Житие твое божественными блистаяся добротами вся (с. 176) омрачи демонская стремления, и разорив тму безбожия, сыны дне показа, любовию твоим учением покорившыяся.

*Богородичен:*

Воплощаема слова во двою существу, отроковице, и хотении, родила еси, чистая, восходы сказавшаго преславно спасения лестию порабощеным, чистая Дево всепетая.

*Песнь е~. Ирмос:*

Твой мир даждь нам, сыне божий, иного бо разве тебе Бога не знаем, имя твое именуем, яко Бог живых и мертвых еси.

Чудес показании уловил еси люди, словом же требища разорил еси, и создал еси, священне, церквей доброты, во обновление человеком.

Кровьми обагрил еси одежду священную, кровь же демонскую изсушил еси: и победоносец возшел еси к небеси, победы приим венец.

Разседеся пред лицем твоим храм идольский, дверь же отверзеся языком, и дадеся благодать божественная верных в сердца, священнотаинниче отче.

*Богородичен:*

Яко дождь во утробу твою сниде Христос, чистая, и тучы изсуши многобожия, и изведе богоразумия воду, сущым в пламени лестнем.

*Песнь з~. Ирмос:*

Пророка иону подражая, вопию: живот мой, блаже, свободи из тли, и спаси мя, Cпасе мира, зовуща: слава тебе.

Облагодатив твой ум, и просветив богатно Иисус просвещение всех и Бог: словом твоим безсловесия люди избави.

Священнодействовав в божие евангелие, мудре, (с. 177) божественная учения запечатствовав светло кровию, священнотаинниче мучениче пагкратие.

Кроплений идольских, и кровей скверных избавил еси люди, и пожерлся еси якоже агнец, пагкратие, жертва жива Богу принеслся еси.

*Богородичен:*

Соудавлена прилоги неплодных помышлений, возведи к свету спасения и жизни, всенепорочная, яже Cпаса Христа рождшая.

*Кондак, глас д~. Подобен:*
Явился еси днесь:

Светлая тавромениом, пагкратие, звезда показался еси, и священнострадалец явился еси за Христа: емуже ныне предстоя, моли за чтущыя тя, блаженне.

*Песнь з~. Ирмос:*

Сущым в пещи отроком твоим, Cпасе, не прикоснуся, ниже стужи огнь. тогда трие, яко единеми усты, пояху и благословляху, глаголюще: благословен Бог отец наших.

Кровию крестился еси твоею, пагкратие, первее в воде крестив люди, и ко Христу прешел еси радуяся: с нимиже водворяяся, причастием обожаешися светло присно преблаженне.

Сланостию погруженныя лютых, удицею твоих словес возвел еси, священне, и молитв чистым одождением мутную изсушил еси зловерия глубину, священнотаинниче Христов.

Камень тя воистинну неразседный, основание положи, и степень недвижимь, священныя священноявитель церкве: в нейже сокрушается всяка злоба, мудре, младенствующаго врага.

*Богородичен:*

Чистейшу едину тя обрет, всенепорочная, слово, пречистая, божие, из твоего чрева порождся, верныя (с. 178) очищает скверны, богоневесто, прибывшия нам от невоздержания зол.

*Песнь и~. Ирмос:*

Егоже ужасаются ангели и вся воинства, яко творца и Господа пойте, священницы, прославите, отроцы, благословите, людие и превозносите во вся веки.

огнем изнуряемь различных искушений, невредимь пребыл еси, из\ъострив ум светлыми видении, и явился еси, мудре, мечь, посекая вещь многобожия.

Люди приводя в разум Христов, знамения и чудеса творил еси яве, предглаголя хотящая быти, яко пророк божий, утешителя, богомудре, дохновеньми.

образ зиждителя показуя людем, волею иже поноси соединяяся нам, знамения и силы тем сотворяеши многобожия дерзость отгоня.

*Богородичен:*

Яко дождь во утробу твою сниде Христос, и всю напои тварь воистинну, изсушив, Дево, мутныя реки идолонеистовства, единый благодетель.

*Песнь ф~. Ирмос:*

Живоприемный источник приснотекущий, светоносный светильник благодати, храм одушевленный, сень пречистую, небесе и земли пространнейшую, Богородицу вернии величаем.

Светолучными петра сиянии просвещся душею и мыслию, яко звезда многосветлая, к западу достигл еси просвещая учении зашедшыя в неведения, пагкратие, глубину.

Иконную честь преходящу в первообразную ты ведый, всюду честную поставлял еси, славне, Иисуса и Бога нашего икону, капищем демонским на потребление.

Светоносное твое сие торжество, град и собор сотворяет радуяся, чудный пагкратие, тя верно (с. 179) почитающе. ихже благословити яко пастырь не престай, о всех молитву творя.

*Богородичен:*

Пощади нас поющыя тя, Господи, от Девы несказанно рождейся, напастей избавляя, и страстей и скорбей, молитвами ея твоя рабы, яко благодетель и един человеколюбец.

