<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 239)

*Месяца тогоже во в~и-й день.*

*Святых мученик, прокла и илариа:*

*И преподобнаго отца нашего михаила малеина.*

*И празднование пресвятей Богородице, в честь ея иконы троеручица.*

Служба сия писана в приложении.

*Стихиры глас а~. Подобен:*
Небесных чинов:

Многовидныя муки претерпевше, * световидныя венцы приясте вкупе, иларие и прокле. * темже вашу всепразднственную память * верно сотворяем, * молящеся прилежно, * еже молити о всех нас.

Растерзания плоти твоея, * прокле, претерпел еси, * вечную славу прозря, блаженне, * и райское пребывание, * и свет невечерний: * в немже сый, * моли и нам просветитися поющым тя.

Якоже два светила * мир просвещаете чудес лучею, * страстотерпцы господни, иларие и прокле, * омрачение страстей отгоняще. * темже вас воспеваем радостно, празднующе память вашу.

*Ины стихиры преподобнаго, глас е~. Подобен:*
Преподобне отче:

Преподобне отче, от юности равноангельное облобызал еси житие, и мира красная, яко уметы вменив: и яко сень славы временныя, не сущия, отбегл еси, славы божественныя не забывая. еяже ныне причащаешися, отвергся уз долу плотских, и предстоя свету трисолнечному, и насыщаяся Христова светолития. того моли, тому молися всегда, даровати церкви единомыслие, мир и велию милость.

Преподобне отче, сияние умиления, светильниче сущым (с. 240) во тме отчаяния, незаходимая денница, покаяния угль пречестный, добродетелей божественный бисер, и милостыня свещник велик молитвам, сирым предстателю и вдовицам: законное правило церкве, и детельный светильник воздержания, Христа моли, Христови молися всегда, даровати церкви единомыслие, мир и велию милость.

Преподобне отче, освятился еси прежде рождения, якоже иеремиа священнейший: тебе бо рождшей, господня Мати прорече тя дати плод, иже и дан быти ей от пелен, и провозвести яве. и прият абие мыслию правою, жития мятеж бежаща тя, богомудре, и безмолвное житие возлюбивша, еже и прошел еси. яко песок собори единообразных, насадил еси при исходищах вод божия духа.

*Слава, глас з~:*

Преподобне отче михаиле, во всю землю изыде вещание исправлений твоих. тем на небесех обрел еси мзду трудов твоих, демонския погубил еси полки, и ангельския достигл еси чины, ихже житию без порока поревновал еси, дерзновение имея ко Христу Богу, мир испроси душам нашым.

*И ныне, Богородичен, или крестобогородичен: Подобен:*
Тридневен:

На древе живот наш зрящи всенепорочная Богородица висящ, матерски рыдающи вопияше: сыне мой, и Боже мой, спаси любовию поющыя тя.

*На стиховне октоиха. Слава, глас и~:*

Монахов множества наставника тя почитаем, отче наш михаиле: твоею бо стезею воистинну право ходити познахом. блажен еси Христу работав, и вражию обличил еси силу, ангелов собеседниче, и преподобных сопричастниче и праведных: с нимиже молися Господеви помиловатися душам нашым. (с. 241)

*И ныне, Богородичен, или крестобогородичен:*

Юница нескверная, * юнца видящи на древе * пригвождаема волею, * рыдающи жалостне, * увы мне, вопияше, * любимейшее чадо. * что ти сонм воздаде безблагодатный еврейский, * хотя мя обезчадствовати * от тебе, вселюбезне;

*Тропарь, глас и~:*

В тебе, отче, известно спасеся, еже по образу: приим бо крест, последовал еси Христу, и дея учил еси презирати убо плоть, преходит бо, прилежати же о души, вещи безсмертней. темже и со ангелы срадуется, преподобне михаиле, дух твой.

*На утрени един канон октоиха, и святых два, на и~.*

*Канон мучеников. Творение иосифово:*

*Глас д~. Песнь а~. Ирмос:*

Тристаты крепкия, рождейся от Девы, безстрастия во глубине души тричастное потопи, молюся: да тебе, яко в тимпане, во умерщвлении телесе победное воспою пение.

Соединившеся с богом, и божественными зарями освещаеми присно доблию страдальцы, душу мою просветите поющу светоносное и честное ваше страдание умилением сердца, блаженнии.

Воспери вас небесное желание, темже вся красная жития, страдальцы, вменисте уметы, мановеньми к Богу обожившеся, и всю безбожных крепость смиривше.

огнем богоначальныя вжегшеся Троицы, злочестия разжжения угасисте мудрии кровными течении. темже исцелений чистыми одождении страстей наших скверну отмыйте.

Безпечальную жизнь, небесную славу, райское наслаждение, свет мысленный, красное радование мученицы (с. 242) взыскующе, лютая претерпесте треволнения доблественным умом.

Небеснии лицы вашему терпению удивишася мудрии: биения бо плоти, и многоплетенныя муки, мученицы доблемудренно претерпесте радующеся, и врага злобу сокрушивше.

*Богородичен:*

Яд ушес праматере евы, гавриил тебе провозглашая, радуйся, воистинну оттрясе, владычце: едина бо ты посекателя злобы змиевы, паче ума же и слова родила еси.

*Ин канон преподобнаго.*

*Глас и~. Песнь а~. Ирмос:*

Колесницегонителя фараоня погрузи чудотворяй иногда моисейский жезл, крестообразно поразив и разделив море, Исраиля же беглеца, пешеходца спасе, песнь Богови воспевающа.

Светолучными молниями духа освящаемь, и того дохновением исполнен, якоже орган, преблаженне, оглашаемь, души моея мрак отжени, и подаждь ми слово по достоянию пети тя.

Родителей любве, предпочел еси содетелеву, и текущаго жития, житие равноангельно, и мирския красоты нетленное воистинну украшение всех царя: имиже наслаждаешися радуяся.

Востока трисолнечнаго был еси заря всесветлая, трисиянным светом жития твоего, земли все лице осия богатно, и греха тму, отче, разоряя словесы твоими.

*Богородичен:*

Клеща, юже виде исаиа духом, угль носящая, ты издалеча явилася еси, угль божества Христа во чреве носивши, пресвятая, неопально, и на об\ъятиях поносивши манием вся носящаго. (с. 243)

*Песнь г~. Ирмос:*

Не мудростию, и силою, и богатством хвалимся: но тобою отчею впостасною мудростию, Христе: несть бо свят, паче тебе человеколюбче.

Премудростию словес божественных немудрыя обличил еси, и терзания плотская крепостию духа претерпел еси, прокле всеблаженне, мучениче богодохновенне.

Распяту тебе бывшу немилостивно, повеле драти тя безумный, к Богу душевныя очи простирающа, и терпением ти удобряема.

Сокрушение удов мужески претерпел еси, премудре, кровию же разжжение безбожия погасил еси, прокле, укрепляемь божественною благодатию.

*Богородичен:*

Разреши, Дево, соуз зол моих сосвязающи мя любви, из тебе рожденнаго слова, всенепорочная: и спаси мя, владычце, молитвами твоими.

*Ин. Ирмос:*

утверждей в начале небеса разумом, и землю на водах основавый, на камени мя, Христе, заповедей твоих утверди: яко несть свят паче тебе, едине человеколюбче.

Возненавидев от души сластей горесть, и дольния возгнушався славы, мирскаго сана волею пояс отверг, сущих на земли царей, предпочет всех царя.

*От*
пелен освящен, от ложесн избран явился еси: честней бо матери твоей рождшая Христа, обеща дати тя, и яко освящен дар тя абие прият.

Миром ты мысленным душу и ум очистив, и тело алчбою истнив, вселил еси Христа, глаголюща сего имея в себе, и ходяща, и мир благоухающа.

*Богородичен:*

Во утробе твоей, чистая, отцу сопрестольное слово (с. 244) вселься, от чистых твоих кровей воплощся, и рождься тварь отчистив идолонеистовства, кроплением своея крове.

*Кондак мучеников, глас д~. Подобен:*
Вознесыйся:

Яко денница звезда возсия мучеников прокла и илариа честное страдание, пред\ъозаряющи нас чудес светлостьми. темже празднуем память вашу: Христа Бога молите, да спасет душы нашя.

*Седален, глас а~. Подобен:*
Гроб твой, Cпасе:

Илариа, вернии, и славнаго прокла, страдавшыя твердо, и врага низложившыя, согласно почтим, Христа величающе: сии бо чудесы страстей мглу отгонят, просвещающе верою к ним притекающыя.

*Слава, преподобнаго, глас и~. Подобен:*
Премудрости:

Христов агнец словесный, упасый на злаце добродетелей преподобно овцы господня, удивляемь есть от ангел, мужеством посрамив демоны, в человецех поживе яко безплотен. темже и Троице предста достойно, управити стадо молитвами не престает, к немуже возопием: моли Христа Бога, грехов оставление даровати чтущым любовию святую память твою.

*И ныне, Богородичен:*

В напасти многоплетенныя впад, от враг видимых и невидимых, бурею одержимь безчисленных согрешений моих, и яко к теплому заступлению и покрову моему, чистая, ко пристанищу притекаю твоея благости: темже, пречистая, из тебе воплощенному безсеменно молися прилежно о всех рабех твоих, непрестанно молящихтися, Богородице пречистая, молящи его присно, согрешений оставление даровати воспевающым достойно славу твою. (с. 245)

*Крестобогородичен:*

Агнца и пастыря и избавителя, агница зрящи на кресте, восклицаше плачущи, и горько рыдающи, вопияше: мир убо радуется, приемля тобою избавление, утроба же моя горит, зрящи твое распятие, еже терпиши за милосердие милости. Долготерпеливе Господи, милости бездно, и источниче неисчерпаемый, умилосердися, и даруй согрешений оставление верою поющым божественныя страсти твоя.

*Песнь д~. Ирмос:*

Седяй в славе на престоле божества, во облаце легце прииде Иисус пребожественный, нетленною дланию, и спасе зовущыя: слава, Христе, силе твоей.

Последова твоим словесем вещи твердостное: ибо кровоядец возбраняше ити к предним, дондеже Христа всех единаго Господа исповедал еси, прокле, Бога пресущна.

Непобедимым дерзновением, и доблим умом, страстотерпче прокле, стал еси пред судищем, воплощение велегласно проповедая, излиявшаго себе даже до рабияго образа избавителя нашего.

Безстудно убо гонитель, мудрецем показоваше мук виды, и нужднейшую смерть, непобедимыя же видя дивляшеся, и побеждение зря свое, не домышляшеся.

*Богородичен:*

Сокрушенное преступлением рук твоих творение, ущедряя, слове, в ложесна неискусобрачныя вселься, и во двою существу пришел еси, нетления обновляя пути ведущым тя.

*Ин. Ирмос:*

Ты моя крепость, Господи, ты моя и сила, ты мой Бог, ты мое радование, не оставль недра отча, и нашу нищету посетив. Тем с пророком аввакумом зову ти: силе твоей слава, человеколюбче. (с. 246)

Струя жизни твою мысль напои божественнаго духа действом: отнюдуже горесть сластей отринувши, божественныя сладости наполнися. еюже сытости непрестанныя приемлющи, поет: силе твоей слава, человеколюбче.

огнь искушений, и страстей пещь, слезами твоих, отче, течений, и духовною богатною угасил еси росою, соблюдся неопален: опаляемь бо любовию всех царя, вещная увядил еси желания.

ум вознес к житию небесному, плотское, отче, облегчил еси отягчавшее вещи страстей. темже Троице неуклонно послужил еси: моисеа же нрав, и илиино житие подражая, видел еси Господа.

*Богородичен:*

Вся добра ты еси, чистая, ближняя моя, сын твой, владычце, зовет тебе, святейшую ангельскаго естества обрет тя, и багряницу тела истка неизреченно, от чистых твоих кровей, и славит того славящыя.

*Песнь е~. Ирмос:*

Ты, Господи мой, свет в мир пришел еси, свет святый обращаяй из мрачна неведения, верою воспевающыя тя.

Ты, Господи, крепость мучеников и утверждение, ты, святе святых, непоколебимая стено страждущих усердно.

Желанием божественным душу опаляя, терпел еси свещами опаляемь, прокле преблаженне досточудне.

огня точию ужасаюся вечнаго, взывал еси опаляемь, мучениче прокле, повелении мучителя, и волею умерщвляемь.

*Богородичен:*

Кто может сказати твое таинство, о владычце Богородице! зиждителя бо всех несказанно воплотила еси.

*Ин. Ирмос:*

Вскую мя отринул еси от лица твоего, свете незаходимый, (с. 247) и покрыла мя есть чуждая тма окаяннаго; но обрати мя, и к свету заповедей твоих, пути моя направи, молюся.

Дремание уныния очи сердца твоего не покры, но ума твоего, и желания божественнаго жалом уязвляемь, всенощным стоянием, и в молитве терпел еси, плоти не покрывая брови.

Смиреномудрие сожительно имея от юности, видении божественными и поучении ум просвещая, льстиваго помыслом не укрался еси: но смиренно имел еси мудрование.

*Богородичен:*

Яко красну добротою, добродетелей обрет тя палату красное слово, в твоя нетленная ложесна вселися. и из тебе родитися неизменно благоизволи, верных украшая лица.

*Песнь з~. Ирмос:*

Приидох во глубины морския, и потопила мя есть буря многих грехов: но, яко Бог, из глубины возведи живот мой, многомилостиве.

Ни огнь, ниже раны, ни зверие, ниже смертное искушение доблии, вас разлучити божия чистыя и непорочныя любве возмогоша.

Законом хвальным не поработает мученик воистинну до крове мужество: един сам славяй Господь, величает яко угодники.

Благоплавно пучину прешедше лютых мук, устремистеся к божественному пристанищу, еже о Христе, страстотерпцы мученицы, присносущнаго наслаждения.

*Богородичен:*

Се Дева, исаиа вопияше древле, совета ангела великаго раждает, еммануила Бога и Господа, и Cпаса душ наших.

*Ин. Ирмос:*

Очисти мя, Cпасе, многа бо беззакония моя, и из (с. 248) глубины зол возведи, молюся: к тебе бо возопих, и услыши мя, Боже спасения моего.

умертвив сласти, оживился еси духом, и связав крепкаго, сосуды расхитил еси его, и благопотребным добродетелем приятелища разширил еси учении твоими.

Малословие леностное ума отгнав, хлеб животный, и еже ко из\ъобилию, рукою и языком твоим раздавая, отче, сугуб хотящым был еси.

Иже талант от божия учения обрет, яко сый божественным спехом возрастив без меры, глас Владыки твоего слышиши радостен, к лучшым зовущь тя.

*Богородичен:*

Законных кроме в тебе вышний вочеловечися, и плоть непреложно явлься, с человеки поживе, и к небесней возвыситися стези хотящым показа.

*Кондак, глас в~. Подобен:*
Твердыя:

Плотскую тяготу утончил еси делы, душевную же быстрость вперил еси просвещением, михаиле, и явился еси Троице жилище: юже зря, блаженне, ясно, моли непрестанно о всех нас.

*Икос:*

Молитв неподвижимый столп, совершение любве горняго благоумия, умиления бездна, не в третию часть взят был еси высоты, но идеже незаходимое божество ясно зрят херувими, и сими видении сияя покланяешися, и славу пребожественную приемлеши, отонуду обожаемь. тем пети тя достойно не возмогаем, просим прощения взывающе купно: моли непрестанно о всех нас.

*Песнь з~. Ирмос:*

Авраамстии иногда в вавилоне отроцы пещный пламень попраша, песньми взывающе: отец наших Боже, благословен еси. (с. 249)

Телеса ранам предавше, любовию воплощшагося слова мученицы, от сего венец правды приясте в лепоту.

Светом божественным ум просвещше, верою мучения тму претекосте, вопиюще, прехвальнии: отец наших Боже, благословен еси.

Течением твоих устен медоточных словес, преблаженне прокле, яко божественным исцелением напояеши поющыя: отец наших Боже, благословен еси.

Силою божественною ум укрепль, мук горькия виды претерпел еси зовый, иларие: отец наших Боже, благословен еси.

*Богородичен:*

Яко вышши всех тварей, раждаеши всех зиждителя, пребывши Девою нескверная, благословенная едина, присно препрославленная.

*Ин. Ирмос:*

Божия снисхождения огнь устыдеся в вавилоне иногда, сего ради отроцы в пещи радованною ногою, яко во цветнице ликующе, пояху: благословен еси, Боже отец наших.

Семя прием в сердцы заповедей божиих паче сториц, и тысяща плод принесл еси клас божественный, монахов вопиющих: благословен Бог отец наших.

Духа сосуд пресвятаго явишася устне твои, и якоже наводнение язык честная учения, Троице согласно зовущым: благословен Бог отец наших.

*Богородичен:*

Без семене вселися во чрево твое создавый мя, и из тебе плотоносец Бог и человек пройде. не во две разделися впостаси, ни смешения под\ъят, отцев Бог благословенный.

*Песнь и~. Ирмос:*

Избавителю всех, всесильне, посреде пламене благочествовавшыя, снизшед оросил еси, и научил еси пети: вся дела, благословите, пойте Господа. (с. 250)

По многих муках стрелянию свирепый враг тя предает: от нихже ссецаемь, всехвальный прокле, радуяся в руце божии предал еси дух твой.

уязвися честное тело твое непрестанными стрелянии, святе, и неисцельно уязви враги безплотныя, не поющыя: благословите, вся дела господня, Господа.

Просвещаемь зарею благодати, якоже камень на земли валяемь, сокрушил еси, иларие, утверждение прелести, поя в крепости: благословите, вся дела господня, Господа.

Капли кровей твоих потекше, нечестия огнь угасиша, верныя же напоиша, поющыя непрестанно: благословите, вся дела господня, Господа.

*Богородичен:*

Воплощся от чистых кровей твоих Бог, сотворивый и создавый мя, богородительнице владычце, обнови мир вопиющий: благословите, вся дела господня, Господа.

*Ин. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Иже пренепостижимую господню красоту, елико желание бяше, во плоти зря ума светлостию, ныне персть оставль, и к небеси до конца преселився, пред лицем предстоиши Троицы, зовый: людие, превозносите Господа во вся веки.

Многоценный тебе венец, подвиг скончавшу, иже на демоны, Владыка подаде, злата светлейши, и бисера краснейши, царства и безсмертия, о отче! сияя паче солнца, зовеши: людие, превозносите Господа во вся веки.

О сладкаго языка твоего, имже премудро уловил еси поглощенныя врагом льстивым! и ко (с. 251) изменению божественному пременил еси, водрузив единообразно сени яко песок, и зовя непрестанно, священницы благословите, людие превозносите Господа во вся веки.

*Богородичен:*

умерщвленныя жалом всепагубным змииным, едина живодавца Бога рождшая, Дево, оживила еси. егоже прилежно моли, востания страстей утишити, любовию поющих: священницы благословите, людие превозносите его во вся веки.

*Песнь ф~. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси: тем тя вси величаем.

Се светозарная и священная, и благонарочитая мученик память возсия, всю землю просвещающи, мрак злобы отемлющи, и облак душам отгонящи, и исцелений благодать точащи.

Якоже два сосца духовна проливающа исцелений млеко, мученицы, всяка напитаваете сердца, горесть недугов отгоняще, и страсти лютыя исцеляюще. темже достойно блажими есте.

Каплями кровей священных омочивше багряницу, преславнии, и сию красно носяще, со Христом царствуете всегда, единем царем и богом нашим, о мире молящеся.

Земля благословися вашими кровьми, и мощей положением, первородных церковь духом божественне светлеется: в нейже с мученики, яко мученицы, о мире молитеся.

*Богородичен:*

Света жилище, чистая, твое пречистая бысть чрево, владычце, тебе ради явльшагося, в вещи зриме телесней, (с. 252) и вся сущыя во тме просвещша. темже тя верою ублажаем.

*Ин. Ирмос:*

устрашися всяк слух неизреченна божия снизхождения, яко вышний волею сниде даже и до плоти от девическаго чрева быв человек. темже пречистую Богородицу вернии величаем.

Днесь вся земля прииде, проповедающи Христово божественное имя, преславну и божественную память твою торжествуя: ты бо онебесил еси ю монахообразными ученьми, и уяснил еси ангельским ревнующыя чином.

Осветиша молнии твоих чудес вся концы: молящымбося верою, рака твоя источает исцеления. и тебе убо имать небо, земля же земную сень тела, юже прежде гроба истнившуюся воздержанием твоим.

Землен ум не может свет он разумети, пресветлый и пренеизглаголанный троический, егоже ныне приял еси, имже и обожаемь яве: поминающих тя, преблаженне, помяни, Троице святей предстоя.

*Богородичен:*

Явихомся жизни божественныя отпадени, древа ради разумнаго: ты же родила еси жизни древо Христа Бога, иже от адовых темных жилищ изведе, и к неотемлемей введе жизни поющыя тя.

*Светилен. Подобен:*
Небо звездами:

Ангельскаго жития желая, удалил еси себе всех красных жития, селился еси во дворех заповедей господних, и со ангелы радуешися.

*Богородичен:*

Яже от Бога мирови поданным благим ты вина еси, Богородице, но и ныне милостива сотвори о общем спасении благопременнаго Бога.

