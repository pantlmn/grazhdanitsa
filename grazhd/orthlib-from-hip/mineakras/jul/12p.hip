<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 539)

*Месяца тогоже в в~и-й день.*

*Празднование пресвятей владыце нашей Богородице и приснодеве Марии ради иконы ея, нарицаемыя троеручица, яже на святей горе афонстей.*

*На малей вечерни:*

*На*
Господи воззвах: *стихиры самогласны, глас з~:*

Радуйся, афоне святый, имуще в себе многоцелебен дар пречистыя Девы Богородицы иконы чудесное явление, еюже в Троице славит Бога вышняго.

Радуйся, афоне святый и вся вселенная, ликовствуй, яко ты имаши во ограде своей залог благодати божия пречудную икону владычцы Богородицы, еяже троеручное явление славим.

Радуйся и веселися, афоне святый, ты бо безценное сокровище в себе храниши цельбоносную икону пречистыя Девы и владычцы, яже третию и пречистую руку на иконе из\ъобрази всем на заступление.

*Слава, и ныне, глас и~:*

Ископайте, людие, источник в высоте афонския горы, потечет бо сладость во весь мир неизреченная, напаяющи исцелении душевными и телесными от святыя и чудотворныя иконы владычцы нашея приснодевы Богородицы, та бо верным источает дары целебныя и созывает видети, како двема рукама держит во об\ъятиих держащаго всю тварь, третиею избавляет нас от всех бед. (с. 540)

*На стиховне стихиры, глас з~:*

Восхваляюще чудо от святыя твоея иконы, толико неведомое, вси вопием тебе, Дево пречистая: молитвами твоими спаси душы нашя.

*Стих:*
Слыши, дщи, и виждь и приклони ухо твое.

Ликующе, да празднует весь мир пречудное богорождшия Девы явление, сплетающе ей песни духовныя, потщимся воспети священный образ ея, любовию и чудесы прославльшейся, и пред\ ним вопиюще: подаждь милость нам, владычце, и спаси душы нашя.

*Стих:*
Лицу твоему помолятся богатии людстии.

Ликуйте, вси людие и торжествуйте, образ бо пресвятыя Троицы, всечестными руками своими пречистая Дева на иконе из\ъображает нам, приидите празднолюбцы вси, ублажим чудное явление Богоматере, да спасет душы нашя.

*Слава, и ныне, глас и~:*

Владычце, приими молитвы раб твоих и избави нас от всякия нужды и печали.

*Тропарь писан на велицей вечерни.*

*На велицей вечерни:*

*На*
Господи воззвах: *стихиры, глас а~:*

*Подобен: О,*
дивное чудо.

О дивное чудо! источник приснотекущий, пречистый образ твой, владычце Богородице, даровася святоименитой горе, удивляет же премирная и ужасает земная чудесы своими, зряще бо образ святыя Троицы, треми руками твоими из\ъображенный: двема держиши сына своего, Христа Бога нашего, третиею же от напастей и бед верно (с. 541) прибегающих избавляеши, темже благодарно тебе вопием: обрадованная, радуйся, с тобою Господь, подаяй мирови тобою велию милость.

О велие чудо и неизреченное! яви нам на иконе святей три руки своя, о Дево преблагословенная! сие бысть чудо чудесем и во всем мире радость велия, неизреченное богатство возсия нам благодати божия, да вси, припадающе к тебе, молимся: отврати, Богородице, всякия напасти от раб твоих и покажи силу и благодать цельбоносныя святыя иконы твоея, да верно тебе вопием: обрадованная, радуйся, с тобою Господь, подаяй мирови тобою велию милость.

*О,*
странное чудо и преславное! да вси, притекающе, узрим, како третию и пречистую руку на иконе из\ъяви, о Дево преблагословенная, на помощь верным и в заступление от бед наших и напастей, тебе единой достойно есть показати столь велия чудеса, приидите, вернии, приспе бо день светлаго ея торжества, припадающе, молимся и умильно вопием: обрадованная, радуйся, с тобою Господь, подаяй мирови тобою велию милость.

*Слава, и ныне, глас в~.*

*О,*
преславнаго чудесе! воспети достойно недоумевает всяк ум, како во афон входит царица, царя Христа рождшая, и преподобному михаилу малеину явися чудным образом, откры благодать о горе, и о сем афон ликовствует, яко имеюще многобогатый дар во ограде своей, цельбоносную, владычце, твою икону, к нейже мы возопием: о преблагословенная, к тебе имеют вернии сердца, любовию распаленная, благодарственную песнь поюще, (с. 542) яко всенадежней заступнице рода нашего, яже благоизволи даровати нам на прибежище пречистый зрак свой, в нем бо зрим прославляемый в тебе образ триединаго божества, прослави и в нас, чтущих тя, владычце, имя твое, и сподоби милость улучити сына твоего, Христа Бога нашего, того молящи, яко милосерд.

*Вход. Прокимен дне. И чтения Богородице три.*

*Бытия чтение. (Глава к~и.)*

Изыде иаков от студенца клятвеннаго, и иде в харран. и обрете место, и спа тамо: зайде бо солнце. и взят от камения места того, и положи возглавие себе, и спа на месте оном. и сон виде: и се лествица утверждена на земли, еяже глава досязаше до небес, и ангели божии восхождаху и низхождаху по ней. Господь же утверждашеся на ней, и рече: аз Бог авраамов отца твоего и Бог исааков, не бойся: земля, идеже ты спиши на ней, тебе дам ю, и семени твоему и будет семя твое яко песок земный, и распространится на море, и ливу, и север, и на востоки: и возблагословятся о тебе вся колена земная, и о семени твоем. и се аз с тобою сохраняяй тя на всяком пути, аможе аще пойдеши, и возвращу тя в землю сию: яко не имам тебе оставити, дондеже сотворити ми вся, елика глаголах тебе. и воста иаков от сна своего, и рече: яко есть Господь на месте сем, аз же не ведех. и убояся, и рече: яко страшно место сие: несть сие, но дом божий, и сия врата небесная. (с. 543)

*Пророчества иезекиилева чтение. (Главы м~г и м~д).*

*Тако глаголет Господь:*
будет от дне осмаго и прочее сотворят иереи не олтари всесожжения вашего и яже спасения вашего: и прииму вы, глаголет адонаи Господь. и обрати мя на путь врат святых внешних, зрящих на востоки: и сия бяху затворена. и рече Господь ко мне: врата сия затворена будут, и не отверзутся, и никтоже пройдет сквозе их: яко Господь Бог Исраилев пройдет ими, и будут затворена. яко игумен сядет в них снести хлеб: по пути еламских врат внидет, и по пути его изыдет. и введе мя по пути врат святых сущих к северу, прямо храму: и видех, и се исполнь славы храм Господень.

*Притчей чтение (глава ф~):*

Премудрость созда себе дом и утверди столпов седмь. закла своя жертвенная, и раствори в чаше своей вино, и уготова свою трапезу. посла своя рабы, созывающи с высоким проповеданием на чашу, глаголющи: иже есть безумен, да уклонится ко мне. и требующым ума рече: приидите, ядите мой хлеб и пийте вино, еже растворих вам. оставите безумие и живи будете. и взыщите разума, да поживете и исправите разум в ведении. наказуяй злыя приимет себе безчестие, обличаяй нечестиваго опорочит себе, обличение бо нечестивому раны ему. не обличай злых, да не возненавидят тебе, обличай премудра, и возлюбит тя. даждь премудрому вину, и премудрший будет. сказуй праведному, и приложит приимати. начало премудрости (с. 544) страх Господень, и совет святых разум. разумети бо закон помысла есть благаго: сим бо образом многое поживеши время, и приложатся тебе лета живота.

*На литии стихиры, глас е~:*

Ты еси молитвенница неложная уповающих Христиан, ты еси предстательница верная всем прибегающым, показала бо еси нам во спасение троеручный образ твой, приими мольбы от нас, прилежно призывающих тя, и подаждь велию и богатую милость.

Ты еси упование и покров верным, о преблагословенная владычне, даруй нам милость сына твоего и Господа, ты бо еси ходатаица к нему сильная, елико восхощеши, вся у него испросити можеши, того моли подати мир и велию милость.

Ты еси прибежище наше, ты еси избавление от напастей и бед, умилосердися, о Дево пречистая, низпосли нам щедроты милосердия от святыя твоея иконы, на нюже радостно взирающе, просим умирения душам нашым и велию милость.

*Слава, и ныне: глас и~:*

*О,*
чудное украшение храма твоего, госпоже царице Богородице, иконою твоею, ейже предстоят вернии, молящеся, со слезами вопиют: о Дево всеблагая Богородице! ты еси небесных слава, земных упование, обидимых заступница, печальных утешение. днесь празднуем явление честнаго образа твоего, преисполненнаго силы и чудес триединаго божества, яко три руки на нем видимы есть: двема держиши держащаго вся, третиею же защищаеши от бед (с. 545) чтущих тя, да вси болящии, притекающе, неоскудно приемлют исцеление, страждущии от бед избавление, ты бо еси всем неложная нам предстательница и молебница ко Христу Богу нашему, того моли спастися душам нашым.

*На стиховне стихиры самогласны, глас д~:*

Яко пресветлее солнца днесь возсия нам светило во храме сем, предстоящая икона владычцы нашея Богородицы, освещает бо прибегающих к ней верою и познание подает о чудесном явлении своем, яко тричисленныя руки ея прославляют святую Троицу, и близ\ престола троичнаго сама седит, молящи о нас, избавитися душам нашым от всех бед, зол и обстояний.

*Глас е~:*

*Стих:*
Слыши, дщи, и виждь, и приклони ухо твое.

Яко светозарная заря, озари в сердцах наших икона твоя, о Дево, радость велию, показует бо чудо преславное, како ты, владычце всепетая, двема рукама сына и Господа об\ъемлеши, третиею же дивный покров и заступление рабом твоим являеши, спаси, владычце, душы нашя о всех бед, зол и обстояний.

*Стих:*
Лицу твоему помолятся богатии людстии.

Яже ненадежных упование известное и согрешающих спасение, Марие всепетая, чистая Богородице, приими от нас моление сие, зрящих на пречистную икону твою, яко от нея верным источаеши чудеса, скорбящым скорби облегчаеши, немощных исцеляеши, ожидаем и мы милосердия твоего: подаждь богатую твою милость и спаси душы нашя от всех бед, зол и обстояний. (с. 546)

*Слава, и ныне, глас з~:*

Надежда безмерная и во всем помощница и заступница готовая ты еси, Дево пречистая, приидите, вернии, сошедшеся в храм, песньми духовными радостно ея почтим, зряще чудотворную икону ея, и со дерзновением моление принесем и умильно возопием: радуйся, владычце мира и душ наших спасение: радуйся, защитнице бедствующих, подающая свою неоскудную милость: радуйся, утоление печальных: не престай, владычце, о нас молити Христа Бога нашего, помиловатися душам нашым.

*На благословении хлебов тропарь, глас д~:*

Днесь всемирная радость возсия нам велия: даровася святей горе афонстей цельбоносная твоя, владычце Богородице, икона, со из\ъображением тричисленно и нераздельно пречистых рук твоих в прославление святыя Троицы, созываеши бо верных и молящихся тебе о сем познати, яко двема сына и Господа держиши, третию же яви на прибежище и покров чтущым тя, от всяких напастей и бед избавляти, да вси, притекающии к тебе, верою приемлют неоскудно от всех зол свобождение, от врагов защищение, сего ради и мы вкупе со афоном вопием: радуйся, благодатная, Господь с тобою.

*Трижды.*

*На утрени:*

*На*
Бог Господь: *тропарь Богородицы, трижды.*

*По а~-м стихословии седален, глас д~.*

*Подобен:*
удивися иосиф:

Чудо преславное зрится днесь, веселитеся, людие, почитающе явление иконы всенепорочныя Девы Богородицы, се бо (с. 547) возсия нам божественная заря, благочестно от всех родов поющым, и ныне мы ей, взывающе, приносим благодарственную песнь, яко показует нам познавати единаго в Троице Бога нашего.

*Слава, и ныне, тойже.*

*По в~-м стихословии седален, глас д~.*

*Подобен:*
удивися иосиф:

Чудо чудесем явися нам икона твоя, владычце Богородице, на нейже пречистыми твоими руками святую Троицу нераздельно в триех впостасех прославляеши, сего ради взирающе на икону, с верою молимся: приими, о Мати и Дево, нас в свой покров и избави всех бед, преблагословенная.

*Величание со сладкопением, лик а~:*

Величаем тя, пренепорочная Дево, и чтим чудеса образа святаго твоего, трех пречистых рук твоих явление в славу божества, в Троице Бога нашего.

*Лик в~:*
Величаем тя, пресвятая Дево, и чтим тричисленное из\ъображение пречистых рук твоих, ты бо двема сына и Господа держиши, третиею от напастей и бед нас избавляеши.

*псалом избранный:*
Помяни, Господи, Давида:

*По полиелеи седален, глас и~. Подобен:*
Повеленное тайно:

Велие чудо и преславное, афон велегласно вопиет, имуще образ в себе пречистыя Девы Богородицы, яко стража надежнаго противу врагов видимых и невидимых, и мы вси умильно вопием: предвари, владычце, молитвами твоими ко Христу Богу нашему, да спасет душы нашя. (с. 548)

*Слава, и ныне, тойже.*

*Таже степенна, а~-й антифон д~-го гласа. Прокимен, глас д~:*
Слыши, дщи, и виждь, и приклони ухо твое. *Стих:*
Лицу твоему помолятся богатии людстии. Всякое дыхание: *Евангелие от луки, зачало д~.*

*По н~-м псалме стихира, глас з~:*

Днесь радуйтеся, людие, принесше достодолжную песнь владычце нашей приснодеве Богородице, и почерпите благодать неоскудную от неистощимаго источника иконы ея, светлоблистаемыя чудесы, яко тричисленно из\ъобрази пречистыя руки своя во образ троичнаго божества, и преподобному михаилу малеину возвещающи благодать, гору афонскую избра себе яко место угодное, спасати в ней твердо обитающих и прибегающих к ея покрову и заступлению и разсеянный ум собрати во едино стадо, еже прославляти Христа Бога нашего, того моли спастися душам нашым.

*Канон, глас а~, егоже краегранесие:*
Пресвятая дева в руках своих славит святую Троицу.

*Песнь а~. Ирмос:*

Твоя победительная десница боголепно в крепости прославися: та бо, безсмертне, яко всемогущая, противныя сотре, Исраильтяном путь глубины новосоделавшая.

Дивны твоя чудеса, владычце Богородице, яже исцели усеченную руку десную преподобному иоанну дамаскину, еюже по исцелении песнотворение написа в прославление имене твоего, и вси, таковому чудеси дивящеся, вопиют: радуйся, преблагословенная, в болезнех наших исцеление. (с. 549)

Владычце Богородице, извлеки мя из\ глубины напастей и бед, прибегаю и аз под\ кров твой и заступление, да не изыду посрамлен и лишен милости твоея, слезящий пред\ чудотворною иконою твоею, на нейже три руки из\ъображены в славу Бога вышняго.

О богоблаженная и многоименитая Дево Мати, источник милосердия и щедрот, аз имею к тебе веру велию, надежду известную и любовь сердечную, отврати всякия напасти от раб твоих, славим бо тричисленное и нераздельное на иконе пречистых рук твоих явление, имиже ты святую Троицу во единстве прославляеши.

Владычце Дево, кто не удивится всечестныя твоея иконы троеручному явлению, сладостно бо зрети, како ты премудро триипостасное божество прославляеши, скоро услыши, пречистая, моление наше и защити рукою твоею, юже третию яви нам на заступление.

*Катавасиа, глас и~:*
Сокрушившему брани:

*Песнь г~. Ирмос:*

Едине, ведый человеческаго существа немощь и милостивно в не воображся, препояши мя с высоты силою, еже вопити тебе, святый, одушевленный храме неизреченныя славы твоея, человеколюбче.

С высоты афонския горы повсюду блистает богатство милосердия твоего, владычце Богородице, от святыя иконы, юже троеручно яви на прибежище верным, мы же к тебе воззовем: о Мати и Дево! избави нас от огня, и меча, и всех бед, преблагословенная.

Безмерную твою милость на мне славословлю и величаю в песнех благодарных чистым сердцем и усты, яко избавила (с. 550) еси мене всех напастей и бед и не допустила еси погибнути до конца. и аз тебе, владычцу Богородицу, и чудеса образа твоего величати и прославляти не престану во веки.

Высота велика афонския горы, но явление и чудеса иконы твоея неизреченно превыше горы, и благодать божия в ней, яко море неисчерпаемое, приходящым верою: приемлют бо утешение и в напастех избавление: подаждь, о преблагословенная Дево, и мне, бедствующему, защищение скорое.

Ты еси всех скорбящих прибежище, и обидимых заступница, и нерушимый покров в бедах страждущих. темже, припадая, вопием тебе, Дево пречистая: приими моление наше, от всея души честную и преисполненную чудес икону твою почитающих.

*Седален, глас е~. Подобен:*
Собезначальное слово:

Яко возлюбила еси паству твою, богорождшая Мати, благоволи даровати ей святую пречистную свою икону, на нейже премудрость триипостасную в пречистых руках своих прославляеши, и подаеши познавати в Троице единаго Бога, и многая чудеса от иконы твоея верою и любовию тя призывающым являеши, и паству свою ограждаеши, и подаеши всему миру, спасение и утверждение.

*Слава, и ныне, тойже.*

*Песнь д~. Ирмос:*

Гору тя, благодатию божиею приосененную, прозорливыма аввакум усмотрив очима, из\ тебе изыти Исраилеву провозглашаше святому во спасение наше и обновление. (с. 551)

Обновим сердца верою, зряще во афонстей горе новое владычцы Богородицы троеручное явление. всяк, недоумевающе о сем, токмо молящеся, тебе вопиет: о Мати и Дево, приими моление наше и подаждь милость и защищение, и исполни язык и сердца верных достойнаго ти хваления.

Радостною трубою афон во вся концы земли гласит: приидите и видите дела божия, како пречистая Дева на иконе в руках своих являет троичный вид божества, имиже держит любовь и милосердие, восписуем сугубо в сердцах наших радостную песнь достойнаго ея хваления.

Яко сподобися преподобный михаил малеин благодать явно от тебе, владычце Богородице, улучити, сподоби и мене, всепречистая, зрети и разумети, како ты святую Троицу на иконе в руках своих прославляеши, да восписую в сердце моем твой образ и молю тя: отверзи язык мой и исполни его достойнаго тебе хваления.

Грядите, людие, ко афону днесь, еже принести моление приснодеве чистей Богородице пред\ чудною ея иконою, тричисленно и нераздельно пречистыми руками из\ъображающую единую силу божества, на сию же враги нашя зрети не могут, мы же, вернии, взирающе на оную, вопием: отверзи нам уста пети песнь достойнаго тебе хваления.

*Песнь е~. Ирмос:*

Просветивый сиянием пришествия твоего Христе, и осветивый крестом твоим мира концы, сердца просвети светом твоего богоразумия православно поющих тя.

Афонская гора преисполнися святынь, на нейже явися и прославися святая твоя, владычце Богородице, икона, красящаяся (с. 552) излиянием от нея благодати во исцеление скорбящих, и вси таковому чудеси дивятся, яко три пречистыя твоя руки нам яви.

Сияет доброта, блистают, яко солнечныя лучи, от твоея святыя иконы различная чудеса, низпосли мне, о преблагословенная, покров и заступление твое от врагов, губящих мя, тии бо от руки твоея погибнут, яко третию на иконе из\ъяви нам на заступление.

Преславное чудо зрится, всенепорочная Дево, на иконе твоей: во образ святыя Троицы руки своя яви и познание подаеши рабом твоим, яко двема держиши держащаго вся, третиею же защищаеши во всех напастех верно прибегающих к тебе, мы же, вернии, вопием: радуйся, заступнице наша всенадежная.

*О,*
неизмеримая глубина рождества твоего! о, неизреченное богатство милосердия твоего! яко безмерныя печали и напасти в радость нам твориши, призывающым тя в нужде и обстоянии, подаждь же милость твою в страшный день суда и испытания дел человеческих.

*Песнь з~. Ирмос:*

Обыде нас последняя бездна, несть избавляяй, вменихомся, яко овцы заколения, спаси люди твоя, Боже наш, ты бо крепость немощствующих и исправление.

Во афон радостно вси притецем зрети явление иконы владычцы Богородицы, яко славит небеснаго творца в Троице трисолнечное естество и нас тройческому покланятися (с. 553) учит божеству, ейже припадая, со слезами вопием: о Дево пречистая, отверзи наша уста и исполни сердце вопити тебе песнь достойнаго хваления.

утешение велие обретох души моей в бедах и напастех прибегати к тебе, богородительнице, и аз к цельбоносней твоей иконе со слезами вопию: не презри, Богородице, слез и воздыхания моего и возведи от печалей в радость, яко и афон радостно ликовствует, имуще честный образ твой троеручнаго явления.

Владычце, мира спасение, верных надежда, покров и заступление, всеусердно припадая к тебе, вопием: покажи на нас, погибающих, силу и благодать цельбоносныя святыя иконы твоея, избави нас всех напастей, да не престанем величати тебе, заступницу в печалех верную.

О всенепорочная Дево! божественное проречение уст твоих исполнися, еже о рождении преподобнаго михаила малеина прежде предрекла еси, радуется вся земля о божественней силе твоей, веселится глас празднующих непрестанно, зряще твоего лица доброту неизреченную, весело воспевающе: радуйся, Дево, Христиан похвало.

*Кондак, глас и~. Подобен:*
Взбранной воеводе:

Днесь веселое наста ныне твое торжество Богомати пречистая, вси вернии исполнишася радости и веселия, яко сподобльшеся изрядно воспети предивное явление честнаго образа твоего и рождшагося из\ тебе младенца, истинна же Бога, егоже двема рукама об\ъемлеши, и третиею от (с. 554) напастей и бед нас изымаеши и избавляеши от всех зол и обстояний.

*Икос:*

Ангелов творца, истиннаго света Христа, неизреченно из\ тебе, Богомати, возсиявшаго, на иконе чудесне яви и тричисленным своим из\ъображением пречистых рук твоих вся концы земли удиви, темже благодарственно дерзаем вопити тебе сице: радуйся, по человечеству двема рукама сына и Бога об\ъемлющая: радуйся, по божеству третиею рукою от напастей и бед нас избавляющая: радуйся, страждущым в печалех помогающая: радуйся, болезни вскоре исцеляющая: радуйся, яко тобою защищаемся от врагов сильных, помышляющих на ны злая: радуйся, сохраняющая от всех зол и обстояний.

*Песнь з~. Ирмос:*

Тебе, умную, Богородице, пещь, разсмотряем, вернии, якоже бо отроки спасе три превозносимый, мир обнови, во чреве твоем всецел, хвальный отцев Бог и препрославлен.

О Мати Бога вышняго, призри на моление верою к тебе прибегающих: врази на мя ополчишася, из\ъостриша мечь свой, уязвити мя хотяще. ты же, яко защитница наша, отыми поношения человеческия и напрасныя клеветы, на тебе надеюся, ты бо моя крепость и защищение.

Ненавидящии мя, творяще обиды, низпускают стрелы лукавствия, хотяще мя зело уязвити, аз же, пречистая владычце, взирая на икону твоего троеручнаго явления, юже дарова нам яко стража на враги, приношу (с. 555) тебе моление: защити, всепетая, рукою твоею мене, погибающаго.

Владычце Богородице, сокруши злыя врагов на мя помыслы и клеветы устави, избавляющи неповинныя от скорби, имамы бо, пречистая Дево, твою икону, благодати преисполненную, врагов устрашающую и верно прибегающих к тебе увеселяющую.

О Дево пречистая! смири сердца злых человек, обидящих и ненавидящих мя, и враждебно клянущих загради уста, да посрамятся врази и узрят твою сопротив борющую силу, се милостивно ты нас посещаеши и залог благодати икону твою яко стража на враги даруеши.

*Песнь и~. Ирмос:*

В пещи отроцы Исраилевы, якоже в горниле, добротою благочестия чистее злата блещахуся, глаголюще: благословите, вся дела господня, Господа, пойте и превозносите во вся веки.

услыши моление мое, владычце всепетая, облегчи бремя бед моих и напастей, яко да возмогу воздати тебе обеты, яже в печали глаголаша уста моя, славлю бо толико чудесное явление иконы твоея, возведи мя рукою твоею из\ глубины бед в радость, воспевающа и превозносяща тя во веки.

О преблагословенная Дево! егда приспе день светлаго торжества явления пречуднаго образа твоего, тогда афонская гора красится, яко приемлет многобогатный дар во ограду свою зари божественныя. о Дево, озари сердца наша светом божества, егоже в руках твоих на (с. 556) иконе прославляеши, поющих и превозносящих тя во веки.

ужасом об\ъяти быша и недоумеваша о сем, како три руки на иконе нам яви, но токмо радостно вопием: о владычце Дево, единой тебе сие достойно есть двема рукама сына и Господа держати, а третиею верныя от бед избавляти, поющих и превозносящих тя во вся веки.

Поют тя вси земнороднии и славословят силы небесныя, яко матерь Христа Бога нашего, ты бо, седящи на честнем престоле близ\ пресвятыя Троицы, во образ ея и три руки на иконе яви, моли ю о нас, пречистая, избавитися нам мук, да возрадуются вси, поющии и превозносящии тя во веки.

*Песнь ф~. Ирмос:*

образ чистаго рождества твоего огнепалимая купина показа неопалимая: и ныне на нас напастей свирепеющую угасити, молимся, пещь, да тя, Богородице, непрестанно величаем.

Безмерно насладихся щедрот и благодеяний твоих аз, Дево пречистая, и воспеваю тя благодарственными песньми пред\ иконою твоею, на нейже зрится чудо чудесем: третия пречистая рука твоя, на помощь и защищение тя призывающым.

В песнех благодарных не престану величати тя, всепречистая Дево Богородице, яко неисчетныя щедроты низпослала еси, проповедуеши всем чудеса цельбоносныя твоея иконы, яко подаеши в болезнех исцеление, в напастех избавление, ты бо еси покров всем прибегающым. (с. 557)

удивила еси всех воистинну, пренепорочная Дево, заступлением и покровом твоим, врази мои отступиша от мене, вместо печали радость ми дарова, и аз радостно вопию, яко цельбоносная твоя икона дивная чудеса показа, да вси ведуще, яко ты еси заступница всем прибегающым.

Виждь, владычце Богородице, неможение мое, недоумеваю бо воспети милосердие твое на мне, подаждь обновление сердцу моему достойно воспети тебе песнь, толико чудному на иконе пречистых трех рук твоих из\ъображению, ты бо еси неложная заступница Христиан.

*Светилен. Подобен:*
Небо звездами:

Гора афонская вопиет: грядите, людие, к неистощимому источнику цельбоносней иконе владычцы нашея Богородицы прияти щедрот множество, вси бо прибегающии получают неисчетно дары целебныя и вопиют: воистинну ты еси, Дево благословенная, всем крепость, держава и заступление.

*Слава, и ныне, тойже.*

*На хвалитех стихиры самогласны, глас е~:*

Тебе воспоим светло Давидовскую песнь, яко царице и Богородице, лицу твоему помолятся богатии людстии, и афонская гора радостию исполняется, яко в пастве твоей сохраняется, преподобному михаилу малеину благодать открыла еси, сего ради и мы, любовию созываеми видети святую и пречудную твою, Богородице, икону, в нейже богоначалие в Троице являеши из\ъображением пречистых рук твоих, (с. 558) темже к тебе вопием: владычце, моли Христа Бога нашего спастися душам нашым.

Тебе припадаем, госпоже, и молимся, зряще прчестную икону твою, сию бо и афон ликовствует, имея во ограде своей залог благодати божия, да вси притекающии приемлют неоскудно благопотребнаго прошения своего исполнение, приими, владычце всепетая, верных твоих раб мольбы, чествующих праздник явления твоего, ты бо нам на иконе своей три руки явила еси, в славу Бога нашего, того моли спастися душам нашым.

Тебе припадая, молимся, о Дево чистая Богородице, Мати Бога нашего, видяще икону святую твою, сияющую паче солнечных луч, подаеши бо милости просящым, скорбящым скорби облегчаеши, немощным здравие даруеши, яко получи исцеление десныя своея руки святый иоанн дамаскин, ейже и мы ныне со умилением предстояще, молимся, и любезно облобызав, глаголем: спаси нас, госпоже, от глада, огня, меча и всех бед, почитающих верно твое явление, и подаждь помощь спастися душам нашым.

*Слава, и ныне, глас з~:*

Днесь, собори верных, сошедшеся, восплещите руками веселия, духовне торжествующе день преславнаго явления цельбоносныя иконы приснодевы чистыя Богородицы, ейже мы предстоим и единогласно возопиим: радуйся, преблагословенная, яко из\ъображением на иконе пречистых рук твоих в Троице Бога славиши: радуйся, яко едину силу и благодать в них имееши: радуйся, яко двема (с. 559) рукама сына и Господа держиши, третиею же от всех напастей и бед нас избавляеши: радуйся, заступнице наша всенадежная ко Христу Богу нашему, того моли спастися душам нашым.

*Славословие и отпуст.*

*На литургии: Блаженны от канона, песни г~-я и з~-я, на и~. Прокимен, глас г~, песнь Богородицы:*
Величит душа моя Господа, и возрадовася дух мой о Бозе спасе моем. *Стих:*
Яко призре на смирение рабы своея, се бо отныне ублажат мя вси роди. *Апостол к филипписием, зачало с~м. Аллилуиа, глас и~:*
Слыши дщи и виждь, и приклони ухо твое. *Стих:*
Лицу твоему помолятся богатии людстии. *Евангелие от луки, зачало н~д. Причастен:*
Чашу спасения прииму:

*Молитва.*

О пресвятая госпоже владычце Богородице, велие чудо святому иоанну дамаскину явившая, яко веру истинную, надежду несумненную показавшему! услыши нас, грешных, пред\ чудотворною твоею иконою усердно молящихся и просящих твоея помощи: не отрини моления сего многих ради прегрешений наших, но яко Мати милосердия и щедрот, избави нас от болезней, скорбей и печалей, прости содеянныя нами грехи, исполни радости и веселия всех, чтущих святую икону твою, да радостно воспоем и любовию прославим имя твое, яко ты еси от всех родов избранная и благословенная во веки веков. аминь.

*Ина молитва.*

О пресвятая и преблагословенная Дево Богородице Марие! припадаем и покланяемся ти пред\ святою троеручною иконою (с. 560) твоею, воспоминая преславное чудо твое, исцелением усеченныя десницы праведнаго иоанна дамаскина от иконы сея явленное, егоже знамение доныне видимо есть на ней, во образе третия руки, к из\ъображению твоему приложенныя. молимся ти и просим тя, всеблагую и всещедрую рода нашего заступницу: услыши нас, молящих ти ся, и якоже блаженнаго иоанна, в скорби и болезни к тебе возопившаго, услышала еси, тако и нас не презри, скорбящих и болезнующих ранами страстей многоразличных и к тебе от души сокрушенныя и смиренныя усердно прибегающих. ты зриши, госпоже всемилостивая, немощи нашя, озлобление наше, нужду, потребу нашу в твоей помощи и заступлении, яко отвсюду врагами окружени есмы, и несть помогающаго, ниже заступающаго, аще не ты умилосердишися о нас, владычце. ей, молим ти ся, вонми гласу болезненному нашему и помози нам святоотеческую православную веру до конца дней наших непорочно сохранити, во всех заповедех господних неуклонно ходити, покаяние истинное о гресех наших всегда Богу приносити и сподобитися мирныя Христианския кончины и добраго ответа на страшнем суде сына твоего и Бога нашего, егоже умоли за нас матернею молитвою твоею, да не осудит нас по беззаконием нашым, но да помилует нас по велицей и неизреченней милости своей. о всеблагая! услыши нас и не лиши нас помощи твоея державныя, да тобою спасение получивше, воспоем и прославим тя на земли живых и рождшагося от тебе искупителя нашего Господа (с. 561) Иисуса Христа, емуже подобает слава и держава, честь и поклонение, купно со отцем и святым духом, всегда, ныне, и присно, и во веки веков. аминь.

*Канон молебный ко пресвятей владычце Богородице, ради иконы ея именуемыя троеручица.*

*Тропарь, глас д~:*

Днесь светло красуется царствующий град москва, имеющи в себе, о всемилостивейшая, всея твари честнейшая, заступнице наша Дево Богородице, честный образ твой, имже подсолнечныя концы земли удивляеши и мир мирови даруеши, во образ бо святыя Троицы являеши трие руце: двема убо сына своего, Христа Бога нашего, носиши, третиею от напастей и бед верно к тебе прибегающих избавляеши, от потопления изымаеши, и всем полезная даруеши, и преподобному михаилу малеонскую гору показа, и всех всегда милуеши, честною ризою своею покрываеши жительство сие и вся грады и страны наша, да зовем ти: радуйся, обрадованная.

*Канон, глас д~.*

*Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

*Припев особый:*
Пресвятая госпоже Богородице, услыши молитву раб своих, молящихся тебе.

умилосердися о мне, грешнем, погибающем, пресвятая Богородице, и в место печали даруй ми радость, радуйся, воспевати, всесвятая владычце. (с. 562)

утиши души моея свирепство, понеже многия скорби и печали нападоша, и от сих, владычце, спаси мя, грешнаго, да не погибну, зле страждущи.

Ты моя крепость, и утверждение, и от врагов защищение. сего ради не боюся вражия прещения, но присно пою тя и славлю, всеславная.

Напасти, и беды, и скорби многия приидоша нам и отяготиша, избави, богородительнице, и от сих обдержащих мя зол и веселия исполни.

*Песнь г~. Ирмос:*

Твоя песнословцы Богородице, живый и независтный источниче, лик себе совокупльшыя, духовно утверди: в божественней твоей славе венцев славы сподоби.

Ты еси теплая предстательница и милосердая заступница, избави мя, всепетая, от нашедших на мя напастей, ты бо еси, владычце, падших избавление.

Избави мя, пречистая, от сих напастей, и бед, и прещения диавольскаго, и уныния, и вся страсти отжени от мене, пречистая, да присно славлю тя.

Се к тебе, пречистая, притекаю, не презри моея болезни и воздыхания, но призри на мя в скорби сущаго, и сию мою печаль на радость преложи, богоневестная.

Виждь, владычце, беду мою и скорбь, яко лукавый враг поглотити мя хощет, пречистая Богородице, прожени того злохитрое коварство, да избавлюся и славлю тя.

*Катавасиа:*
Спаси от бед рабы твоя, Богородице, яко вси по Бозе к тебе прибегаем, яко нерушимей стене и предстательству. (с. 563)

*Седален, глас в~:*

Моление теплое и стена необоримая, милости источниче, мирови прибежище, прилежно вопием ти: Богородице владычце, предвари и от бед избави нас, едина вскоре предстательствующая.

*Песнь д~. Ирмос:*

Седяй в славе, на престоле божества, облаце легце прииде Иисус пребожественный, нетленною дланию, и спасе зовущыя: слава Христе, силе твоей.

Ты еси, пречистая владычце, надежда и утверждение мое, и от лютых ми бед свобождение, и в печали утешение, души моей просвещение и во уповании моем непобедимая помощница.

Ты во всех печалех буди ми сладкое утешение, и в бедах скорая помощница, и в молитвах предстательница, ты бо еси Мати божия, стяжавшая от всяких бед избавление.

Преклонися к мольбам раба своего, владычце, и не закосни избавити мя от сих всех скорбей, юже одержат мя, видимых и невидимых врагов отжени от мене, да не зле погибну, окаянный.

*Песнь е~. Ирмос:*

ужасошася всяческая о божественней славе твоей: ты бо неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

оружия супостата и от напраснаго оскорбления избави мя, осужденнаго, яко ты еси всенепорочная Мати, иже будет судити комуждо по делом. (с. 564)

Ты в напастех и скорбех милостивно защищаеши, иже под\ кров твой прибегаем, приими всесвятая, сие моление от уныния сердца моего, да зле во отчаянии не погибну.

Милостивным и кротким оком, богородительнице, воззри на мя, недостойнаго, милосердием своим призри на мя, и обстояния, и беды, и напасти свободи призывающа тя, всесвятая.

Первозданный адам и ева тобою, пречистая, избавльшеся от злых, с нимиже и аз припадаю ти и молю: милостию своею отреши моя болезненныя слезы и даждь ми полезное утешение.

*Песнь з~. Ирмос:*

Божественное сие и всечестное совершающе празднество, богомудрии, Богоматере, приидите руками восплещим, от нея рождшагося Бога славим.

Внуши печальный вопль раба твоего, требующаго помощи твоея, Богомати, ты еси упование мое, потщися печаль мою на радость преложити.

Избави мя от льсти вражия, от языка льстива и от человека неправеднаго избави мя без\ пакости, вся бо можеши, яко Мати зиждителя сущи.

Вем тя, богоблагодатная, многотрудных целебницу, и аз немощным духом и усты зову: от напасти сея и печали свободи и спаси мя, владычце, прибегающаго.

Избави мя от лести сея и беды, богоневесто, тя устрои Бог ходатаицу на спасение и заступление наше, сего ради и мне, недостойному, исходатайствуй от всея печали свобождение. (с. 565)

*Кондак, глас и~:*

Взбранной воеводе победительная, яко избавльшеся от злых, благодарственная восписуем ти, раби твои, Богородице: но яко имущая державу непобедимую, от всяких нас бед свободи, да зовем ти: радуйся, невесто неневестная.

*Икос:*

Ангел предстатель с небесе послан бысть рещи Богородице: радуйся, и со безплотным гласом воплощаема тя зря, Господи, ужасашеся и стояще, зовый к ней таковая: радуйся, еюже радость возсияет: радуйся, еюже клятва исчезнет. радуйся, падшаго адама воззвание: радуйся, слез евиных избавление. радуйся, высото неудобовосходимая человеческими помыслы: радуйся, глубино неудобозримая и ангельскима очима. радуйся, яко еси царево седалище: радуйся, яко носиши носящаго вся. радуйся, звездо, являющая солнце: радуйся, утробо божественнаго воплощения. радуйся, еюже обновляется тварь: радуйся, еюже поклоняемся творцу. радуйся, невесто неневестная.

*Песнь з~. Ирмос:*

Не послужиша твари богомудрии паче создавшаго, но огненное прещение мужески поправше, радовахуся поюще: препетый отцев Господь и Бог благословен еси.

Ты еси, пречистая Дево, покровительница моя и непрестанное упование души моей, о владычце, приими мя, одержима лютою бедою, и утеши мою печаль.

Ты еси крепость моя, пречистая владычце, и нашедших на мя сих скорбей утешение. сего ради и аз, недостойный раб твой, всенадежно вопию ти: помилуй мя, падшаго. (с. 566)

Исцели души моея язвы, владычце, и заступи мя, раба твоего, и избави мя от всякаго обавания неправеднаго и от сопротивнаго навета и развращения изми мя, всеблагословенная.

*Песнь и~. Ирмос:*

отроки благочестивыя в пещи рождество Богородичо спасло есть: тогда убо образуемое, ныне же действуемое, вселенную. всю воздвизает пети тебе: Господа пойте дела, и превозносите его во вся веки.

Сокруши советы неправедныя, яже на мя изощрены суть, аз бо иныя помощи не имам, разве тебе, чистая, к тебе прибегаю, не попусти ми: вся бо тебе возможна суть.

Душу мою сохрани кровом крилу твоею, преблагословенная Богородице, от различных належащих бед и скорбей избави мя, да не порадуется враг мой о моей немощи, но да славится божия матерь во веки.

Аз убо помощи человеческия искати не прибегох, но к тебе, пренепорочная: ты еси всенадежная хранительница Христианом.

Ты еси, Богородице, просвещение и избавление, ты еси поборница моя прерадованная. ты еси надежда нерушимая, стена и слава хвалимая, пренепорочная Дево. тебе всеусердно поклоняюся и вопию: спаси мя от печали сея и напасти.

*Песнь ф~. Ирмос:*

Всяк земнородный да взыграется духом просвещаемь, да торжествует же безплотных умов естество, почитающее священное торжество Богоматере, и да вопиет, радуйся всеблаженная Богородице, чистая приснодево. (с. 567)

Изсше, яко скудель, крепость моя, и ко аду приложихся душепагубных зол. предвари мя, Мати божия, заступлением своим, исхити мя от одержащих скорбей рукою милости твоея.

Сети лукавых и злочестивых сокруши, чистая богородительнице, исхити мя невреждена, твой бо есмь раб: о, радуйся обрадованная.

Всенепорочная отроковице, всем верным Христианом помощь, буди и мне неоскудная помощница к сыну своему и Богу, славимому в Троице, и свободи мя от сея нашедшия скорби.

Ты еси крепость моя, пречистая, и прибежище, и стена необоримая, ты еси к Богу молитвенница, всяких мя напастей и бед свободи, едина благословенная.

