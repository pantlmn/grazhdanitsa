<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 325)

*Месяца тогоже в з~и-й день.*

*Святыя великомученицы марины.*

*На*
Господи, воззвах, *стихиры на з~, глас и~. Подобен: О*
преславнаго чудесе!

О преславнаго чудесе! * превознесенную гордыню, * землю и море потребити рекшаго, к земли смирила есть, * млада отроковица и всенепорочная, * коварствия его победивши. * о силы креста и благодати! * яже нам всю * утверди яве немощь.

Мученице марино прехвальная, * ни мучения тя огнь, * ни пищи наслаждение, * ни мирския радости, * ни красота юности, * яже ко Христу любве отлучи, * желающую красоты, юже паче ума, * честнаго жениха твоего получити, * еяже сподобилася еси, богоблаженная.

Мученице марино всеславная, * в небесных обителех вселившися достойно, * с девическими чинми, * и мученик воинствы, * творящих верою память твою, * и приступающих верно покрову твоему, * спасай молитвами твоими: * и согрешений оставление у Бога испроси, и избавление, * и велию милость.

*Слава, глас в~:*

Во граде Бога нашего, в горе святей его, ту вселися святая, свещу неугасиму соблюдши, услышим девыя похвалу. о девство, церкви божия, о девство, мучеником слава! о девство, ангелом сопричастниче! (с. 326)

*И ныне, Богородичен, или крестобогородичен: Подобен:*
Егда от древа:

Древу крестному тя, Иисусе, пригвождена зрящи неискусобрачная, плачущи глаголаше: чадо сладкое, почто оставил еси мене рождшую тя едину, свете неприступный пребезначальнаго отца; потщися и прославися, яко да славу получат божественную, иже божественныя страсти твоя славящыя.

*На стиховне октоиха. Слава, глас в~:*

Во гласе радования, и во псалмех восклицания, воспоим марину мученицу: яко низложи на землю идольскую прелесть, и сопротивнаго врага мужески под нозе свои подложи. темже и скончавшися на небеса возлете, на главе венец носящи и взывающи: тебе, женише мой, желаю, и желания любовь имущи, за тя плоть мою огню предах, да вселюся убо в вечныя твоя обители, идеже есть веселящихся жилище.

*И ныне, Богородичен, или крестобогородичен. Подобен:*
Егда от древа:

Егда нескверная агница виде своего агнца, на заколение яко человека волею влекома, плачущи глаголаше: безчадствовати мя ныне тщишися, Христе, рождшую тя, что сие сотворил еси, избавителю всяческих; обаче воспеваю и славлю твою, юже паче ума и слова, крайнюю благость, человеколюбче.

*Тропарь, глас д~:*

Агница твоя, Иисусе, марина зовет велиим гласом: тебе, женише мой, люблю, и тебе ищущи страдальчествую, и сраспинаюся и спогребаюся крещению твоему, и стражду тебе ради, яко да царствую в тебе, и умираю за тя, да и живу с тобою: но яко жертву непорочную приими мя, с любовию пожершуюся тебе: тоя молитвами, яко милостив спаси душы нашя. (с. 327)

*На утрени канона оба октоиха без мучеников, и святыя на з~, егоже краегранесие:*

Христову деву мученицу невесту песньми пою:

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Ликующи, мученице, о Бозе, и лучами исполняема от него, зарю мне подаждь светоносну твоими молитвами, добрая дево.

Текущих и нестоятельное и тленное, мудрым умом обложена, мученице Христова, презрела еси разумно: и праведных сподобилася еси вышния светлости.

Рабски прихожду к тебе, честная, твоими мольбами житейских мя бед спаси, мученице страстоносице, и страстей моих утиши смущение.

Мудростию и благодатию просвещся ум твой, марино, мучителей прещения не устрашилася еси, мученице спасова, божественною силою укрепяема.

*Богородичен:*

Стезю показала еси жизни, жизнь сущую заченши, и плотски рождши сию, Богомати, и узы смертныя расторгла еси.

*Песнь г~. Ирмос:*

Несть свят, яко Господь, и несть праведен яко Бог наш, егоже поет вся тварь: несть праведен паче тебе, Господи.

Ни огнь, ниже раны, ни мечное сечение, ни мучителей суровство, ни смерть же, ни зверей свирепство, божественныя отлучи тя любве, прехвальная.

Была еси непоколебимь и непреклонимь, во время обстояния, столп, всеславная: благочестия основание положено веры на камени, преблаженная.

Дева в мученицах была еси, в девах (с. 328) непобедима мученица была еси ты, Христу уневестившися, сугуб тебе подающу венец, всенепорочная.

Святых кровей твоих, добрая дево, токи изливаемы всю угасиша идольскую лесть: и собор привела еси мученик жениху твоему.

*Богородичен:*

укрепльшеся благодатию, Богородицу тя единомудренно славим, плоть бывшаго, еже быти всем дающаго родила еси, и мир обновила еси.

*Седален, глас д~: Подобен:*
Скоро предвари:

Наста празднолюбцы светло торжество, память славныя страстоносицы Христовы, веселящи всяческая, сияющи зарями чудес в мире, носящи человеком непрестанную благодать: тоя молитвами, Христе, спаси душы нашя.

*Дважды.*

*Слава, и ныне, Богородичен:*

Дево всенепорочная, яже пресущнаго Бога рождшая, со безплотными того непрестанно моли, оставление прегрешений, и исправление жития дати нам прежде конца, верою и любовию поющым тя по долгу, едина всепетая.

*Крестобогородичен:*

На кресте тя возвышена яко узре пречистая Мати твоя, слове божий, матерски рыдающи вещаше: что новое и странное сие чудо, сыне мой; како жизнь всех вкушаеши смерти, оживити мертвыя хотя, яко милосерд;

*Песнь д~. Ирмос:*

Ты моя крепость, Господи, ты моя и сила, ты мой Бог, ты мое радование, не оставль недра отча, и нашу нищету посетив. Тем с пророком аввакумом зову ти: силе твоей слава, человеколюбче.

Боголепно бысть воистинну житие твое, ангелом явися любезно, демонскому же воинству, и слугам их (с. 329) свирепству неприступно показася. Христу бо вопияла еси: силе твоей слава, человеколюбче.

На земли подвизавшися, всебогатая, и временныя болезни претерпевши, на небесех ныне воздаяния от Владыки приемлеши, мученице непобедимая, во веки безконечныя, со ангелы вопиющи: силе твоей слава, человеколюбче.

Ныне о тебе радуется девический лик, ныне мученик собор веселится, ныне и множество благочестивых собравшеся ликуют радующеся, владыце вопиюще гласы немолчными: силе твоей слава, человеколюбче.

Вся добра еси, дево и нескверная, явилася еси невеста всенепорочная, душам доброты рачительна, мучительными разжжении, всеблаженная, явилася еси светлейши, Христу поющи: силе твоей слава, человеколюбче.

*Богородичен:*

Едина чиста и по рождестве пребыла еси: ты бо едина, слово впостасное отцу сопрестольна сына, из тебе воплощенна родила еси, богоневесто, и носиши на руку невместимаго всеми, и вся концы содержащаго.

*Песнь е~. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих, пути моя направи, молюся.

На судищи страдалец течение крепко, отроковице, прешла еси. божественное бо желание женскую немощь укрепи, проявленно показуя, промышлением страдания, самодержавна{<::рус>Исправлена опечатка оригинала<::слав> сомодержавна. <::рус>Прим. <::лат> оrthlиb<::слав>} мученица сущи.

Капли твоих кровей, мученице, искапающе, багряницу многоценну, и нетленнаго веселия ризу исткаша: еюже ныне богомудрая на небесех одеяна, умно жениху предстоиши. (с. 330)

узами молитв твоих, отроковице, велехвальнаго змия связавши, гордыню первее превознесенную к земли смирила еси: исполнити бо весть яко благ всеведец, того боящихся волю.

Превозносимыя тя славы божественными венцы воистинну украси женихъ<->слово, его ради страдавшую обожая, и огня пламень, и биения ран терпеливно претерпевшую, славная.

*Богородичен:*

Очищаемо зряще девства твоего рождеством, всенепорочная, земных естество от первыя клятвы, славим из тебе рожденнаго, единочадаго за милосердие. егоже моли, Дево, спасти нас.

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Возложена Христу явилася еси добра и нескверна, и яко источник чист и вертоград многоплоден, марино всеславная, и ближняя невесто, и рай неокрадом.

отроковица всеблаголепна в след тебе последова, текущи ко благовонию мира твоего, Владыко, пречистей страсти твоей терпением подобящися и пречестней.

Претерпела еси мужески подвиги, мученице многострадальная, и первее умовредно вельми хвалящагося с шумом погубила еси крестною силою, о марино господоименитая!

*Богородичен:*

Марие, чистый и пречистый сосуде всех содетеля, души очистилище подаждь ми слезы, и услыши мольбу мою, всенепорочная.

*Кондак, глас г~. Подобен:*
Дева днесь:

Девства добротами преиспещрена, дево, нетленными венцы венчалася еси, марино: кровьми же мученичества (с. 331) обагрена, чудесы просветившися исцелений, благочестно, мученице, прияла еси почесть победы твоего страдания.

*Икос:*

Жениху Христу рачением сердца твоего от младенства честная разжегшися потекла еси, яко елень жаждущи источником приснотекущым, девомученица, страданием же тебе самую соблюдши, в нетленном сущно зиждителя твоего, невесто благославная, в чертозе достигла еси, украшена и упещрена: венценосица победительная, свещеносица благоцветущая, нетленнаго невестника получивши и приемши яко злато, почесть победы твоего страдания.

*Песнь з~. Ирмос:*

отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

Свет неприступный, марино, просвети достойно душу твою, и свещами светлыми озари поющыя: благословен еси, Господи Боже во веки.

Взятся к божественней воистинну высоте, высок бо ты стяжала еси разум, и в чертог светел вселилася еси, вопиющи: благословен еси, Господи Боже во веки.

Невеста ближняя владыце показалася еси, марино богоносная, и яко мученица непобедима тому зовеши: благословен еси, Господи Боже во веки.

*Богородичен:*

Князь не ктому от иуды оскуде, из тебе бо Владыка, языков надежда, возсия несказанно: благословен, пречистая, плод твоего чрева.

*Песнь и~. Ирмос:*

Мусикийским органом согласующым, и людем безчисленным покланяющымся образу в деире, три отроцы не повинувшеся, Господа воспеваху, и славословяху во вся веки. (с. 332)

Тверд нрав стяжавши, твердо страдания терпяше, и венцы победными венчася поющи: Господа пойте, и превозносите его во веки.

Тайный, марино, тебе чертог, душ жених Бог слово, уготова на небесех, егоже видящи зовеши: Господа пойте, и превозносите его во веки.

Добродетельми различными украшена, даров множайших сподобися, крайнее желаний зрящи, и вопиющи: Господа пойте, и превозносите его во веки.

Спасения явилася еси, страстотерпице, многим вина, и мученик соборы Христу привела еси, согласно вопиющи: Господа пойте, и превозносите его во веки.

*Богородичен:*

Очищение нам, богородительнице, тобою дадеся: ты бо едина отдала еси долг, всех заченши Господа, Дево: егоже превозносим во веки.

*Песнь ф~. Ирмос:*

устрашися всяк слух неизреченна божия снизхождения, яко вышний волею сниде даже и до плоти от девическаго чрева быв человек. темже пречистую Богородицу вернии величаем.

Марино мученице Христова, жизнь вечную и негибнущую в райстей пищи прилежно воистинну об\ъяла еси: обращающееся бо без вреда оружие преминула еси, мученическими кровьми сияющи издалеча, добрая Дево.

Попали всевещную и любомирскую, Дево, мысль, желание божественное, и твердейшу показа мученицу, девственными сияньми, первее сияющую, марино всемудрая. темже вси тя вернии ублажаем.

Разреши ми, невесто избранная, согрешений пленицы молитвами твоими, и рукописание греховное расторгни, мученице, предстоящи благолепно Христу жениху твоему всещедрому, и страстей моих мглу разори. (с. 333)

Преста шатание лютое льстиваго, се бо отроковица забывающи женское естество пострада, и на него светло победу вземши, и ныне праматернее назда яве падение.

*Богородичен:*

Зрелу пожинаю жизнь, невредимь древом разума: ты бо, пресвятая, жизни древо Христа прозябла еси, входы жизни всем показавшаго. темже тя, всечистая, благочестно Богородицу проповедаем.

*Светилен. Подобен:*
Жены услышите:

укрепльшися, добрая дево, крестом Господа твоего, мучителей погубила еси гордыню, пострадавши, мученице, мужески, и от Христа прияла еси почести победы, всемудрая марино, господоименитая, о нас молящи, тя почитающих любовию.

*Богородичен:*

Стояще окрест тебе девы богомудрыя, богородительнице марие, яко царице рода, твоему сыну приведошася, женихолепно, пречистая, яко царю всяческих: егоже, Мати Дево отроковице, о нас умоли.

*На стиховне октоиха. Слава, глас а~:*

Яко на камени тверде исповедания божия утверждшися, марино прехвальная, убийцу врага в пропасть потопила еси, и венец победный достойно прияла еси.

*И ныне, Богородичен, или крестобогородичен.*

*Подобен:*
Всехвальнии мученицы:

Своего агнца, * агница и непорочная владычца, * на кресте яко виде зрака не имуща, * ниже доброты, * увы мне, рыдающи глаголаше: * где доброта твоя зайде, сладчайший; * где благолепие; * где благодать блистающая * образа твоего, * сыне мой любезнейший;

*На литургии: Блаженна октоиха, на д~: И святыя песнь г~, на д~. Прокимен, глас д~:*
Дивен Бог во святых своих, Бог (с. 334) Исраилев. *Стих:*
В церквах благословите Бога, Господа от источник Исраилевых. *Апостол к коринфяном зачало рп~а. Аллилуиа, глас а~.*
Терпя потерпех Господа, и внят ми. *Евангелие луки, зачало л~г. Причастен:*
В память вечную будет праведник:

