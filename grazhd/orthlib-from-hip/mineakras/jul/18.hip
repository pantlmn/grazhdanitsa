<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 334)

*Месяца тогоже в и~и-й день.*

*Святаго мученика вакинфа, иже во амастриде:*

*И святаго мученика емилиана.*

*Стихиры, глас д~. Подобен:*
Яко добля:

Еллинская служения, * якоже прах истнил еси, * и себе возставил еси столп одушевлен богоразумия, * благодатию Христа Бога нашего, * мучениче емилиане: * и храм священия, * и недвижимо благочестия основание, * чтущым доблия твоя подвиги * богомудренно, пребогате.

И огнем снедаемь, * и ранами уязвляемь, * и в темницах, славне, затворяемь, * и многообразно оскорбляемь, * истуканным не пожерл еси, * ни отверглся еси Христа, * но непобедимь пребыл еси. * темже подобает тебе победы венец Владыка, * якоже добр подвигоположник, * яко царь неизменный.

*От*
кровей твоих * багряницу омочил еси, * в нюже одеявся, * вшел еси в царствия, славне, * вышняя радуяся, * и Богу всех царю во веки предстоиши, * прося чтущым тя верою * мира и здравия * и скораго от лют избавления.

*Слава, и ныне, Богородичен, глас и подобен тойже:*

Тучами духа пресвятаго, пречистая, * мою мысль ороси, * (с. 335) яже каплю рождшая Христа неизчетно, * безмерная беззакония человеков, щедротами измывшую, * изсуши источник страстей моих, и потока мя сподоби * пищи живыя присно, * молитвами твоими.

*Крестобогородичен, подобен тойже:*

На кресте тя яко узре * пригвождена, Господи, * агница и Мати твоя дивляшеся, * и что видение сие, взываше, * сыне вожделенне, * сия ти неверный собор воздаде беззаконный, * иже многих твоих чудес насладивыйся; * но слава неизглаголанному * сошествию твоему, Владыко.

*Тропарь, глас д~:*

Мученик твой, Господи, емилиан во страдании своем венец прият нетленный от тебе Бога нашего: имеяй бо крепость твою, мучителей низложи, сокруши и демонов немощныя дерзости. того молитвами спаси душы нашя.

*Канон творение иосифово, егоже краегранесие:*

Емилиана мученика пою славно.

*Глас д~. Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся, светло торжествуя, и воспою, радуяся тоя чудеса.

Восхвалим днесь над всеми Бога нашего: и сего мученика да восхвалим, пострадавшаго законно, и победы венец вземшаго, силою духовною.

Крепостию одеявся в нашу немощь благодатию, славне мучениче, облекшагося, обнажил еси идольскаго неможения суетное шатание, богоблаженне.

Единицу тричисленную совокупляему в томже естестве, славне, радуяся проповедал еси, и (с. 336) многобожную разорил еси лесть, пострадав твердо, богоблаженне.

*Богородичен:*

Крепость моя и пение, и просвещение сердца моего есть, всенепорочная, Христос Господь, егоже родила еси, во двою существу, во единой же впостаси разумеваема.

*Песнь г~. Ирмос:*

Твоя песнословцы, Богородице, живый и независтный источниче, лик себе совокупльшыя духовно утверди, в божественней твоей славе венцев славы сподоби.

Светильник ногам твоим бысть и свет стезям твоим истинно, закон Бога нашего, имже препял еси беззаконнующих стопы, мученически украшаемь.

Направил еси ума твоего шествия к божественней воли, мудре, пристанищу тихому, многобожия моря волнующася духов лукавствия избегл еси.

Емилиана божественным страданием, и вере даже до кончины и мужеству, удивишася силы небесныя, како плотию безплотнаго смирив низверже.

*Богородичен:*

Законов естества утаившися, преестественным рождеством, Девою по рождестве, Дево Мати, пребыла еси: содетеля бо всея твари, чистая, родила еси.

*Седален, глас и~. Подобен:*
Премудрости:

Силою божественною укрепився, боги безбожных безвестию конечному предал еси, страдальче доблественный, и вшед в судилище, твердо страдание строгания, и пламень мужески претерпел еси. темже прошел еси подвиг божественный, победы радуяся венец приял еси, емилиане прехвальне. моли Христа Бога, согрешений оставление даровати чтущым любовию святую память твою.

*Слава, и ныне, Богородичен:*

Яко Деву и едину в женах, тя без семене (с. 337) рождшую Бога плотию, вси ублажаем роди человечестии: огнь бо вселися в тя божества, и яко младенца млеком питаеши зиждителя и Господа. тем ангельский и человеческий род, достойно славим пресвятое рождество твое, и согласно вопием ти: моли Христа Бога, согрешений оставление даровати покланяющымся верою пресвятому рождеству твоему.

*Крестобогородичен:*

Агнца и пастыря и избавителя агница зрящи на кресте, восклицаше плачущи, и горько рыдающи, вопияше: мир убо радуется, приемля тобою избавление, утроба же моя горит, зрящи твое распятие, еже терпиши за милосердие милости. долготерпеливе Господи, милости бездно, и источниче неисчерпаемый, умилосердися, и даруй согрешений оставление верою поющым божественныя страсти твоя.

*Песнь д~. Ирмос:*

Седяй в славе на престоле божества, во облаце легце прииде Иисус пребожественный, нетленною дланию, и спасе зовущыя: слава, Христе, силе твоей.

Божие тя божественное желание преславно распали: темже горьких ран опаление претерпел еси, и боги безбожных сожегл еси и душы верных, преблаженне, оросил еси.

Презрел еси временная пребывающих ради, и божественней любви всю душу твою привязал еси: тем нечествия державу разорил еси, страстотерпче емилиане досточудне.

Едино естество, едину славу трисолнечнаго божества благочестно прославляя, емилиане, в судилище яко воин добль вшел еси, и змия крепкаго на землю низложил еси.

*Богородичен:*

Священия тя место нас освящшаго, пресвятая отроковице, едину обретшуюся славим: еяже ради на (с. 338) земли живущии обожихомся, и жизни истинныя сподобихомся.

*Песнь е~. Ирмос:*

ужасошася всяческая о божественней славе твоей: ты бо, неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

Окропленьми погасил еси священных кровей твоих, емилиане, огнь безбожия: темже и чудес источник источил еси, езера изсушающь страстей, и недуги потопляющь, и погружающь демоны.

Простерта тя бити злочестивый повеле. темже растерзаему телу твоему, и ранами уязвляему, уязвившагося на кресте страсть вообразил еси, страдальче, блаженную.

Сый исполнен даров духовных, недуги неисцельныя целиши болящих, уставляеши опаление, духи отгоняеши лукавыя, и всем в печалех помогаеши, досточудне.

*Богородичен:*

оружием уязвена мя греховным, исцели действенным твоим врачевством, Cпаса Христа рождшая, копием уязвеннаго мене ради, пречистая, и прободшаго сердце змиино.

*Песнь з~. Ирмос:*

Приидох во глубины морския, и потопила мя есть буря многих грехов: но, яко Бог, из глубины возведи живот мой, многомилостиве.

Богат и исполнен божественныя славы мучением, блаженне, был еси, и со ангелы на небесех живеши, моли спастися душам нашым.

Тела мертвеннаго ты не пощадел еси: темже безсмертие пребывающее наследовал еси, умертвився любве ради, славне, страсти умертвившаго. (с. 339)

Миро исцелений источает, мощей твоих рака, пребогате, доблий мучениче, и упраждняет смердящыя всегда человеков недуги.

*Богородичен:*

Ева убо об\ъят от древа плод смертоносен: ты же, пречистая, жизни древо породила еси, егоже вкус вся умирающыя оживил есть.

*Кондак, глас г~. Подобен:*
Божественныя веры:

Божественною ревностию распаляемь, огня сослужащаго не устрашился еси, но возшед небоязненно волею, возгнещающим огнем всесожжегся, и владыце яко жертва принеслся еси, мучениче славне емилиане, Христа Бога моли, даровати нам велию милость.

*Песнь д~. Ирмос:*

Не послужиша твари богомудрии паче создавшаго, но огненное прещение мужески поправше, радовахуся поюще: препетый отцев Господь и Бог, благословен еси.

Просвещен благодатию, блаженне, божественнаго духа, пещное запаление прошел еси, и пел еси неопалимь: препетый отцев Господь и Бог, благословен еси.

Распаляемь желанием, блаженне, рачителя твоего Христа, огня не ужаслся еси, в немже орошаемь духом пел еси: препетый отцев Господь и Бог, благословен еси.

Красотою страданий уподобился еси безплотным, мудре, прекрасному Христу с ними предстоя, поеши радуяся: препетый отцев Господь и Бог, благословен еси.

*Богородичен:*

Господоименитая богоневесто, радуйся, верою тебе зовем: ибо родила еси радость неизглаголанную Христа, Господа, емуже зовем отцев Господь и Бог, благословен еси.

*Песнь и~. Ирмос:*

отроки благочестивыя в пещи рождество Богородичо спасло есть, (с. 340) тогда убо образуемое, ныне же действуемое, вселенную всю воздвизает пети тебе: Господа пойте, дела, и превозносите его во вся веки.

Разорив служения прелести, узами вместо тебе держимаго, премудре, разрешил еси, и к мучению самохотне издался еси, вопия, прехвальне: Господа пойте дела, и превозносите его во вся веки.

Се обретохся не ищущым, ни вопрошающым явихся, зовеши, преславне: разумейте, беззаконнии, якоже бо агня незлобиво закалатися поспеших, Господа, вопия, благословите и превозносите его во вся веки.

Великий емилиан на трапезу нас призва, предложив яко снеди своя борения, духовне напитаемся, вернии, и воспоем: Господа пойте дела, и превозносите его во вся веки.

*Богородичен:*

Капли мне одожди милости, источник милости рождшая, и греха моего изсуши наводнения, и души моея укроти свирепныя волны, Дево Богородице марие, да тя славлю во вся веки.

*Песнь ф~. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси: тем тя вси величаем.

Видети желая божие неизглаголанное веселие и светлость, вся красная, яже в житии, усердно преобидел еси, славне, и радуяся мучение прошел еси. темже тя верою ублажаем.

Яко заколение испечено огнем, прехвальне, заколеному якоже овчати, к божественней трапезе принеслся еси, благовонием духа соблюдаемь, и славы истинныя сподобляемь, темже тя любовию ублажаем.

Днесь память твоя нам возсия, страстотерпче, (с. 341) паче солнца, всех веселящи сердца верных, мысли просвещающи, и тму недугов отгонящи: юже молебно празднуем.

Первенец избранный лик согражданина тя стяжа, мученицы вси с ним тя зряще ликующа радуюся. с нимиже и нас поминающих тя поминай, мучениче великоимените.

*Богородичен:*

Светом мя просвети твоим, препетая, во тме ходящаго, даждь ми руку помощи, облаки души моея отжени: страстей моих бурю утиши, отчаянных прибежище.

