<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 341)

*Месяца тогоже в ф~и-й день.*

*Преподобныя матере нашея макрины, сестры великаго василиа:*

*И преподобнаго отца нашего диа.*

*Стихиры святыя, глас д~. Подобен:*
Дал еси знамение:

Нетленно соблюла еси девство и нескверно, * чисто поживши: * и богатство раздала еси, * Христово исполнивши законоположение, * емуже последовала еси, * землю оставльши и яже на земли. * темже тебе небесная и небо дарова * Иисус человеколюбец, * и Спас душ наших.

Любомудренно душевное * самодвижимо и безсмертно показала еси. * темже и потщалася еси * не примеситися скверне греховней, * и чиста от всякаго кала, * пременитися соуз телесных, * ни едины скверны имущи, ни враски, богоприятная, * но чиста и всенепорочна * жениху твоему предстати. (с. 342)

Зарею просветися * световидное твое лице, * и умерши, прехвальная, * Христу тя прославльшу, * яко свою деву боговидну, * яко милостиву и ясну, * яко страдательну же и богоглаголиву: * жизнь бо равноангельну на земли поживши, * Богу угодила еси жития светлостию.

*Ины стихиры преподобнаго, глас тойже. Подобен:*
Яко добля:

Яко звезду всемирну, * мысленно возсиявши * на церковней тверди, * восхваляем тя, блаженне, * божественными твоими сиянии просвещаеми присно, * и душею и умом, * чтущии твой светоносный день молебно, священне чудоносне, * монашествующих удобрение.

Якоже вторый аарон * жезла прозябением * божественно освящение, отче, был еси, якоже моисей воду, преподобне, * из камене извел еси, * якоже илиа мертвеца молитвою твоею воздвигл еси, * удивляемь великими чудесы, * и божественными просвещаемь благозвании, * дие богомудре пребогате.

Духовное сияние, * проявленно прием, * лукавствия духи отгнал еси, * и священно попечение душам устроил еси: * в немже спасаются множества всегда, * чтущыя твою память, * мужеския подвиги, * и чудес преславная верою, * дие, отцев похвало.

*Слава, и ныне, Богородичен. Глас и подобен тойже:*

Яже Бога невместимаго * во чреве твоем вместившая, * человеколюбно человека бывша, и наше смешение из тебе приимша, * и обоживша яве, * не презри мене, всечистая, ныне скорбяща: * но ущедри скоро, * и различныя вражды же * и вреда лукаваго свободи.

*Крестобогородичен, подобен тойже:*

Агнца и пастыря тя * на древе яко виде, * агница рождшая рыдаше, * и матерски тебе вещаше: * сыне (с. 343) возжеленне, * како на древе крестнем повешен еси, долготерпеливе; * како руце и нозе твои, слове, * пригвоздишася от беззаконных, * и кровь твою излиял еси, Владыко;

*Тропарь святыя, глас и~:*

В тебе, мати, известно спасеся еже по образу: приимши бо крест последовала еси Христу, и деющи учила еси, презирати убо плоть, преходит бо: прилежати же о души, вещи безсмертней. темже и со ангелы срадуется, преподобная макрино, дух твой.

*Тропарь преподобнаго, глас д~.*

Пустынный житель, и в телеси ангел, и чудотворец явился еси, богоносе отче наш дие: постом, бдением, молитвою, небесная дарования приим, исцеляеши недужныя, и душы верою притекающих ти, слава давшему ти крепость, слава венчавшему тя, слава действующему тобою всем исцеления.

*Канон преподобныя, егоже краегранесие:*

Невесту чисту тя Христу, макрино, венчаю.

*Глас д~. Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся, светло торжествуя, и воспою, радуяся тоя чудеса.

Жениха пречистаго, душ красоту, макрино всеславная, егоже возжелавши возлюбила еси от всего сердца твоего, просветити моли поющыя тя.

Сый бездна паче ума благости, Христе, твою нескверную невесту прославил еси, желанием твоим пригвожденную, макрину непорочную и преславную.

Макрино богомудрая, девства похвало, тепле соблюла еси невредно, воздержанием твое житие, плоть духу покоривши. (с. 344)

*Богородичен:*

Светоносно возсия в сердцах, пренепорочная, верою чтущих тя божию матерь, и озари день светоносный Христос, из утробы твоея возсиявый, богоневесто.

*Ин канон преподобнаго, творение иосифово:*

*Глас д~. Песнь а~. Ирмос:*

Моря чермную пучину, невлажными стопами, древний пешешествовав Исраиль, крестообразными моисеовыма рукама амаликову силу в пустыни победил есть.

Выну к Богу мановенми удобряемь, твой крест восприял еси, и Христу последовал еси, плоти твоея мудрование, дие, умертвив воздержанием.

утреневал еси к славе незаходимаго солнца, преподобне, всесветла был еси звезда, и верныя просветил еси добродетелей, блаженне, и чудес твоих светлостию.

устранил еси помысл твой, премудре, сущих в мире красных, премирныя славы рачитель истинен был еси, с плотию безплотнаго победив божественною благодатию.

*Богородичен:*

Солнца мысленнаго, всенепорочная, селение была еси, божественными светлостьми нас благочестно озарившаго, и мглу отгнавша неразумия, приснодево.

*Песнь г~. Ирмос:*

Не мудростию, и силою, и богатством хвалимся: но тобою отчею впостасною мудростию, Христе: несть бо свят, паче тебе человеколюбче.

украшена добротою богоданною, и благодатию, и мученик благославие, изводима рода честна, нраву поревновала еси сих божественному.

Закону божественному повинующися, Дево, оставила еси (с. 345) жития мятеж, и молвы убежала еси, пощением и молитвами, желанием упражняющися.

Священие от мягких ногтей возлюбила еси, очима же матернима блюдома, пребыла еси, макрино, нетленна и непорочна.

*Богородичен:*

Землю тя, Дево, всенепорочная отроковице, вемы, яко клас жизни нам безсеменно прозябшую, имже утверждаеми, тя ублажаем.

*Ин. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище и утверждение.

Божественными блистаяся сиянии, светильник был еси, наставляя верою к тебе приходящыя, блаженне.

Наставил еси к жизни последующыя добре, преподобне: плотския бо страсти божественною силою умертвил еси.

Совокупился еси боголепно с небесными, на земли бо житие ангельское пожил еси, дие богоносе отче наш.

*Богородичен:*

Вселися в тя живый на небесех, чистая: егоже прилежно моли, спасти душы поющих тя.

*Кондак преподобнаго, глас в~. Подобен:*
Твердыя:

Чистотою души божественне вооружився, непрестанную молитву яко копие приим державно, разсекл еси демонов полки. чудотворче отче наш дие, моли непрестанно о всех нас.

*Седален святыя, глас д~. Подобен:*
Скоро предвари:

Божественная память твоя, макрино, днесь возсиявши явися мирови яко солнце, сказующи житие твое: ты бо воздержанием плотская движения разорши, уневестилася еси Христу. от младенства. темже хвалящыя тя избави от всяких зол. (с. 346)

*Слава, преподобнаго, глас и~. Подобен:*
Премудрости:

Богу от младенства возложен быв, и тому даже до конца благоугождая, отче наш преподобне, дарования улучил еси, и демонов множество отгнал еси благодатию, в господню похвалу обитель создал еси. темже преславно и мертвыя сподобился еси воздвигнути, прехвальне, несумненною молитвою твоею. сего ради вопием ти: моли Христа Бога, грехов оставление подати чтущым любовию святую память твою.

*И ныне, Богородичен:*

Небесную дверь и кивот, пресвятую гору, светлый облак воспоим неопалимую купину, словесный рай, евы воззвание, вселенныя всея великое сокровище, яко спасение в ней соделася мирови, и оставление древних согрешений. сего ради вопием ей: молися сыну твоему, прегрешений оставление даровати благочестно покланяющымся всесвятому рождеству твоему.

*Крестобогородичен:*

Агнца и пастыря и избавителя агница зрящи на кресте, восклицаше плачущи, и горько рыдающи, вопияше: мир убо радуется, приемля тобою избавление, утроба же моя горит, зрящи твое распятие, еже терпиши за милосердие милости. долготерпеливе Господи, милости бездно, и источниче неисчерпаемый, умилосердися и даруй согрешений оставление верою поющым божественныя страсти твоя.

*Песнь д~. Ирмос:*

Седяй в славе на престоле божества, во облаце легце прииде Иисус пребожественный, нетленною дланию, и спасе зовущыя: слава, Христе, силе твоей.

умертвившися миру и мирским вещем, Богу жити единому, желанием божественным исправила еси, твоего (с. 347) жениха желающи доброты, спасающаго нетленну и чисту, всечестная.

Поревновавши фекле честней первомученице, и божественному тоя житию воистинну подобящися, от вдохновения божественнаго свыше и имя образно прият.

Невестоводящи девы, ты, макрино, привела еси девственному слову, от Девы возсиявшему: безстрастным убо присвоением и подобием, безстрастие яве показовала еси.

*Богородичен:*

Дарований божественныя струи, и источницы исцелений, божественнаго богатства раздаяния даются живоначальною дланию, богоневестная, рождшагося от твоея утробы, вседержителя.

*Ин. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Духа невещественною свещею ум твой просвещая, плотскую прелесть сон вменил еси, вышняго тя чающа града, богоносе, смотряя.

Яко облак дождь носящий, царскому граду явлься, напоил еси сего напоении святаго духа, душам попечение воздвигл еси прекрасно.

умертвився греху воздержанием, мертвым живот даровал еси божественным пособием, воду же источил еси нам умиления, преподобне, творящым память твою.

*Богородичен:*

Светоносен тя свещник, божественное сияние во утробе носившую, познахом, Дево. темже молимся тебе: светом твоим озари всех душы поющих тя.

*Песнь е~. Ирмос:*

Нечестивии не узрят славы, твоея, Христе, но мы тя, (с. 348) единородне, отеческия славы сияние божества, от нощи утренююще, воспеваем тя, человеколюбче.

Осквернитися страстьми, доброте красней душевней и боговидней, не стерпела еси, всемудрая, доброту несказанную честнаго жениха твоего поразумевши, добрая дево.

Крепким утешением обогатившися Христа, твердо же и незыблемо страстей умертвила еси многий мятеж, от нощи утреневавши, и славящи Господа.

Тверд соблюла еси разум Христу, тому бо от утробы приверглася еси, непорочная, емуже и возложила еси душу и тело твое, от юности постившися.

*Богородичен:*

Христа родила еси избавителя всяческих, нас к тлению волею падшихся вообразивша, и к славе несказанней, Богомати, вознесша.

*Ин. Ирмос:*

Ты, Господи мой, свет в мир пришел еси, свет святый, обращаяй из мрачна неведения, верою воспевающыя тя.

На горе священней жития стоя, восхождением сердца разорил еси страсти, и Богу приближился еси.

Жезл якоже ааронов, страннолепным прозябением был еси, богоносе, чисто владыце и божественно священие.

О божественных даров, от Бога дарованных тебе! мотыкою бо молитв твоих, воду живу от боков земленых, отче, извел еси.

*Богородичен:*

Ни ангельский ум, ни человеческий может, всенепорочная, сказати страшнаго рождества глубину недоведомую.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию. (с. 349)

Желание Христово возрастая явленнее, ум твой весь добродетель свойственну носяще, насади и благочестна божественная учения.

Поющи Христа непрестанными молитвами, твердую извлекла еси от него, дево, помощь, и божественную девства благодать соблюла еси.

Венцем дарований Христос венча тя, яко чистую деву, и лику девственному наставницу: и в чертозех небесных, богомудрая, всели тя.

*Богородичен:*

Единением, яже первее разстоящаяся, совокупи, два бо естества совокуплена, родила еси неизреченно Бога слова, воистинну воплощенна, всенепорочная.

*Ин. Ирмос тойже:*

Возвысил еси к Богу сердечное желание, и смирил еси страсти, и свирепство демонов низложил еси, богоносе, монашествующих недвижимое{<::рус>Исправлена опечатка оригинала <::слав>надвижимое. <::рус>Прим. <::лат> оrthlиb<::слав>} основание.

уранил еси воздержанием ранами, отче, египет, страстныя свободил еси его работы, множество неспряженных и супружных благочестно последующих ти, преподобне.

Богат добродетельми, и чудес светлостию быв исполнен, преставился еси к вышнему граду, дие богомудре, и молишися избавитися от бед стаду твоему.

*Богородичен:*

умертви души моея страсти, всенепорочная, жизнь всех неизреченным словом рождши, и ум мой смущаемый, отроковице, умири.

*Кондак святыя, глас д~. Подобен:*
Явился еси:

Бога благаго всем сердцем возлюбила еси, макрино преподобная, и сего крест честный на рамо приемши, (с. 350) усердно последовала еси ему: отонудуже согрешений обрела еси прощение.

*Песнь з~. Ирмос:*

Спасый во огни авраамския твоя отроки, и халдеи убив, яже правда праведно уловляше: препетый Господи, Боже отец наших, благословен еси.

Единаго желающи Христа, и совершенною любовию яко уязвена яве, вопияше: теку в след тебе, препетый Господи Боже отец наших, благословен еси.

Отринувши страсти, и многомятежная движения, в безстрастия светлую облечеся ризу, зовущи: препетый Господи Боже отец наших, благословен еси.

Низложивши шатание зверовидное, вознесенное злоначальнаго врага, и почесть победы прияла еси, достохвальная, поющи: Господи Боже отец наших, благословен еси.

*Богородичен:*

Расторгни согрешений пленицы твоим матерним дерзновением, благочестно и верно поющих, Дево, рождество твое.

*Ин. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

обитель Троице твое сердце сотворил еси. темже монашествующым воздвигл еси благопотребно, богоносе, попечение, благословен еси, зовый, в храме славы твоея, Господи.

Обыстрив твой источник чудесный, отче богомудре, воду спасения источил еси верно творящым твое успение, дие чудне, монашествующих светило пресветлое.

украсив добродетельми твое житие, был еси весь светозарен, и столп световиден, поющым наставник: благословен еси в храме славы твоея, Господи. (с. 351)

*Богородичен:*

Святейшу тя херувим содела, отроковице, Бог святый яве, освящая поющыя: благословенна ты в женах, пренепорочная владычце.

*Песнь и~. Ирмос:*

отроки благочестивыя в пещи рождество Богородичо спасло есть, тогда убо образуемое, ныне же действуемое, вселенную всю воздвизает пети тебе: Господа пойте дела и превозносите его во вся веки.

Священнолепно ты житие и жизнь чисту препроводила еси: некрадомо возложение, доброта же сокровена, боговидно украшение, явилася еси, богодохновенная, зовущи: Господа пойте дела, и превозносите его во вся веки.

умерщвлением страсти одеянна, к божественному безсмертию преминула еси, изрядная научивши и любомудреная, души безсмертней и самодвижней, Господа пойте, вопиющи, и превозносите его во вся веки.

Зарею трисияннаго светолития ум просвещши и лице, уснула еси, пребогатая, успением блаженным, с веселием видящи тебе желаемаго, Господа пойте, вопиющи, и превозносите его во вся веки.

*Богородичен:*

Тя ковчег пресвятый, осеняемый божественным духом, превечное слово и присносущное, за милосердие неизреченное вочеловечшееся, рождшую Богоматерь поем, и превозносим во вся веки.

*Ин. Ирмос:*

Руце распростер, даниил львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа. (с. 352)

Жезла твоего прозябением Бог твою плодоносну душу являше, премудре, наслаждающую плодовиты и словесны сады, божественным мановением, в раи пищи монахов множество, вопиющих: вся дела благословите господня, Господа.

ум твой божественными добротами облистаемь, красен пребысть. и ныне последнее достигл еси добрых, яко чист причастием обожаемь присно, и поя, благословите, вся дела господня, Господа.

Да тя гласы радостными, торжествующе, дие, почитаем, спасай стадо твое всегда, твою память празднующее, и настави к жизненным входом поющыя: благословите, вся дела господня, Господа.

*Богородичен:*

Явилася еси ширши небес, Бога вмещши, марие пречистая, егоже моли спасти мя от страстей содержащих, и будущаго страшнаго осуждения избавити мя, вопиющаго: благословите, вся дела господня, Господа.

*Песнь ф~. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси. тем тя вси величаем.

Милости воистинну божией богатей подобящися, скончала еси питающи вся нищетою снедаемыя, прехвальная: отсюду милостивый прослави тя, явльшуюся милостиву.

Пред лицем стала еси божиим, всехвальная, светоносна бо была еси, житием и словом украшена, и всяческими хвалами, и рода благославием сияющи, превысокими восхождении.

В пресветел вселилася еси чертог, и во храм, о макрино, небесный, идеже, дево, пребываеши, со (с. 353) святители сродники твоими. моли со дерзновением Господа, вся спасти поющыя тя.

*Богородичен:*

Красен добротою плод, и светел паче всех чрева твоего: ты бо, Дево Богородице, Бога воплощенна родила еси, явльшася за еже спасти человека. темже тя вси величаем.

*Ин. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Тя добродетелей благозрачием, отче, яко ангела явльшася, и к небесем возлетевша, позлащенне имуща криле, радостно почитаем, и благочестно похваляем.

Якоже солнце многосветло от востока возсияв, дие, всюду зарю добродетелей и чудес твоих богатно простерл еси, просвещая мира концы.

К свету незаходимому, отче, световиден быв добродетелей светозарением, прешел еси радуяся, и вселился еси, идеже преподобных дуси: о стаде твоем молися.

*Богородичен:*

Пощади мя, Христе, егда приидеши судити миру со славою, имея молящую тя, слове, Богородицу приснодеву, и ангельския чины, и преподобных совокупления.

