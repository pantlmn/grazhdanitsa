<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 381)

*Месяца тогоже в к~а-й день.*

*Преподобных отец наших, симеона Христа ради юродиваго, и иоанна спостника его:*

*И святаго пророка иезекииля.*

*Стихиры преподобных, глас д~. Подобен:*
Дал еси знамение:

В пустыню всельшеся * единомыслием блаженнии, * плотская двизания постом и молитвами, * и видении светлыми увядисте яве, * сердца же уяснисте, * приятно соделавше духовным преданием, * симеоне и иоанне, * монашествующих утверждение.

Буими притворении * мудреца злобы обезумил еси, блаженне, * совершая преславная, * действуя знамения, * демоны отгоня, * просвещая сущыя в нощи греховней, отче. и ум несмущен * посреде плищей соблюл еси, симеоне, * безстрастие от Бога приемь.

Смирен мудрованием, и милостив * и боголюбив, и любве исполнен, * явился еси, богодохновенне, * умилен и кроток, * якоже ангел по земли обходя, * и житие имея небесное: * темже почи на тебе, * якоже на чистоте, блаженне симеоне, * отец, и сын, и дух святый.

*Ины стихиры пророка, глас и~. Подобен: О*
преславнаго чудесе!

Иезекииле чудне, * юже паче ума молнию, * и славу неизреченную господню, премудре, * херувимы божественными носиму и восходящу, * и певаему тмами уст, * ума чистотою, * умно видел еси, * пред\ъочистив душу и тело, богоблаженне. (с. 382)

Иезекииле богоприятне, * яко Христов подобник, * чуждаго долга томительство претерпел еси, * люте истязаемь, * преднаписуя хотящее * честнаго ради креста, * быти миру спасение, богоявленне, и избавление. * егоже причаститися всем ныне умоли * воспевающым тя.

Иезекииле богодохновенне, * свиток приемь, * из руки вседержителя, * яве меда сладчайши устом, * священноявленен, боговиден, * и богослов богозрителен ты был еси, * прогневающему собору * от Бога, славне, * разум подав.

*Слава, и ныне, Богородичен:*

Радуйся, душам просвещение, * согрешающым прощение, * нерадивым исправление: * радуйся, утешение и радость, * скорбящих помощнице: * радуйся, благая, * немощных душ исцеление: * радуйся, примирение к Богу и ходатаице, * серафим всех яко сущи святейши, чистая.

*Крестобогородичен:*

Что зримое видение, * еже моима очима видится, о Владыко; * содержай всю тварь, * на древо воздвижен быв, * и умираеши всем даяй жизнь, * Богородица плачущися глаголаше, * егда узре на кресте возносима, * из нея неизреченно возсиявшаго * Бога и человека.

*Тропарь, глас д~:*

Боже отец наших, творяй присно с нами по твоей кротости, не отстави милость твою от нас: но молитвами их в мире управи живот наш.

*Тропарь, пророка, глас в~:*

Пророка твоего иезекииля память, Господи, празднующе, тем тя молим, спаси душы нашя.

*Канон преподобных. Творение феофаново.*

*Глас д~. Песнь а~. Ирмос:*

Моря чермную пучину, невлажными стопами, древний (с. 383) пешешествовав Исраиль, крестообразными моисеовыма рукама, амаликову силу в пустыни победил есть.

Причастием еже к Богу, преподобне, свет был еси, и к нему отлучился еси, симеоне, желанием крайним: благим надеждам твоим, отче, исполнение приял еси.

Желанием еже к Богу распалаемь, мир оставил еси, спутника, отче, обрет иоанна славнаго, с нимже стезю прошел еси спасительную, радуяся.

Обогатитися никакоже истощаемыми вожделевше, богатство и славу временную мудрии, и пищу мимотекущую, и мирское достояние доблемудренне отринусте.

*Богородичен:*

Красну и избранну и всечестну разумев тя, божий, пренепорочная, сын, твой сын бысть, сыны сотвори благодатию, Богородицу тя чтущыя.

Ин канон пророка.

*Глас и~. Песнь а~. Ирмос:*

Поим Господеви, проведшему люди своя сквозе чермное море, яко един славно прославися.

Хотящу восхвалити иезекииля пророка твоего, дарование ми подаждь, благодетелю, и благодать духовную.

Имея восхождения иезекииль священный, неизглаголанных самовидец, господнею славою озаряется.

управив твое житие, и помыслу взыграния плотская повинув, пророк явился еси богоприятный.

*Богородичен:*

Весь просвещен, к востоком многопетую обращенную дверь пророчествуеши Деву, богодохновенне.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение. (с. 384)

усердно к мысленным совлеклся еси деланием, симеоне, побеждая вражия полки божественным пособием духа.

Ранами молитвенными, и воздержания биении, преподобне, страстей египет, отче иоанне, уязвил еси.

умориша врага постницы твои, Иисусе, умерщвление радостно, Владыко, твое живоносное возжелавше.

*Богородичен:*

Избавляющаго человеки преслушания лютаго падения, всему виновнаго, чистая всенепорочная, родила еси.

*Ин. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

умерщвление стяжав страстное, зриши, славне, мертвых пронаписанное яко пророк востание.

Милостив бывая своему Бог созданию, божествен разум тя заблужденным, богоявленне, показа.

уясни тя, славне, божества сияние, иже на херувимех седящее, богоглаголиве, тебе явльшееся.

*Богородичен:*

Ниву пророк твой прозорливыма чистую зрит очима, девства соблюденный, благодетелю, тебе вход.

Кондак пророка, глас д~. Подобен: Явился еси днесь:

Божий явился еси пророк, иезекииле чудне, воплощение господне всем провозвестил еси, сего агнца и зиждителя сына божия явльшася во веки.

*Седален преподобных, глас е~: Подобен:*
Собезначальное слово:

Согласием божественным озаряеми, в пути ведущыя к божественным сиянием ходисте верно, отцы преподобнии, и врагов отбегше прилогов, сынове света и дне явистеся, иоанне и симеоне богоблаженнии. (с. 385)

*Слава, пророка, глас г~. Подобен:*
Красоте девства:

Слова воплощение пред\ъуяснил еси, божественным духом озаряемь, великий в божественных пророцех иезекииле богодохновенне. темже яко пророка тя священно ублажаем, и торжествуем память твою днесь, согласно вопиюще ти, мудре: молися Христу, спасти душы нашя.

*И ныне, Богородичен:*

Недомысленно и непостижимо есть, владычце богорадованная, еже соделанное о тебе страшное божие таинство: ибо необ\ъименнаго заченши родила еси, плотию обложена от пречистых кровей твоих. егоже всегда, чистая, яко сына твоего моли, спастися душам нашым.

*Крестобогородичен:*

Неискусобрачная чистая и Мати твоя, Христе, видяще тя мертва висяща на кресте, матерски плачущи глаголаше. что тебе воздаде еврейский беззаконный собор и неблагодарный, иже многих и великих твоих, сыне мой, даров насладивыйся; пою твое божественное снизхождение.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Соединившеся к стезе правды, богоноснаго никона в божественныя ограды внидосте, преподобнии, спасительным сиянием, сего наказании обогатистеся.

Единообразных, и преподобно смыслящих, богоносный и преподобный видев ваю, божественными повестьми, и божественною одеждою монашескою украси.

Сердце твое скрижаль очищену, святаго духа благодать обретши, отче, написа совершенно безстрастие, веру и любовь нелицемерну.

*Богородичен:*

Седяй на престоле превознесенне, херувимстем, яко (с. 386) престол тя име, на об\ъятиях твоих почив, марие богоневесто, препрославленный Бог наш.

*Ин. Ирмос:*

услышах, Господи, смотрения твоего таинство, разумех дела твоя, и прославих твое божество.

На тебе рука бысть твоего Владыки и вседержителя, неизглаголанная учащи, и просвещающи тя божественными веленьми.

Видети яко сподобился еси ужасно божественная видения, на лицы пал еси, и глас услышал еси божественнаго духа.

Данный твоим устом из руки господни свиток, изрядне, сердце твое услади, и пророка божественна соверши.

*Богородичен:*

Сияющу виде иезекииль дверь божественну, еюже пройде Господь, затворенну сию сохрани.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения, верою воспевающыя тя.

Пресветлу зарю, иоанне, приим, яко солнце явился еси, демонскую тму отгнав, достославне.

Твоим желанием, Христе, окрилившеся преподобнии, желания телесная, якоже пену морскую, мудренно оттрясоша.

Силою божественною душы укрепивше, в пустыню вселистеся, опустевающе страсти, отцы богомудрии.

*Богородичен:*

Течение преста тленное, Дева бо нетленно породи Бога слова, выше естества и слова, Девою пребывши.

*Ин. Ирмос:*

утренююще, вопием ти, Господи, спаси ны: ты бо еси Бог наш, разве тебе иного не вемы.

Иезекииле блаженне богоприятне, обращатися всех согрешающих наставил еси словесы твоими. (с. 387)

Во всем подобящеся Господеви пророк: о чуждих бо согрешениих моляшеся.

Витийстии тя языцы не могут восхвалити: пренебесною бо украсился еси светлостию.

*Богородичен:*

Божественный зряше тя дверь иезекииль, еюже нам возсия светодавец и Господь.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости, от ребр твоих истекшею кровию.

ум твой весь к Богу простирая, непрестанными поучении плотския любве не пощадел еси, благих тебе ходатайствуя, симеоне, присвоение.

Ни скверны, ни враски приял еси, блаженне, посреде мира живый, чистыми же паче молитвами очищаеши душевныя скверны притекающым ти.

Сый плотских мудрований вышши, помыслом не уязвился еси, посреде жен обнажаяся: безстрастия бо одеждею, симеоне, облеклся еси.

*Богородичен:*

усты и помыслом и сердцем, пречистая, тя Богородицу проповедуем: тобою бо Богу примирихомся отриновеннии преступлением первее праотца.

*Ин. Ирмос:*

Ризу мне подаждь светлу, одеяйся светом, яко ризою, многомилостиве Христе Боже наш.

Видети сподобился еси Бога, пророче чудный, всякаго явления вещественна очищся, преблаженне.

Плоти превыше быв, взятся превысокою силою духа, и света чистаго явился еси исполнен.

Пречестно житие имый, ликование небесное, пения испущающее, зриши херувимскаго вседержителя. (с. 388)

*Богородичен:*

Матрь и Деву воистинну, во образе видел еси дверь многосветлую, Богу и человеком ходатаицу.

*Кондак преподобных, глас в~. Подобен:*
Твердыя:

Во плоти явльшася безплотнаго, и добродетельми премирно просиявшаго, симеона равноангельнаго и богоноснаго восхвалим, с нимже иоанна приснопамятнаго, верою и любовию, яко молящыяся Господу непрестанно о всех нас.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Одержимь Христоподобною, отче, божественною любовию, других спасти, радостно весь сам вопия издался еси: благословен еси в храме славы твоея, Господи.

*От*
небесе тебе поданную, отче, приемлеши пищу: сею препитаваеши вся благопокорно приемлющыя твоя повеления, и долу влекущий грех оставляющыя, блаженне.

Последовав отеческим преданием, отче мудре, пагубы оригеновы бегати злочестивыя заповедал еси зовущым: благословен еси в храме славы твоея, Господи.

*Богородичен:*

Вышняго освященное божественное селение, радуйся, тобою бо дадеся радость, Богородице, зовущым: благословена ты в женах еси, всенепорочная владычце.

*Ин. Ирмос:*

*От*
иудеи дошедше, отроцы в вавилоне иногда верою троическою пламень пещный попраша, поюще: отцев Боже, благословен еси.

Храм одушевлен явился еси божий, богоносе о всеблаженне! и церковным мерилом мысленно научился еси, воспевая духом: отец наших Боже, благословен еси. (с. 389)

Весь сый во ужасе, преложен во град святый иногда, и божественных таин научися явлением, пети поучаяся: отец наших Боже, благословен еси.

Священник явлься Бога вышняго, досточудне, жертвы и мольбы приносиши владыце, людем предстоящым и поющым: отец наших Боже, благословен еси.

*Богородичен:*

Спасти восхоте человеческое существо, слово пребожественное, девственную дверь прошед, плотию из нея одеявыйся, отец наших Боже, благословен еси.

*Песнь и~. Ирмос:*

Руце распростер, даниил львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Всесветлая ты был еси звезда, сущыя в тине страстей приводя к животу: твориши бо жены нечистыя целомудренно жити, и отгониши лютыя недуги, вопия: благословите, вся дела господня, Господа.

Сый цел умом, в скрове мудрых чудес, преподобне, многия уловил еси юродствовати Господа ради, ведый наруганным быти, вопия чистейшею душею: благословите, вся дела господня, Господа.

Совершенно единый иже своих си по достоянию славы Господи, износима, преподобне, и гробу посылаема, ангельскими светлословлении почитает, вопиюща: благословите, вся дела господня, Господа.

*Богородичен:*

Избавляяй нас возсия из тебе Господи, Дево чистая, егоже моли, владычце, просветити поющыя тя, и обстояния нас избавити, вопиющих: благословите, вся дела господня, Господа. (с. 390)

*Ин. Ирмос:*

Царя небеснаго, егоже поют вои ангельстии, хвалите и превозносите во вся веки.

Священством пророческим, пророчествия священно украшаемь, сияеши, пророче, Христа жизнодавца поя во вся веки.

На колену преклоняющася, яко благ, о мире зрителя приими твоея славы, иезекииля, яко да тя поем во вся веки.

Желанием божественным разжегся, научился еси паче ума тайнам, иезекииле, вопия: тя, Христе, превозносим во веки.

*Богородичен:*

Струю оставления, из нощи утренюя, девства зря иезекииль, Господеви вопияше: тя превозносим во веки.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Всем сердцем Троице усердно возложившеся, и иже от нея лучи благодетельно приемше, световидни бысте, и со ангелы ликуете.

Желанием божественным приединившеся, и воздержанием просвещшеся, чаемых благ в причастии уже бысте, и блаженное обретосте, богоблаженнии, наслаждение.

Вашя прият болезни и поты, веселие конца никакоже имущее, в немже питающеся, симеоне преподобне и иоанне славне, нас непрестанно поминайте.

*Богородичен:*

Спаси мя всех рождшая избавителя и благодетеля, разори души моея облаки, света облаче, святая владычце, и сильна соделай на страсти борющыя мя. (с. 391)

*Ин. Ирмос:*

Проявленное на горе законоположнику во огни и купине, рождество приснодевы, в наше верных спасение, песньми немолчными величаем.

Зарею сияя, пророче, благочестия, во огни и купине древле моисею явльшася, и сам видети сподобился еси, тя тайно научающа неизглаголанным.

Священник показался еси, и таинник, и законоположитель, и пророк премудр, и подобник владыце, и страстей причастник быв, ныне снаследник явился еси.

О неизглаголаннаго и божественнаго светоявления! егоже ныне наслаждаешися, блаженне, издалеча зриши во отце сына и духа, три впостаси божества.

*Богородичен:*

Ты еси, Богородице, оружие наше и стена, ты еси заступление на тя надеющымся: тебе и ныне на молитву подвизаем, да избавимся от враг наших.

