<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 406)

*Месяца тогоже в к~г-й день.*

*Святых мученик, трофима, феофила, и иже с ними.*

*И празднование пресвятей Богородице, в честь ея иконы почаевския.*

Служба сия писана в приложении.

*На*
Господи, воззвах, *стихиры, глас а~. Подобен:*
Всехвальнии мученицы:

Вшел еси в судище твердо, * мучениче, страдания и терзания терпел еси, * и уязвился еси, * уязвив врага борца, * и победу взял еси на него, трофиме. * темже моли, * даровати душам нашым * мир и велию милость.

Лик мученик ведый, мудре, с собою, * пострадал еси: * и с теми радуяся, * небесная благая восприял еси достойно. * с нимиже нас поминай, * верою на земли восхваляющих тя, * Христу моляся, * даровати душам нашым * мир и велию милость.

Трофима и феофила вернии, * с прочими треминадесяте * восхвалим мученики: * честными бо кровьми * огнь прелести уже угасивше: * в вышнем живут царствии, * присно просяще, * даровати душам нашым * мир и велию милость. (с. 407)

*Слава, и ныне, Богородичен:*

увы мне, что буду; * ум и душу и тело * осквернив прегрешеньми, * что сотворю; * како же избежу пламене нестерпимаго, * нерешимых уз и вечных; * но, о всенепорочная! * прежде конца моли сына твоего, * подати ми оставление.

*Крестобогородичен:*

Дева нескверная, * иногда на древе видевши, * егоже роди из безсеменныя утробы, * не терпящи утробнаго уязвления, * власы терзающи, глаголаше: * манием содержай тварь всю, * како яко осужденный, * на крест вознесен еси, * всяко хотяй спасти человечество;

*Тропарь, глас д~:*

Мученицы твои, Господи, во страданиих своих венцы прияша нетленныя от тебе Бога нашего: имуще бо крепость твою, мучителей низложиша, сокрушиша и демонов немощныя дерзости. тех молитвами спаси душы нашя.

*Канон, творение андреа критскаго,*

*Глас д~. Песнь а~. Ирмос:*

Воспою тебе, Господи Боже мой, яко извел еси люди из работы египетския, покрыл же еси колесницы фараоновы и силу.

Воспою тебе, Господи Боже мой, яко возсиял еси нам день веселия, лесть разоряющь, память мученик твоих.

Солнце просиял еси в мире, в верней явлься, мучениче, тверди, в нейже облистал еси страдании твоими концы.

Кровию твоею напоися, златыми струями, воспитавшее тя отечество, блаженне трофиме, пищею неиждивущею, страдании твоими питающеся. (с. 408)

*Троичен:*

Троицу прославим православно, со отцем сына и духа святаго, едино божество, единицу триипостасную.

*Богородичен:*

Ангел весть тебе с небесе еже к Богу пременения, Дево, принесе, и мир собра на радость благовещения.

*Песнь г~. Ирмос:*

В Господе Бозе моем сердце мое утвердися: тем немощствующии препоясашася силою.

На судищи мученик со страждущими с ним ураняемь, радовашеся, провидя неизглаголанное мздовоздаяние.

И стекшая твоя кровь безбожие попали, теплоту богоразумия всем вжег, трофиме.

Яко солнце звезд, посреде имуще мученика, омрачиша лесть, страдальцы твои, Господи.

*Троичен:*

Триипостасному естеству, единаго царства божеству, отцу поклонимся, сыну и духу святому.

*Богородичен:*

В матерех Дева, и в Девах Мати была еси, онеми же и удивляеши всяку мысль, чистая.

*Седален, глас а~: Подобен:*
Лик ангельский:

Доблественным помыслом прошед муки, и победу на них приемь, блаженне, волка преложил еси во агня божественною благодатию, и повинул еси страдати с тобою верою. темже вси радостно тя почитаем, преславне трофиме.

*Богородичен:*

упование Христиан, пресвятая Дево, егоже родила еси Бога, паче ума же и слова, непрестанно моли с вышними силами, подати оставление грехов наших всех, (с. 409) и исправление жития; верою и любовию присно тя славящым.

*Крестобогородичен:*

Нескверная агница агнца и пастыря повешена на древе мертва зрящи, плачущи вещаше, матерски восклицающи: како претерплю твое еже паче слова, сыне мой, снитие, и вольныя страсти, Боже преблагий;

*Песнь д~. Ирмос:*

услышах, Боже, слух твой, и убояхся: разумех дела твоя, и ужасохся, Господи: яко твоего хваления исполнь земля.

услышах, Боже, мученик твердое мужество, имже страждуще показаша по любви твоей, и удивлься славлю тя, едине Cпасе.

Веры щитом огражден великий мученик, и мечь духовный мысленно извлек, главы отсече нечестивым.

Красотою добродетелей украшен, великий мучениче, и славою венчан, гонителя посрамил еси, за Христа приим огнь и заколения.

*Троичен:*

Во едином существе пою три впостаси богоначалия, отца, и сына, и духа, яко едино сияние трисолнечнаго естества, един Бог.

*Богородичен:*

Дево, како доиши; како матерними раждаеши законы; егоже бо родила еси, воплощся Бог есть обновляя естество, яко весть сам.

*Песнь е~. Ирмос:*

Мрак разреши греха моего, внегда возсияти ти утро светлое заповедей твоих, Господи, неприступный свете.

Мрак отгнал еси безбожия светлыми проповедании: богосиянными исповедании твоими враги посрамил еси, трофиме, страдальче Христов.

Яко Бога возлюбил еси, мученице боголюбне: (с. 410) именоносно показася богомерзския пагубы прогнание, мученик Христов изряден быв.

*От*
вашея крове одеявше багряницу почесть, на небесех сцарствуете Богу всех, мученицы, яко тому подобницы.

*Троичен:*

Равнославная, равночестная Троице, безначальне отче нерожденне, рожденне сыне, и душе святый, ты еси Бог мой, Господи, неприступный свете.

*Богородичен:*

В девах рождшую, и в матерех тя чистую Деву поем, божий нескверный сосуд: из негоже пройде Господь, Спас всяческих.

*Песнь з~. Ирмос:*

Бурею греховною погружаемь, яко во чреве китове содержимь, с пророком зову ти: возведи от тли живот мой, Господи, и спаси мя.

Камением и дреколием сокрушаеми, никакоже отступисте от веры, но потребители, блаженнии, бысте идолонеистовства, вземше победы почести.

Воздвижен на высоту и стружемь, идольскую лесть обличил есть богослов трофим, напитав верных сердца учении достойно подательными.

Звезды страдании просиявше, неверия мрак разористе. темже день озаривше спасительный, в оньже спастися нам молитеся, мученицы господни.

*Троичен:*

Единоцарственная, сообразная Троице безначальная, равночестная, триипостасная, единице нераздельная, божеством пресущная, отче, и сыне, и святый душе, тебе поет вся тварь.

*Богородичен:*

Паче естества твое рождество, яко безсеменно матерски подобно паки раждаеши, законом естества, (с. 411) преистинно обоя, да умолчат скверныя ереси о тебе, Богородице чистая.

*Песнь з~. Ирмос:*

огнь паля пещи, истрясашеся, отроцы орошахуся, и поюще глаголаху: благословен еси, един сый Боже отец наших.

Плоть преобидящым страдальцем твоим ангели удивишася, и земнии взываху: благословен еси, единый Бог отец наших.

Высока мышца силы твоея, сия сокруши враги твоя, Господи, скончавшымся в вере мучеником твоим, в муках горьких.

овии убо камением побиваются страстоносицы твои, друзии же сжигаеми: с нимиже трофим скончавашеся, тебе воспевая сущему Богу: отец наших Боже, благословен еси.

*Троичен:*

Трисолнечное божество, едино царствие, безначальне, присносущне, отче, и сыне, и душе: благословен един сый Боже отец наших.

*Богородичен:*

О страшнаго таинства! о страннаго чудесе! како и Мати явися, и Девою пребысть, благословенна едина, рождшая Бога отец наших.

*Песнь и~. Ирмос:*

Вся дела божия, и вся тварь благословите Господа, преподобнии и смиреннии сердцем пойте его, и превозносите во вся веки.

Столп явился еси мысленный, утверждая страждущыя с тобою, трофиме, погубил еси нечестивых шатание верою Христовою, егоже превозносим во веки.

Светлым лицем представ на судищи, беззаконныя ужасил еси. показал еси радостное твое еже за Христа страдание: егоже превозносим во веки.

Небо многозвездное явлься, страдальцев (с. 412) богоизбранный собор, озари боговидно сущыя в мире верою Христовою: егоже превозносим во веки.

*Троичен:*

Безначальнаго отца, и сына, со святым воспоем духом, Троицу единосущную, едино начало и божество, хваляще и поюще его во веки.

*Богородичен:*

Всяк тя язык земнородных поет, Дево, яко свет неприступный возсияла еси, просвещающаго мир Христа Бога: егоже превозносим во веки.

*Песнь ф~. Ирмос:*

Тя неискусобрачную Богородицу, небесный чертог, рождшую начальника спасения нашего, песньми величаем.

Тя прошедшаго чудо страдания течение, и венец приемша победительно от Христа Бога, страдальче, песньми величаем.

Тя богоявленна страдальца, яко вожда явльшася страждущих с тобою, моисейски к нестареющейся жизни, песньми величаем.

Личе достоин Богу мученический, яко победивший прелесть, и венцы от Бога приимший светлы, молитеся спастися нам.

*Троичен:*

Тя триипостасную единицу, и неразделимое существо, отца, и сына, и святаго духа, песньми величаем.

*Богородичен:*

Тя купину, юже моисей провиде, горящу и неопаляему огнь приемшу божества, песньми величаем.

