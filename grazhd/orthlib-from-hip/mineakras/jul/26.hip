<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 474)

*Месяца тогоже в к~з-й день.*

*Святаго священномученика ермолаа, и иже с ним.*

*Стихиры глас и~. Подобен: О*
преславнаго чудесе!

Мучениче страдальче ермолае, * страха ради иногда * беззаконных крыяся, * являеши радуяся сокровенное таинство, * страстотерпцу пантелеимону, * благочестия и разума: * и являяся умираеши * усердно за Христа, * за благость страдати изволившаго.

Мучениче страдальче ермолае, * священную жизнь * священно возжелел еси * святитель быв Иисуса вседержителя, * и нечистыя тмы спасл еси, * честными словесы твоими, люди благодатию. * и прешел еси к премирным, * страдальческою кровию омывся, * богоблаженне.

Ермиппа же и ермолаа, * и ермократа верно, * господни мученики * чудно страдавшыя, * и лукаваго убившыя, * и омывшеся банею, * никогдаже вторыми сквернами оскверняемыя, * восхвалим священнословяще: * и тех память празднуим торжествующе.

*Слава, и ныне, Богородичен:*

Спаси мя, владычце пречистая, * яже Cпаса Христа неизреченно рождшая: * тя бо едину стяжах предстательницу, * и необоримую стену, * и покров и радование, * и души моея божественное утешение. * ты убо мя избави неусыпающаго червия, * и огня вечнующаго, * Мати Христа Бога.

*Крестобогородичен:*

Тя видящи пригвождаема на кресте, Иисусе, * и страсти (с. 475) приемлюща волею, * Дева и Мати твоя, Владыко, * увы мне, вопияше, * чадо сладкое, * раны неправедно како терпиши, * врачу, исцеливый человеческое неможение, * и от тли всех избавивый * милосердием твоим;

*Тропарь, глас д~:*

Мученицы твои, Господи, во страданиих своих венцы прияша нетленныя от тебе Бога нашего: имуще бо крепость твою, мучителей низложиша, сокрушиша и демонов немощныя дерзости. тех молитвами спаси душы нашя.

*Канон, егоже краегранесие:*
Песнми почитаю ермолаа труды.

*Глас и~. Песнь а~. Ирмос:*

Поим Господеви, проведшему люди своя сквозе чермное море, яко един славно прославися.

Иосиф.

Песньми светоносную и прехвальную, и всеславную восхвалим память ермолаа, Христа величающе.

Велика твоя слава бысть, ермолае всехвальне: ибо великаго Бога явился еси угодник превелик.

Законно прошед, славне, подвиг, попрал еси беззаконнующих наглость, всеславный мучениче ермолае.

*Богородичен:*

Милостива ми, Дево, Христа сотвори, всенепорочная, в день суда страшнаго осуждения из\ъимающи.

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Силою укрепляемь вседетеля, мудре, духовною, сильнаго, мучениче, в злобе крепость низложил еси.

Знаемь был еси вседержителю, святе, всезнаемы словом твоим божественным в нем соделав. (с. 476)

Позна, поучаемь от твоего, мудре, духа творца, пантелеимон, и законно пострада.

*Богородичен:*

Избави мя, всенепорочная, грехов лютыя бури, и помыслов находящих нещадно сердцу моему.

*Седален, глас и~. Подобен:*
Премудрости:

Священно житие твое совершив, священник показался еси избавителя, просвещая верою к тебе приступающыя всегда, и при кончине, блаженне, божественней облистал еси мучения сиянием, и мир озарил еси. темже светоносную и святую твою память совершающе, поем тя, и верно ублажаем, страстотерпче ермолае: моли Христа Бога, грехов оставление подати чтущым любовию святую память твою.

*Слава, и ныне, Богородичен:*

Яко Деву и едину в женах, тя без семене рождшую Бога плотию, вси ублажаем роди человечестии: огнь бо вселися в тя божества, и яко младенца млеком питаеши зиждителя и Господа. тем ангельский и человеческий род, достойно славим пресвятое рождество твое, и согласно вопием ти: моли Христа Бога, согрешений оставление даровати покланяющымся верою пресвятому рождеству твоему.

*Крестобогородичен:*

Агнца и пастыря и избавителя агница зрящи на кресте, восклицаше плачущи, и горько рыдающи, вопияше: мир убо радуется, приемля тобою избавление, утроба же моя горит, зрящи твое распятие, еже терпиши за милосердие милости. долготерпеливе Господи, милости бездно, и источниче неисчерпаемый, умилосердися, и даруй согрешений оставление верою поющым божественныя страсти твоя. (с. 477)

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Шествия твоя, духом божественным идуще, запяша шествия лукаваго, и путь прав многим явишася{<::рус>Исправлена опечатка оригинала<::слав> явишая <::рус>Прим. <::лат> orthlиb<::слав>}.

Священник священен, мученик истинен был еси, достославне ермолае: сего ради тя вси восхваляем.

Твердым умом беззаконнующему сопротивлься, мучения венец приял еси, мужески пострадав, священне.

*Богородичен:*

Якоже престол огнеобразен, носиши Владыку, богоблагодатная: егоже моли спасти мя, греховною волною обуреваема.

*Песнь е~. Ирмос:*

*От*
нощи неведения, боговедением просветивый концы, просвети мя утром человеколюбия твоего, Господи.

Иже в нощи лестней одержимыя к свету наставил еси, и мзду приял еси, еже скончатися кровию.

Христовы оружницы, ермипп же и божественный ермолай, вкупе с ермократом, священнословии да прославятся.

За честную Троицу трие вкупе пострадавше мученицы, со тмами ангел ныне на небесех веселятся.

*Богородичен:*

Тя предстательницу вси, прибежище, и твердое заступление имуще, Дево, избавляемся тобою всякия печали.

*Песнь з~. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

Ермолай, доблий оружник, ермократ и ермипп вкупе, един тверд показаша прав, единаго Бога над (с. 478) всеми проповедавше, и умерше за Христа, небесныя венцы прияша.

Кроплении излиянных кровей себе очервленивше багряницу страдальцы, и светло одеявшеся, царю веков предстоят, молящеся о нас, со всеми вышними силами.

Научается иже в дусе божественнем тобою пантелеимон великий вере правей: и пострадав законно, мучения тебе ходатай бысть, ермолае. с нимже Христа Бога о всех умоли.

*Богородичен:*

Буря мя безмерных согрешений смущает, и во глубину отсылает выну отчаяния, Дево: но предваривши, руку ми простри, и даждь ми к тихим покаяния пристанищем достигнути.

*Кондак, глас д~. Подобен:*
Вознесыйся:

Яко святитель благочестно пожив, и священномучения венец приял еси: идольския жертвы погасив, добрый пастырь Христова стада был еси, премудре, и пантелеимону истинный учитель. сего ради почитаем тя песньми вопиюще, от бед избави нас присно молитвами твоими, ермолае отче наш.

*Песнь з~. Ирмос:*

*От*
иудеи дошедше отроцы в вавилоне иногда, верою троическою пламень пещный попраша, поюще: отцев Боже, благословен еси.

Просветився незаходимым просвещением божественнаго разума, преподобне, к свету богоразумия множество спасаемых наставил еси, вопити: отец наших Боже, благословен еси.

Братски смудрствующе ермократ великий и божественный ермипп, ермолае всеблаженне, с тобою мучения (с. 479) чашу пиют, поюще: отец наших Боже, благословен еси.

По божественней Троице разжигаеми любовию, мученицы славнии, огнь безбожия кровными кропленьми угасисте, поюще: отец наших Боже, благословен еси.

*Богородичен:*

Пресвятая Дево, Бога плотоносна порождшая, от всякаго греха и скорби, вопиющыя люди твоя спасай: отец наших Боже, благословен еси.

*Песнь и~. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Священный ермолай, священно просвещаемь, за милосердие нас ради яко овчати заклавшемуся, безкровну жертву принесе, и заклася его ради волею, благоприятна жертва принесеся, зовый: отроцы благословите, священницы воспойте, людие превозносите во вся веки.

Священный ермолай, превеликий ермипп, и ермократ, твердии адаманти, плоти не пощадеша, ни истуканным пожроша: жертвы же приятны себе владыце принесоша, вопиюще: священницы воспойте, людие превозносите во вся веки.

*От*
Христа укрепляемь богомудрый ермолай, сокровенное таинство от родов верным откры, сокровенным от страха врагов, и явленна себе сотворь яве за всех заклавшагося Бога слова возвещает и умирает, и живет с мученики во вся веки.

*Богородичен:*

Тя красную палату, и светлый сосуд всех царя, пресвятая владычце, поем молящеся, храмы ны покажи из тебе рожденному, и очистившему всякую злобу (с. 480) сопротивную, вопиющыя непрестанно: людие, превозносите Христа во вся веки.

*Песнь ф~. Ирмос:*

устрашися всяк слух неизреченна божия снизхождения, яко вышний волею сниде даже и до плоти, от девическаго чрева быв человек. темже пречистую Богородицу, вернии, величаем.

Стал еси противу врагом, Христа исповедуя, преславне, исповедавшаго доброе исповедание пред пилатом: и веден быв на заколение, землю убо освятил еси божественною кровию, небеса же душею уяснил еси.

Явишася трисветлыя свещы, божественнаго духа огнем вжигаеми, ермипп славный с ермократом и ермолай, уяснивше верных душы божественною благодатию и отгоняще злочестия мглу многобожную.

усты вси светло, и радостною мыслию воспоем страстотерпцы Христовы, божественною славою, якоже ризою одеяны боголепно, и ныне на небесех живущыя, и чудес реки источающыя.

Солнце незаходимое, Христе, ермолаа священными мольбами, пантелеимона, и ермократа, и страдавших с ними, не отрини от нас, слове, милости твоея, но обычно нас ущедрив, от злых избави.

*Богородичен:*

Пощади мя, Cпасе рождейся, и сохранив рождшую тя нетленну по рождестве, егда сядеши судити всяческим, грехи презирая и беззакония моя, яко безгрешен, яко милостив Бог и человеколюбец.

