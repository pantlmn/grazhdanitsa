<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 588)

*Месяца тогоже в к~и день.*

*Служба иже во святых отцу нашему питириму, епископу тамбовскому, чудотворцу.*

*На малей вечерни. На*
Господи воззвах, *стихиры на д~, глас в~.*

*Подобен:*
Доме евфрафов:

Приидите, вернии, прославим всех благ подателя Бога, даровавшаго нам новаго чудотворца, святителя питирима, молящагося непрестанно о всех нас.

*Дважды.*
(с. 589)

Радуйся, тамбовская страно, из\ тебе бо возсия новый светильник благодати, разгоняяй тьму искушений и бед от вопиющих верно: святителю отче питириме, моли Бога о всех нас.

Велия веры знамения: от воды источника чудеса совершаются, и риза святителя чудодействует, и гроб его к жизни приводит вся с верою покланяющыяся ему.

*Слава, глас тойже, самогласен:*

Восхвалим днесь, братие, святителя питирима, в песнех духовных воскликнем ему: радуйся, пастырю наш добрый, люди божия на торжество твое собравый: радуйся, ангелы и человеки в славословии совокупивый: радуйся, архиереев украшение и священников доброто: радуйся, болящих исцеление и скорбящих утешение: радуйся, теплый молитвенниче о всех нас.

*И ныне, Богородичен.*

*На стиховне стихиры, глас д~:*

Радуйся, блаженне отче питириме: постом и бдением душу и тело от страстей очистив и лепотами добродетелей себе украсив, обитель духа святаго был еси, и ныне во обителех небесных водворяешися, моляся о чтущих тя.

*Стих:*
Священницы твои облекутся в правду, и преподобнии твои возрадуются.

Святителю отче питириме, ныне со ангелы на небеси ликовствуя и с лики святых предстоя престолу царя славы, молися о спасении душ наших. (с. 590)

*Стих:*
Блажен муж бояйся Господа, в заповедех его восхощет зело.

Призри с небесе, отче наш питириме, на ны земныя, немощию обложенныя, почитающыя ныне святую память твою, и умоли отца небеснаго, да обратит нас от беззаконий наших и приведет на место блаженства с тобою.

*Слава, глас тойже:*

Приидите, благовернии людие, праздник светлый составим: божий бо святитель питирим предстоит днесь престолу благодати, врачует недуги нашя и молится о душах наших.

*И ныне, Богородичен.*

*Тропарь, глас д~:*

Веры и благочестия наставниче, церкве светильниче, монашествующих образе, святителю питириме премудре, стадо твое благочестно упасл еси и ко Христу привел еси: темже в вышних венцем славы украшен, с нами на земли духом пребываеши, сияя чудесы. моли Христа Бога спастися душам нашым.

*Слава, и ныне, Богородичен: От*
века утаенное:

*На велицей вечерни.*
Блажен муж, *первый антифон.*

*На*
Господи воззвах, *стихиры на и~. Глас а~:*

*Подобен:*
Прехвальнии мученцы:

Наста день светлаго торжества: ликуют ангели на небеси, радуются человецы на земли, веселится весь собор церковный, славит Бога дивнаго во святых своих, явльшаго святителя питирима, новаго чудотворца, предстателя земли российския.

*Дважды.*
(с. 591)

Радуйся, земле российская, веселися, граде тамбове, красуйся, благочестивых собрание: днесь бо Владыка и Господь всех, небесный архиерей Спас наш, венчает венцем вечныя славы вернаго раба своего, святителя питирима, пастыря добраго, тепле молящагося о стаде своем.

Приидите, благочестивии людие, узрите днесь чудес множество: единем прикосновением ко гробу святителя божия недужнии здрави бывают, демони прогоняются, скорбящии отраду приемлют, и радости исполняется верных собрание, сошедшихся в память его.

*Ины стихиры, глас д~. Подобен:*
Яко добля:

Днесь тамбов град о Бозе достойно веселится, имея в себе цельбоносный гроб святителя, и с ним вся российская страна духом радуется: темже и мы вернии, сошедшеся, псалмы и песньми да восхвалим питирима предивнаго, милости и чистоты сокровище, светильника церкве пресветлаго, источника чудес неисчерпаемаго и к Богу молитвенника непостыднаго о верою и любовию чтущих святую память его.

*Дважды.*

Заповеди евангельския, не скрывати себе сокровища на земли, блюститель верный показался еси, святителю, стяжания твоя мудре расточая, храмы божия и иноческия обители устрояя, алчущыя питая и нагия одевая: темже и прият тя в вечныя кровы нас ради обнищавый, егоже моли грехов оставление даровати верою и любовию чтущым святую память твою. (с. 592)

В болезни смертней воплем крепким возопил еси ко Господу, и услышан был еси от благоговеинства твоего: сам бо Христос явися тебе на облаце. благословением служителя себе верна тя знаменуя и исцеление ти даруя. тому помолися, боговидче святителю, и нам срести того на облацех со всеми святыми, егда приидет во славе судити миру всему.

*Слава, глас е~:*

Якоже во дни святых апостол главотяжи и убрусцы павловы чудодействоваху, тако и днесь риза архиереа божия питирима, духом апостольским осияннаго, положена сущи на недужныя, подает хромым хождение, слепым прозрение, разслабленным силу и крепость, плачущым утешение, отчаянным надежду, всем же верным велию милость.

*И ныне, Богородичен:*
В чермнем мори:

*Вход. Прокимен дне, и чтения святительская три.*

*Притчей чтение.*

Память праведнаго с похвалами, и благословение господне на главе его. Блажен человек, иже обрете премудрость: и смертен, иже уведе разум. Лучше бо сию куповати, нежели злата и сребра сокровища. Честнейшая же есть камений многоценных: все же честное недостойно ея есть. Долгота бо дней, и лета живота в деснице ея, в шуйце же ея богатство и слава: от уст ея исходит правда, закон же и милость на языце носит. послушайте убо мене, о чада, честная бо реку: и блажен человек, иже пути моя сохранит: исходи бо (с. 593) мои, исходи живота, и уготовляется хотение от Господа. Сего ради молю вас, и предлагаю мой глас сыновом человеческим: яко аз, премудрость, устроих совет, и разум и смысл аз призвах. яко аз премудрость, устроих совет, и разум и смысл аз призвах. Мой совет и утверждение, мой разум, моя же крепость. Аз мене любящыя люблю, ищущии же мене обрящут благодать. Разумейте убо незлобивии коварство, ненаказаннии же прилагайте сердца. Послушайте мене и паки, честная бо реку, и отверзу от устен правая: яко истине поучится гортань мой, мерзки же предо мною устны лживыя. С правдою вси глаголы уст моих: ничтоже в них стропотно, ниже развращенно. Вся права суть разумевающым, и проста обретающым разум. Научу бо вас истине, да будет о Господе надежда ваша, и исполнитеся духа.

*Притчей чтение.*

уста праведнаго каплют премудрость, язык же неправеднаго погибнет. устне мужей праведных каплют благодати, уста же нечестивых развращаются. Мерила льстивая мерзость пред\ Господем: вес же праведный приятен ему идеже аще внидет досаждение, тамо и безчестие: уста же смиренных поучаются премудрости. Совершение правых наставит их, и поползновение отрицающихся упасет их. Не пользуют имения в день ярости: правда же избавит от смерти. умер праведный, остави раскаяние: наручна же бывает и посмеятельна нечестивых пагуба. правда непорочнаго исправляет пути, в нечестие же падает неправда. Правда мужей правых (с. 594) избавит их: безсоветием же пленяются беззаконнии. Скончавшуся мужу праведну, не погибнет надежда: похвала же нечестивых погибнет. праведник от лова убегнет, вместо же его предается нечестивый. Во устех нечестивых сеть гражданом, чувство же праведных благопоспешное. Во благих праведных исправится град, и в погибели нечестивых радование. Во благословении правых возвысится град, усты же нечестивых раскопается. Ругается гражданом лишенный разума, муж же мудрый безмолвие водит.

*Премудрости соломоновы чтение.*

Праведник аще постигнет скончатися, в покои будет. Старость бо честна не многолетна, ниже в числе лет исчитается. Седина же есть мудрость человеком, и возраст старости житие нескверное. благоугоден Богу быв, возлюблен бысть, и живый посреде грешник преставлен бысть: восхищен бысть, да не злоба изменит разума его, или лесть прельстит душу его. Рачение бо злобы помрачает добрая, и парение похоти пременяет ум незлобив. Скончався вмале, исполни лета долга: угодна бо бе Господеви душа его: сего ради потщася от среды лукавствия. людие видевше, и не разумевше, ниже положше в помышлении таковое: яко благодать и милость в преподобных его, и посещение во избранных его.

*На литии стихиры, глас г~:*

Днесь ликовствует верных множество: святителей и священников сословие, монашествующих и мирских собрание, старцы и младенцы, юныя и вдовицы, книжницы и (с. 595) простии единеми усты и сердцем славят Господа, явлением новаго молитвенника и чудотворца, подающаго миру велию милость.

Верою и любовию сошедшеся днесь к цельбоносному гробу, восхвалим, братие, виновника праздника нашего: радуйся, святителю питириме, твердый столпе церковный: радуйся, хранителю земли российския: радуйся, града тамбова светлое украшение: радуйся, отче кроткий и милостивый: радуйся, вдов и сирот питателю: радуйся, обидимых скорый предстателю: радуйся, болящих безмездный целителю: радуйся, теплый молитвенниче о всех нас.

*Слава, глас д~:*

Преславная днесь содеваются во граде тамбове: слепии прозирают, и хромии ходят, немии глаголют, и глусии слышат, разслабленнии возстают, и нищии благовествуют, предстательством святителя и чудотворца питирима, зовуще и глаголюще: слава Богу спасителю нашему.

*И ныне, Богородичен:*
Призри на моления:

*На стиховне стихиры, глас и~. Подобен: О*
преславнаго чудесе:

отче преподобне питириме, со ангелы и лики святых воспеваяй ныне святую Троицу и от нас любовию твоею не отступивый, поминай стадо твое, еже собрал еси, мудре, сохраняй е от волков душепагубных, и путеводи невредимо во ограду царства небеснаго.

*Стих:*
Честна пред\ Господем смерть преподобных его.

Дом духа святаго был еси в житии твоем, отче наш питириме, верою и любовию себе пред\ъочистив, (с. 596) ныне же престолу небеснаго домовладыки Христа предстоя, помолися ему усердно, да очистит нас от страстей душевредных, и вселится в сердцах наших со отцем и духом, и введет нас в царство небесное.

*Стих:*
Священницы твои облекутся в правду, и преподобнии твои возрадуются.

Града вязьмы честное прозябение, десницею божиею во град тамбов пренесенное, благодатию духа святаго напоенное и плоды добродетелей украшенное, отче наш питириме, моли за ны Христа Бога, да не посечет ны яко безплодную смоковницу, но да вселит ны, идеже свет лица его.

*Слава, глас з~:*

Возьмите врата небесная, князи вашя, и ангели, верхи под\ъимите, сам бо царь небесе и земли грядет, и вводит в горнюю славу вернаго раба своего, преподобнаго питирима, пастыря добраго и учителя богомудраго, многими поты и труды еще в житии ангельскую чистоту стяжавшаго, тленную славу земную презревшаго и небеснаго царствия возжелевшаго.

*И ныне, Богородичен:*
Творец и избавитель:

*На благословении хлебов, тропарь святителю (писан на малей вечерни), дважды, и*
Богородице Дево: *единожды.*

*На утрени. На*
Бог Господь, *тропарь святителю, дважды. Слава, и ныне, Богородичен: От*
века утаеное:

*По а~-м стихословии седален, глас з~:*

Якоже древле недужнии исцеляхуся единем прикосновением края риз Христовых, тако и ныне болящии (с. 597) врачуются, ризы твоея коснувшеся, в нейже предстоял еси престолу благодати, архиерею божий, отче наш питириме. сего ради славим Бога и вопием ти: уврачуй и нашя недуги душевныя и телесныя, святе, молим тя.

*Слава, и ныне, Богородичен:*

Стена и покров еси, владычце, и пристанище небурное всем в бедах сущым и ко твоему заступлению с верою притекающым. темже и мы со дерзновением вопием ти: спасай нас от нужд и обстояний, милосердая Мати.

*По в~-м стихословии седален, глас в~:*

Созижду церковь мою, и врата адова не одолеют ей, рекл еси древле, Cпасе, учеником твоим, и ныне зрим сбытие словес сих: егда бо неверие и суеверие возсташа на церковь твою, воздвигл еси новаго чудотворца, благочестным житием и чудесы многими святую веру утверждающа и враги ея посрамляюща. темже радующеся вопием ти: дивен еси во святых твоих, Господи.

*Слава, и ныне, Богородичен:*

Егоже от духа свята безсеменно родила еси, моли со святителем питиримом, утвердити нас в православии и единомыслии, Дево пречистая и неискусобрачная.

*По полиелеи седален, глас д~:*

Егда поставлен был еси на свещнице церкве тамбовския, не дал еси сна очима твоима, ниже веждома дремания, спасая словесныя твоя овцы, немощныя укрепляя, недужныя врачуя, заблуждшыя исправляя, стропотная смиряя кротостию твоею: и ныне не престай (с. 598) молити Cпаса Христа, отче наш питириме, да даст пастырем церкве ревность и бдение о душах.

*Слава, и ныне, Богородичен:*

О пречистая Богородице Дево, моли сына твоего и Бога нашего, да очистит нас от беззаконий наших и дарует нам радость спасения, лобызающым честный образ преподобнаго питирима и вопиющым: слава снизхождению твоему человеколюбче.

*Таже степенна, первый антифон д~-го гласа.*

*Прокимен, глас д~:*
Честна пред\ Господем смерть преподобных его. *Стих:*
Что воздам Господеви о всех, яже воздаде ми; *Евангелие от иоанна, зачало л~з.*

*По н~-м псалме стихира, глас з~:*

Киими похвальными песньми ублажим святителя питирима, православныя веры хранителя и неверия обличителя, благочестия поборника и нечестия грозное вразумление, монахов и мирских наставника, архиереев и священников украшение, егоже ради Христос земли российстей дарует мир и велию милость.

*Канон Богородицы со ирмосы на з~: и святаго на и~, два канона.*

*Канон святителю питириму, глас в~.*

*Песнь а~. Ирмос:*

Во глубине постла древле фараонитское всевоинство преоруженная сила, воплощшееся же слово всезлобный грех потребило есть, препрославленный Господь: славно бо прославися.

Христе, свете истинный, разум мой просвети и сердце очисти, да прославлю память угодника твоего, богоноснаго питирима. (с. 599)

отче преподобне питириме, огнезрачному престолу в вышних предстоя и трисолнечными светлостьми озаряемь, просвети глубину зол моих, яко да и аз пою: славно бо прославися.

Якоже моисей боговидец древле спасе Исраиля от руки фараоновы, тако и ты, богоносне отче, свободи мя от работы врагу, да радуяся славлю Бога дивнаго во святых своих.

*Богородичен:*

Владычце и Мати избавителя, предстательством твоим умоли сына твоего, да потребит живущий во мне грех и изведет мя в свободу славы чад своих.

*Ин канон святителю питириму, глас и~.*

*Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Во свете неприступнем лицу божию предстоя, богомудре святителю, просвети душ наших омрачение, и даждь слово, яко да восхвалим радующеся твою, всеблаженне, память.

*От*
юности, преподобне, плотская мудрования покорил еси духу, и в безстрастие одеявся, сосуд избран явился еси благодати священства и пастырь истинен стаду твоему: молися, отче, спастися нам.

Жизнь твоя непорочна, отче, и успение со святыми, память же, яко праведнаго, с похвалами. Христу о нас молися, полезное прося: много бо может молитва праведнаго поспешествуема. (с. 600)

*Богородичен:*

Треволнения помыслов и страстей и бездна грехов окаянную мою душу обыдоша: даждь ми руку помощи, Дево Богородице, верных прибежище.

*Катавасиа:*

Отверзу уста моя, и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

*Песнь г~. Ирмос:*

На камени мя веры утвердив, разширил еси уста моя на враги моя, возвесели бо ся дух мой, внегда пети: несть свят, якоже Бог наш, и несть праведн паче тебе, Господи.

Якоже древле праведная анна свое чадо, вдал еси себе самаго, отче питириме, в дар Богу. утверди и мене на камени заповедей его, да зову: несть свят, яко Бог наш.

отче питириме, молитвами твоими утверди ум и сердце наше во Господе, возвыси рог Христиан православных, да заградятся уста врагов веры, и возвеселимся о спасении своем.

у цельбоноснаго гроба новаго чудотворца, да не хвалится сильный силою своею, да не хвалится мудрый мудростию своею, да не хвалится богатый богатством своим, но о сем да хвалится хваляйся, еже разумети и знати Господа и стяжати богатство благодати его.

*Богородичен:*

Пречистая Дево, неискусобрачная Мати, неплодную душу мою и безчадную плодоносну покажи благодатию сына твоего, молитвами новаго чудотворца питирима, да зову и аз со всеми верными: несть свят, якоже Бог наш. (с. 601)

*Ин. Ирмос:*

Небеснаго круга верхотворче Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

Иоанну милостивому подобяся, милостив к требующым в житии твоем явился еси, преподобне, и нищих воистину был еси отец: и ныне в вышних живый, милостив буди тя ублажающым.

Прикосновением к ризам Христовым мнози недужнии здрави быша древле: и ныне возлагающии на ся ризы святителя и тех во благоговении касающиися от всяких недугов приемлют исцеление. темже убо, братие, евангельски прославим Бога, власть даровавшаго таковую человеком.

Кормчий добрый быв кораблю Христовы церкве, избави, отче, стадо твое от бури грехов, бед же и скорбей, приводя ны во пристанища тихая божественныя воли.

*Богородичен:*

Еюже небо человеком отверзеся, и дворы господни, пречистую матерь Деву песньми почтим: несть чистыя, якоже ты, пречистая, и несть непорочныя паче тебе, владычце.

*Седален, глас в~:*

Аще и зайде прежде под\ землю тело твое, но яко солнце из\ облак возсия, лучами благодати блистаяся. темже обстояще гроб твой, святителю, со страхом покланяемся, и яко общему отцу тепле молимся: избави ны чада твоя от бед и нуждных обстояний.

*Слава, и ныне, Богородичен:*

упование Христиан пресвятая Дево, егоже родила еси паче ума и слова, умоли, смолебника питирима (с. 602) приимши, оставление прегрешений и жития исправление подати нам, да поем тя присно возвеличившую род наш.

*Песнь д~. Ирмос:*

Пришел еси от Девы не ходатай, ни ангел. но сам Господь воплощься, и спасл еси всего мя человека. тем зову ти: слава силе твоей, Господи.

*От*
юности чистотою девства ангелом в житии поревновал еси, спасению человеков послужил еси, отче питириме, и к Богу взывал еси, вопия: слава силе твоей, Господи.

Якоже ангел во плоти, горел еси, святе, огнем любве Христовы, и врученныя тебе люди познанием сына божия просветил еси, зовущыя: слава силе твоей, Господи.

Ангеле земный и человече небесный, испроси и нам грешным спасение у Христа Бога, да и мы купно с тобою зовем: слава силе твоей, Господи.

*Богородичен:*

О Мати слова и Дево, сохрани ны непорочны от страстей безчестия, да Христу всельшуся в нас поем: слава силе твоей, Господи.

*Ин. Ирмос:*

услышах, Господи, смотрения твоего таинство, разумех дела твоя, и прославих твое божество.

Предстателя о нас теплейша и помощника готовейша тя, отче, сущии в скорбех стяжахом: не точию бо припадающыя к честному твоему гробу, но и далече сущыя, призывающыя же имя твое, соблюдаеши от всякаго зла. (с. 603)

Христа единаго желал еси, преподобне, и весь Христов был еси: тому в житии невозвратно последовал еси, того тщался еси достигнути. темже ныне желаннаго обрет, и нас молитвами твоими стаду избранных сопричти.

Служитель верен сый святыя Троицы, треми божественными добродетельми, верою, надеждою и любовию, окаянную мою душу просвети, и в будущем веце триединаго Бога зрети мя сподоби.

*Богородичен:*

Радость миру родившая Господа, радости небесныя причастники нас сотвори, Дево всепетая, да глас тебе вопием архангелов: радуйся, благодатная, Господь с тобою.

*Песнь е~. Ирмос:*

Просвещение во тьме лежащих, спасение отчаянных, Христе Cпасе мой, к тебе утренюю, царю мира, просвети мя сиянием твоим: иного бо разве тебе Бога не знаю.

Светом твоим всю вселенную озаривый, просвети тьму мою, Господи, мрак души моея разжени, в честней памяти угодника твоего питирима.

Светильник сый солнца праведнаго, озаряяся присно светом невечерним, отче наш питириме, облистай ум и сердце наше, да радующеся спасу нашему поем: иного разве тебе Бога не знаем.

Что тебе принесем, Христе Cпасе наш, кия песни воспоем благосердию твоему, яко возсиял еси нам свет спасения, избавление от беззаконий наших, чудесы многими святителя питирима. (с. 604)

*Богородичен:*

Мати святая, Богородице, рождшая свет неприступный, не презри моления недостойных чад твоих, во тьме грехов сущих, но просвети нас светом боговедения, да утренююще славим тя.

*Ин. Ирмос:*

Просвети нас повелении твоими, Господи, и мышцею твоею высокою, твой мир подаждь нам, человеколюбче.

Провидев души твоея доброту, пастыреначальник Христос пастыря тя добра и учителя изрядна стаду своему показа: темже и прият тя в чертог небесный со святительми, ихже житию мудре поревновал еси. с ними убо на небеси молися о всех нас.

Телесныя немощи находят на ны, и беды отвсюду окружают ны. изьми убо ны от тех молитвами твоими, святителю: врача бо тя имамы богодарованнаго в болезнех и утешителя в скорбех.

Заповеди Христовы сотворив и тем стадо твое научив, велий по достоянию наречен еси во царствии небеснем. потщися, отче, и нас ввести во дворы господни: мы бо есмы чада твоя и овцы словеснаго твоего стада.

*Богородичен:*

Небесных славо и земных веселие, пречистая Дево, яко царица, со всеми святыми непрестанно за ны молися сыну твоему: на тя бо все упование по Бозе возложихом.

*Песнь з~. Ирмос:*

В бездне греховней содержимь, неизследную милосердия твоего призываю бездну: от тли, Боже, мя возведи. (с. 605)

Бездна зол моих смущает мя и низводит мя во глубину отчаяния: но ты, Боже, пучина милости сый неисчерпаемая, даждь ми руку помощи, яко петрови, предстательством милостиваго угодника питирима, и спаси мя.

Бездно милости и щедрот, Господи, ущедри ны, погибшее создание твое, укроти волны страстей наших, и в пристанище спасения ны возведи, молитв ради святителя питирима.

отче наш питириме, служителю верный милостиваго Бога, умоли его благостыню, да имиже весть судьбами, спасет ны погибающыя и явит нам всемогущую помощь у дивнаго твоего гроба.

*Богородичен:*

Пресвятая владычце, Мати милосердия, обышедше обыдоша нас врази веры нашея, и несть заступающаго, и погибаем, потоцы бо беззаконий премогоша ны, и отчаяваемся: но ты матерними твоими щедротами приклони сына твоего на милость, да спасет ны от бед, якоже от кита иону.

*Ин. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся яко иона: от тли, Боже, возведи мя.

Пастырю добрый, Христовы люди божественными учении упасый и добродетельми души твоея воспитавый, не остави и нас во гресех наших погибнути, но в нихже и сам яко человек искушаемь был еси, и нам искушаемым ныне помози. (с. 606)

О велие чудо! гроб святителя общая всем врачебница бывает, безмездная воистину и готовая: приидите, человецы, со страхом и верою, туне приимите здравие душам и телесем вашым, Господа славяще и угодника того ублажающе.

Граду твоему заступник буди, святе отче, и всю страну нашу необоримым твоим предстательством огради, да вси с веселием зовем ти: радуйся, тамбовская похвало, питириме приснопамятне.

*Богородичен:*

Под\ кров твой, владычце, вси земнороднии прибегаем, и душами умиленными вопием ти: всемощным ходатайством твоим, Богомати, милостива нам сотвори, егоже причисто родила еси, Христа Бога нашего.

*Кондак, глас и~:*

Монахов наставника изрядна и святителя всем людем милостива, чудотворца предивна и молитвенника о нас неусыпна, сошедшеся воспоим питирима, тамбовския земли похвалу.

*Икос:*

Воспоим днесь, вернии, святителя великаго в песнех и пениих духовных: радуйся отче богоносне питириме, смоленския земли отрасль пречистная, во граде вязьме благодатию божиею напоенная и яко крин процветшая, тамбовскую же страну плоды добродетелей обогатившая: радуйся, пастырю добрый, насаждением истинныя веры и светом благочестия тьму нечестия разгнавый: радуйся, спасительными труды твоими и подвиги многи неверныя (с. 607) обративый и ко Христу приведый: радуйся, чудную икону Богоматере граду тамбову в наследие оставивый, от неяже многоразличная исцеления источаются: радуйся, своима рукама ископавый кладязи воды неисчерпаемыя, юже с верою пиющии приемлют недугов исцеление и от душепагубных страстей свобождение: радуйся, посещением твоим, со други твоими, святителем митрофаном и боголюбивым василием, тамбовския дебри и леса облагоухавый: радуйся, тем начало иноческаго жития тамо положивый, в мире же живущым образ истинныя дружбы показавый: радуйся, тамбовския земли похвало.

*Песнь з~. Ирмос:*

Телу златому на поли деире служиму, трие твои.отроцы небрегоша о безбожнем велении, посреде же огня ввержени, орошаеми пояху: благословен еси, Боже отец наших.

Господи Боже наш, любы неизреченная, человека перстнаго паче злата и сребра образом твоим украсил еси, всякими даровании и чудесы многими обогатил еси. темже припадающе к раце чудотворца твоего питирима, вопием ти: благословен еси, Боже отец наших.

Преподобне отче питириме, образ создателя своего в души твоей от страстей очистив и любовию божиею распаляемь, предал еси себе на служение воли его, всегда взывая: благословите, вся дела господня, Господа.

Якоже древле отроцы благочестивии в вавилоне, истинную веру во стране тамбовстей, отче питириме, утвердил еси, и нечестие обличил еси, всегда труждаяся, (с. 608) благовествуя, моляся и поя: благословен Бог отец наших.

*Богородичен:*

Пресвятая владычце Богородице, образ твой честный граду нашему в благословение и покров державен рукама святителя питирима даровала еси, да славословим тобою державнаго Христа Бога нашего.

*Ин. Ирмос:*

отроцы еврейстии в пещи:

Прилежное о стаде твоем попечение имел еси, отче, житием и словом на путь спасения вся добре наставляя. темже заблуждшаго мя на стезях погибели, яко пастырь сострадателен твое овча ныне взыщи, вопиюща: благословен еси, Господи Боже, во веки.

Слово господне, яко чистии сердцем Бога узрят, на тебе, святе отче, исполнися. видел бо еси телесныма очима Cпаса Христа, послушающа молитву твою, зовый: благословен еси, Господи Боже, во веки.

На месте молитвенных твоих подвигов ископал еси источник воды благодатныя, от негоже благоговейнии людие почерпают недугов исцеления, аще воспросят твоея помощи и не раскаются, зовуще: благословен еси, Господи Боже, во веки.

*Богородичен:*

*От*
сна греховнаго воспряни, о окаянная душе моя, и ко единей заступнице всех воззови: Мати Дево, спаси мя молитвами твоими, и избранных части сподоби, вопиюща: благословен еси, Господи Боже, во веки. (с. 609)

*Песнь и~. Ирмос:*

В пещь огненную ко отроком еврейским снизшедшаго и пламень в росу преложшаго Бога пойте, дела, яко Господа, и превозносите во вся веки.

Господи Боже мой, пламень огненный древле в росу отроком благочестивым преложивый, пламень страстей моих угаси росою молитв благочестиваго святителя питирима, да тя превозношу с ним и аз во вся веки.

отче наш питириме, слез твоих теченьми огненная искушения страстей и похотей плотских угасил еси, и яко во цветнице, в чистем сердце твоем присно ликовствовал еси: вся дела, благословите, пойте Господа.

Чистою боголюбивою душею со ангелы огнезрачному престолу Бога ныне предстоя, и оттуду незаходимыми зарями облиставаемь и чудесы многими нам сияя, просвети, отче питириме, облежащую нас тьму неверия и суеверия, да поем и благословим дивнаго во святых своих Бога во веки.

*Богородичен:*

Якоже огнем пещным, страстьми палимый, зову ти блудный аз, владычце чистая, Мати всемогущаго, спаси и избави мя от огненнаго осуждения.

*Ин. Ирмос:*

Победители мучителя:

Икону Богоматере во освящение, покров и ограждение граду твоему принесл еси, отче, яже источник благодатных исцелений и от всяких напастей щит державен показася вопиющым: благословите, вся дела господня, Господа. (с. 610)

Скоропослушный помощник в скорбех и болезнех бываеши, преподобне, призывающым тя верою. овым убо в сониих являяся, овым яве предстоя, овым же тайно благодея, вопиющым: благословите, вся дела господня, Господа.

Святотатцу дерзновенному во храме твоем, возстав от гроба, яве предстал еси, святителю, грозным прещением призвав того к покаянию. моли и нам датися прежде конца покаянию, зовущым: благословите, вся дела господня, Господа.

*Богородичен:*

ублажают тя вси роди человечестии, яко родила еси без\ отца сына плотию, прежде век сына божия без\ матере суща, емуже вопием: благословите, вся дела господня, Господа.

*Песнь ф~. Ирмос:*

Безначальна родителя сын, Бог и Господь, воплощься от Девы, нам явися, омраченная просветити, собрати расточенная: тем всепетую Богородицу величаем.

отца безначальнаго слове, сыне единородный, человека падшаго хотя обновити, сын Девы явился еси, и грехи всего мира взем, на крест вознесл еси, и оттуду распростертыма дланьма расточенная чада божия собрал еси: темже и мы, днесь союзом любве твоея связуеми и дивный гроб угодника твоего питирима обстояще, рождшую тя величаем.

Воплощенному сыну божию подражая, паче инех смирил еси себе, преподобне отче питириме: темже и любовь (с. 611) божию стяжал еси, и заблуждшая чада божия привел еси ко отцу небесному славити его благосердие.

Исполнь любве Христовы, отче наш питириме, словом и житием паству твою поучал еси, сирыя призирати, нищыя питати, скорбящыя утешати: помолися спасу Христу, да и мы днесь в память твою украсим себе состраданием и милостынями, якоже чада божия возлюбленная.

*Богородичен:*

Мати святая, безмужная Дево, во чреве твоем Бога и человека во едино совокупившая, даруй и нам расточенным соединитися во единем Христе сыне твоем, на немже утвердися церковь, тя величающая.

*Ин. Ирмос:*

Воистинну Богородицу тя исповедуем, спасеннии тобою, Дево чистая, с безплотными лики тя величаем.

Пастырскою ревностию распаляемь, ины овцы, яже не беша от стада твоего, привел еси ко Христу, еретичествующих множества вразумляя, неверныя же светом богопознания озаряя, да будет по глаголу спасову едино стадо и един пастырь.

Тя яко небеснаго врача, дар исцелений от Господа приимша, усердно молим, святителю: твоих молитв небесным врачеванием исцели лютыя недуги душ и телес наших.

Благодарное сие пение чад твоих не презри, угодниче божий, но благосердием твоим приими е, и творцу всяческих принеси, да той милостив будет тя почитающым. (с. 612)

*Богородичен:*

*От*
бед спаси и от страстей свободи, владычце, рабы твоя, святителя питирима молением: тя бо необоримую стену вси сущии в печалех имамы, яко рождшую спасение наше.

*Светилен: Подобен:*
Небо звездами:

Светила на небеси утвердивый яви тя церкви своей новую звезду пресветлую, духа светлостьми и чудес сиянии нас озаряющую и нечестивыя посрамляющую, неусыпный предстателю наш, святителю отче питириме.

*Слава, и ныне, Богородичен:*

Мати пречистая, рождшая свет неизреченный, сыны света покажи ны, и зрители блаженства небеснаго быти сподоби, да радующеся с тобою и преподобным питиримом зовем: светодавче Христе Боже наш, слава тебе.

*На хвалитех, стихиры на д~, глас г~:*

Приидите, вси языцы, уразумейте тайну веры нашея: святитель божий питирим, хранитель дарований духовных, телом в землю отшедый, духом любве Христовы с верными и днесь пребывает и весело от всякия беды спасает. различная содевая чудеса: ово помазанием елеа от гроба его, ово питием целебныя воды из\ кладязя его, ово молитвою пред\ гробом и ликом его, ово возложением ризы его, ово видением его, яко жива суща, ово единем призыванием имене его, страждущыя тяжкими недуги здравы от одра воздвизая, сомнящыяся в вере укрепляя, (с. 613) заблуждшыя исправляя, бедствующыя в пути от потопления воднаго спасая, да благодарят всегда благодеющаго им Бога и величают новаго угодника его и чудотворца питирима.

Богоблаженне отче питириме, вся красная мира сего возненавидев, закон же божий возлюбив, плоть твою постом и бдением изнурил еси, душу же слез струями от страстей очистил еси, смирением и кротостию, терпением и любовию украсил еси, и ангельски еще на земли пожил еси: сего ради, яко светильник многосветлый, многими чудесы просиял еси, и источник великих даров божиих показался еси. моли прославльшаго тя Господа, да просветит тьму грехов и беззаконий наших, и дарует земли российстей мир и велию милость.

отче богоносне питириме, на гору добродетелей возшед высоких, Бога в души твоей яко во храме нося, возводил еси паству твою ученьми заповедей Христовых, яко лествицею от земли к небеси: сего ради и обители иноческия благоустроял еси, и храмы божия всякими благолепотами украшал еси и молящыяся в них поучал еси. храмы и нас духа святаго сотвори молитвами твоими, яко предстатель наш, великий питириме.

*Слава, глас и~:*

Монахов множества и мирских людей собрания, наставника тя почитаем, и яко учителя богомудра славим тя, отче наш питириме: вся бо в житии твоем неленостне на стези спасения наставлял еси, и (с. 614) ныне любовию твоею всех об\ъемлеши, струи милости божия изливаеши с верою приходящым к честному и многоцелебному твоему гробу. моли за ны, отче священнейший, да сподобимся царствия небеснаго, идеже ты в незаходимей сияеши славе.

*И ныне, Богородичен:*
Владычце, приими молитвы раб твоих:

*Славословие великое, тропарь святаго, ектении, и отпуст.*

*На литургии. Блаженна от канона святаго, песни г~-я и з~-я. Прокимен, глас з~:*
Честна пред\ Господем смерть преподобных его. *Стих:*
Что воздам Господеви о всех, яже воздаде ми; *Апостол ко евреем, зачало тл~е. Аллилуиа, глас з~:*
Блажен муж бояйся Господа: *Стих:*
Сильно на земли будет семя его. *Евангелие от луки, зачало к~д. Причастен:*
В память вечную будет праведник:

*Молитва святителю питириму, тамбовскому чудотворцу.*

Благословен и препрославлен Господь Бог, призвавый тя, святителю отче наш питириме, от перваго часа делателя в виноград свой, явивый в тебе послушание воли его неуклонное, ревность предтечеву и любовь павлову, таже и на свещник церкве тамбовския тя поставивый и архиереа велика тя показавый. благодатию святительства укрепляемь и огнем любве Христовы распаляемь, не дал еси, пастырю наш добрый, сна очима твоима, ниже веждома дремания, на всяк день труждаяся, моляся и благовествуя, неверныя просвещая, заблуждшыя (с. 615) вразумляя, падшыя возставляя, немощныя укрепляя, плачущыя утешая, всем быв вся, якоже и святый павел, да всяко некия спасеши. егда же время делания твоего в вертограде домовладыки Христа исполнися и отшел еси от земных в селения горняя прияти мзду трудов твоих, дадеся ти, угодниче божий, престолу царя славы с лики святых предстояти и оттуду паству твою назирати, за ны грешныя молитися, немощи немощных носити, недуги целити, скорби утоляти. сего ради от дне блаженнаго успения твоего вернии не престаша притекати к тебе в скорбех и болезнех, и овии прикосновением ризы твоея, овии от воды из\ кладязя твоего здравие и избавление от всяких бед улучаху. темже и ныне, к цельбоносному гробу твоему сошедшеся, славим Бога, дивнаго во святых своих, и тебе, отче священнейший, величаем и молим: не отступай от нас любовию твоею, сохраняй молитвами твоими церковь православную незыблему от неверия и раскола, страну же российскую от бед и напастей защити, мир и безмятежие той даруя: от всяких врагов огради, пастырем церкве святыя благопоспеши, дела рук их исправи и ревностию о спасении врученнаго им словеснаго стада сердца их распали, вся же ны в послушании спасительному благовестию Христову соблюди и дело спасения, яко едино на потребу, вменяти помози, да купно с тобою единеми усты и единем сердцем вси на всяк день и час поем и славим Cпаса Христа со отцем и святым духом во веки веков. аминь.

