<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 517)

*Месяца тогоже в л~-й день.*

*Святых апостол, силы и силуана, и иже с ними.*

*И мученика иоанна воина.*

Служба сия писана в приложении.

*Стихиры, глас д~. Подобен:*
Дал еси знамение:

Божественными облистаеми * светолитии, апостоли, * якоже орли крилатии, * мир проидосте, * многобожия тму отгоняще, * и содевающе сыны и наследники дне всех. * (с. 518) темже вас почитаем, * и святый и благонарочитый праздник ваш чтим, * покланяющеся мощем вашым.

Силу и андроника, * силуана же и крискента, * священно ублажаем, * и хвалами почтим, * радостным днесь сердцем епенета чуднаго, * господни ученики и проповедники, * имиже избавихомся идольскаго суетства, * и троическому сиянию * благочестно научихомся.

Вас в весь мир Христос посла, * гноения очищающих злобы, апостоли, * и уязвленныя ядом душетленным обновляющих душы, * и к совершенному здравию ведущих. * темже вас почитаем, * яко благодетели прехвальныя, * и премудрыя врачи, * и духовныя органы.

*Слава, и ныне, Богородичен:*

Радуйся, солнцезрачная луче, * солнца незаходимаго престоле, * яже солнце возсиявши недоуменное: * радуйся, уме облистаяй божественными сияньми, * заре молнийная, * осветившая земли концы: истинное злата блистание, * вседобрая и пренепорочная, * свет невечерний * верным облиставши.

*Крестобогородичен:*

умерщвляема видящи Христа, * пречистая владычце, * умерщвляюща льстиваго, * восклицаше горце взывающи * из утробы тоя произшедшу, * и долготерпению его чудящися взываше: * чадо мое любезнейшее, * не забуди рабу твою, * не закосни, человеколюбче, мое утешение.

*Тропарь, глас г~:*

Апостоли святии, молите милостиваго Бога, да прегрешений оставление подаст душам нашым.

*Канон.*

*Глас в~. Песнь а~. Ирмос:*

Непроходимое волнящееся море, божиим своим велением, (с. 519) изсушившему, и пешешествовати сквозе е Исраильтеския люди наставльшему, Господеви поим, славно бо прославися.

Предстояще престолу божественному всегда, сиянием же просвещаеми незаходимым, святии, просвещение духовно всем испросите от отца светов низпослати нам, верно вас почитающым.

Возсиявшаго правды солнца, славнии, узревше от Девы богоотроковицы, прилепистеся ему божественным причастием, свет бывше, и отгнасте прелести мрак весь.

Закон божественный на языце носяще, всю землю проидосте, беззаконие ея отемлюще, мудрии крискенте и андрониче, сило и силуане, и всевающе слово спасительное.

Похвалим епенета славнаго, карфагенов похвалу божественну бывшу, и слова ученика, и исцелений источника, и велика проповедника, сущым паче ума, и веры утверждение.

*Богородичен:*

Препетаго Бога неизреченно породила еси, в плоть от тебе облекшася за благость, препетая чистая. темже благодарными гласы песнословим тя и ублажаем, якоже древле прорекла еси.

*Песнь г~. Ирмос:*

На камени мя веры утвердив, разширил еси уста моя на враги моя, возвеселибося дух мой, внегда пети: несть свят, якоже Бог наш, и несть праведен, паче тебе, Господи.

Проповедавше воплощение владычне, и разрушивше соуз злобы, иже древле связанныя неверием мудрии разрешисте, великопроповедницы, и к Богу приведосте верою.

Светильницы незаходимаго светолития бывше, тму безбожия отгнасте, показующе человеком познания свет прехвальнии: сего ради всегда блажими есте.

Во всю землю изыде, якоже поет Давид, апостольское (с. 520) божественное вещание, учащее страстем спасовым и воскресению, имже востахом от гробов вси суетства.

*Богородичен:*

Обрет тя ангел чистейшую, вниде во утробу твою святую свет, сый неприступен, Богородице, и явися человек из тебе воплощаемь, во двою естеству познаваемь.

*Седален, глас г~. Подобен:*
Божественныя веры:

Божественное углие утешителя теплотою ражжени, прехвальнии бывше апостоли, безбожия мрак разористе, и верныя священно согреясте. темже днесь память вашу чтуще, просим прияти велию милость.

*Слава, и ныне, Богородичен:*

Божественная скиниа была еси слова, едина пречистая Мати Дево, чистотою ангелы превозшедшая: паче всех мене персть бывша, осквернена плотскими прегрешеньми, очисти молитв твоих божественными водами, подающи, чистая, велию милость.

*Крестобогородичен:*

Нескверная агница слова, нетленная Дева Мати, на кресте зрящи повешена из нея без болезни прозябшаго, матерски подобно рыдающи, вопияше: увы мне, чадо мое, како страждеши волею, хотя избавити от страстей безчестия человека;

*Песнь д~. Ирмос:*

Пою тя, слухом бо, Господи, услышах и ужасохся: до мене бо идеши, мене ищя заблуждшаго. тем многое твое снизхождение, еже на мя, прославляю, многомилостиве.

Крепостию вся сотворшаго, прошедше вселенную якоже крилатии, спасосте сущыя в пучине лютых, богоноснии бедствующыя, и к тихому пристанищу настависте.

утверждая разслабленныя, славне, мысли словом, (с. 521) сило с павлом проповедником, прошед ты весь мир, многими напастьми обливаемь, и верным спас являяся.

Велиими благодатьми украшаемь, шествовал еси от востока до запада, якоже заря, с павлом сило премудре, светозарная солнцу сущи, языков сердца просвестисте.

Да восхвалится крискент и андроник, и с силою да возвеличится силуан днесь, епенет же да похвалится, Христова винограда суще гроздие, сладость искапающе спасительную.

*Богородичен:*

Чудес преимущее бысть еже в тебе бывшее чудо: законов бо кроме естественных законодавца Христа раждаеши, преступление первозданных решаща, всенепорочная.

*Песнь е~. Ирмос:*

Просвещение во тме лежащих, спасение отчаянных, Христе Cпасе мой, к тебе утренюю, царю мира, просвети мя сиянием твоим: иного бо, разве тебе, Бога не знаю.

Взятся твоих ученик превыше небес великолепие, проповедающих на земли твое славное пришествие, и страсти и воскресение, слове божий, Иисусе преблагий.

Прозарнаго и пресветлаго сосуда утешителева, заблуждших наставление, селуня преславную похвалу, апостолов удобрение, ныне силуана мудраго восхвалим.

укреплься тезоименитно слова пособием, премудре андрониче, проходиши, утверждая ослабленная сердца искушеньми борителя, и наставляя в божие познание.

*Богородичен:*

Тя Давид преднаписа гору усыренну, гору Бога нашего, гору тучну: в тебе бо, отроковице, познашася сего шествия плотию обнищавшаго, и к первому нас блаженству возведшаго. (с. 522)

*Песнь з~. Ирмос:*

Ко Господу от кита иона возопи: ты мя возведи из глубины ада, молюся, да яко избавителю, во гласе хваления, истины же духом пожру тебе.

Возводими ко Господу чистыми мановении, приклоншыяся долу в погибельныя ямы, привлекосте, мудрии, к высоте небесней высокаго видения и деяния.

Единицу убо существом, лицы же Троицу, богоблаженнии в концех проповедавше, многобожную мглу до конца разористе, и светильницы душам явистеся.

Вжилив твой Христос помысл, крискенте премудре, помазанием радования, халкидона первопастыря, яко сего ученика благочестно показа, заблужденным стезю показующаго.

*Богородичен:*

Красну тя добротою творец обрет, в тя вселися, и красен паче всех сынов земнородных явися воплощаемь, пресвятая Дево всепетая.

*Кондак, глас д~. Подобен:*
Вознесыйся:

Лозие явистеся Христова винограда, гроздие приносяще мудрии в добродетелех, вино нам спасения источающе: еже приемлюще веселия исполняемся, празднующе пречестную вашу память: в нюже молитеся о оставлении грехов наших, господни апостоли.

*Песнь з~. Ирмос:*

Ветии явишася отроцы любомудрейшии древле, от богоприятныя бо души богословяще, устнами пояху: пребожественный отцев и наш Боже, благословен еси.

Сосуды вместившыя всю утешителеву благодать, и приятелища прелестей бывших погубившыя, и приятны Богу сотворившыя, силу и силуана воспоем согласно.

Несть доволен кто похвалити епенета чуднаго, (с. 523) сообразибося Христу, его ради под\ъемь страсти, царствия же причастися его, добре подвизався.

Пет буди криск песньми божественными, сокровенныя пути Христовы показавый, и осудивый плотию своею осужденный грех, и многи неосужденны показавый.

*Богородичен:*

Разреши пленицы прегрешений моих ходатайством твоим, чистая, и любви совершенней благаго сына твоего привяжи удаляющася всегда от него сластьми безместными.

*Песнь и~. Ирмос:*

Велению мучителеву преподобнии трие отроцы не повинувшеся, в пещь ввержени, Бога исповедаху поюще: благословите дела господня Господа.

Не даша сна очима бодрии слова служители, дондеже сна тяжкаго верныя лести избавиша, и света и дне сыны показаша.

Бывше колесница божия, стяжасте того ведуща к небесному шествию, вас апостоли славнии, и оружия вся прелести сокрушающа.

Премудрый сила, яко Христов служитель, достойно да похвалится, и с ним да прославится верно криск и андроник, светильницы вся языки просветившыя.

*Троичен:*

Воспоим живоначальную Троицу, впостасьми устроеную, разумеваемую же естеством единым, и поюще рцем: благословите, вся дела господня, Господа.

*Песнь ф~. Ирмос:*

Еже прежде солнца светильника Бога возсиявшаго, плотски к нам пришедшаго, из боку девичу, неизреченно воплотившая, благословенная всечистая, тя, Богородице, величаем.

Врачеве душ же и телес бысте спасительнии, (с. 524) духовными лечбами очищаете недужныя, и здравие показуете сугубо, богосияннии апостоли: темже достойно блажими есте.

Явистеся теплотою духа вжегшеся яко углие, и лед прелести растописте, и сердца померзшая верою согреясте, и к весне, премудрии, спасительней настависте.

Составим лик в дому Бога нашего, славяще силуана и силу, и андроника и великаго епенета, и крискента всемудраго, яко истины проповедники и молитвенники нашя сущыя.

Свята и полна дарований божественнаго духа, священная воистинну и достохвальная ваша память, богодетельными зарями осияющи благочестивых исполнение, пети вас мудрии повелевает.

*Богородичен:*

Пощади мя хотяй во славе паки приити божества, судити вселенней, всесильне, мольбами неискусобрачныя, Владыко, рождшия тя, и да не во огнь послеши мя, осуждена прегрешеньми.

