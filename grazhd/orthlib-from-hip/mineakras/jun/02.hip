<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 25)

*Месяца тогоже во в~-й день.*

*Иже во святых, отца нашего никифора, патриарха константиня града, исповедника:*

*И святаго великомученика иоанна новаго, мучена в белеграде.*

Служба его писана по сей службе.

*Стихиры исповедника, глас д~. Подобен:*
Яко добля:

Истины водружение, * и веры утверждение, * и догматов предложителя тя знаем, * благочестия согласника, * чистоты селение, * и приятелище избранное, (с. 26) благовоние духа, * и превеликое сокровище учений, * и основание Христовы церкве, * священноявленне богодухновенне.

Апостолов преемника, * страдальцев единонравна, * постников единоревнителя восхваляем тя, * и учителей печать, * и божественное из\ъображение, * Христова тайноводителя, * святителю блаженне, и боготочную реку разумений, * беззаконников и хульников мысли потопляюща, премудре.

Премудрости талант * умножив, пребогате, * радости сподобился еси Господа твоего, * испещрен благодатию * божественнаго сияния, и зарею мысленно сияя духовною, * ныне предстоиши деснице жизноносней, * оттуду лучами всегда облистаемь, славне.

*Ины стихиры, глас и~. Подобен: О*
преславнаго чудесе!

В божественных незаходимых внутрь, * истинныя же скинии, * юже Господь водрузи, * яко священник законен * вшел еси, преподобне * не чуждею, отче, кровию, но твоею, * Христу подобяся, советному не покорся томлению, еюже Богу, отче, угодил еси до конца.

Словом и деянием украшен, * и священною твоею одеждею, и учения правостию, никифоре всемудре, * премудрости питателю, исповеданием сих приял еси, * заточении истязаемь, терпел еси усердно, * помысла крепостию лютая, * вся приходящая, блаженне.

орган явился еси духа, * богодохновенными гласы оглашаемь свыше, * и возглашая несказанное Cпаса таинство, * и божественная труба, * воистинну и нарочитая, * велегласно нам проповедающи слова воплощение, * еже паче достижения, * и выше ума вся, * и помысла, пречестне.

*Слава, и ныне, Богородичен:*

Спаси мя, владычце пречистая, яже Cпаса Христа неизреченно (с. 27) рождшая: * тя бо едину стяжах предстательницу, * и необоримую стену, * и покров, и радование, * и души моея божественное утешение. * Ты убо мя избави неусыпающаго червия, * и огня вечнующаго, * Мати Христа Бога.

*Крестобогородичен:*

Тя видящи пригвождаема * на кресте, Иисусе, * и страсти приемлюща волею, * Дева и Мати твоя, Владыко, * увы мне, вопияше, * чадо сладкое, * раны неправедно како терпиши, * врачу, исцеливый человеческое неможение, * и от тли всех избавивый милосердием твоим;

*Тропарь, глас д~:*

Правило веры и образ кротости, воздержания учителя, яви тя стаду твоему, яже вещей истина: сего ради стяжал еси смирением высокая, нищетою богатая, отче никифоре, моли Христа Бога, спастися душам нашым.

*Канон, егоже краегранесие:*

Никифора яко победоносна песньми пою. *Феофан.*

*Глас д~. Песнь а~. Ирмос:*

Моря чермную пучину, невлажными стопами, древний пешешествовав Исраиль, крестообразными моисеовыма рукама амаликову силу в пустыни победил есть.

Деяние видения показал еси, яве восхождение: душу бо согласил еси детельно, никифоре пребогате, к видению изрядно крайнему возлетел еси.

умертвив яже на земли мудрования воздержанием ты, и душу направил еси прилежанием, никифоре богодохновенне, ко пристанищем достигл еси невлаемаго наслаждения.

Недуговав мамоны ересию лев окаянный, и к (с. 28) твердому тебе камени приражся, никифоре богоприятне, разсыпася вскоре при аде пребезумный.

*Богородичен:*

Исцели сокрушение, пренепорочная, человечества, творца рождши, вся ны исправльшаго, низверженныя падением праотец, богоневестная.

*Песнь г~. Ирмос:*

Не мудростию и силою, и богатством, хвалимся, но тобою, отчею впостасною мудростию, Христе: несть бо свят, паче тебе, человеколюбче.

украсив добродетельми твоими житие твое, и светильник слова жизни, яве хранитель быв, Христово всесвященное стадо наставль.

Богоглаголивый огненный язык твой божественный огнем разумным терновныя попали ереси, богомудре отче славне.

Любомудрием премудрости глубину испытав, учений твоих пленицами, отметающыяся образа Христова, ясно придавил еси, досточудне.

*Богородичен:*

Исповедающе отцу превечному сына собезначальна, напоследок из твоея утробы рождшася, пречистая, воистинну славим тя божию матерь.

*Седален, глас и~. Подобен:*
Премудрости:

Словес твоих благодать разумных, и учений высота тайных, божественнаго нам бысть восхождения лествица: духовну бо, отче, стяжал еси трубу, сею проповедал еси божественная учения. Темже и на месте вселился еси злачне, зверя отгнал еси пращею словес твоих, никифоре блаженне: моли Христа Бога, грехов оставление подати чтущым всечестную твою память.

*Слава, и ныне, Богородичен:*

Яко Деву и едину в женах, тя без семене (с. 29) рождшую Бога плотию, вси ублажаем роди человечестии: огнь бо вселися в тя божества, и яко младенца млеком питаеши зиждителя и Господа. тем ангельский и человеческий род, достойно славим пресвятое рождество твое, и согласно вопием ти: моли Христа Бога, согрешений оставление даровати покланяющымся верою пресвятому рождеству твоему.

*Крестобогородичен:*

Агнца и пастыря, и избавителя, агница зрящи на кресте, восклицаше, плачущи, и горько рыдающи, вопияше: мир убо радуется, приемля тобою избавление, утроба же моя горит, зрящи твое распятие, еже терпиши за милосердие милости. долготерпеливе Господи, милости бездно и источниче неисчерпаемый, умилосердися{<::рус>В оригинале <::слав>умолосердися. <::рус>Прим. <::лат> оrthlиb<::слав>} и даруй согрешений оставление верою поющым божественныя страсти твоя.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Силою божественною челюсти, священноявленне, нечестивых сокрушил еси, твердым твоим словом сих победив, и чествовати научил еси божественный Cпаса образ.

Исповеданием божественное священство, светло уяснил еси, отче никифоре, львово суровство заграждая, таинниче неизреченных, богоприятне.

Юношески противлься, никифоре, благочестивыми учении честныя церкве, раною словес твоих волки отгнал еси, веру правую корчемствующыя.

*Богородичен:*

Воплощена безплотнаго первее, рождши слова божия, всенепорочная, обрадованная, мир обновила еси. темже тя, богоневесто, верою православною почитаем. (с. 30)

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения, верою воспевающыя тя.

ум имея чист на небеса восходящ, разума и премудрости неувядающий цвет об\ъял еси, всеблаженне.

Исцеление душам православным оросил еси словес твоих, богоявленне, землю же неразумных опровергл еси твоими учении.

Слово деятельно и живот имея неотемлемь, яко солнце облистая, честныя церкве просвещаеши утверждение.

*Богородичен:*

Разрешение клятвы праматере ты была еси, пренепорочная, заченши нас благословеньми божественными венчавшаго.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Светоносно зарями сияя духовными, церквам, богомудре, явился еси столп, небеси равен, и облак к наследию ведый небесному.

Всю твою жизнь Богу освятил еси, пребывая по всей вселенней начальник, прославился еси, священноявленне отче блаженне.

Растерзает плетения безбожных ересей твое богодохновенное слово, обоюду острым мечем утешителя, свет же истины всем предпоказа.

*Богородичен:*

Закони преславно естества разрешаются: Дева бо раждает, и питает отроковица, неискусобрачно заченши всех зиждителя и Господа. (с. 31)

*Кондак, глас д~. Подобен:*
Явился еси днесь:

Победы венец, о никифоре! с небесе, преславне, яко прием от Бога, спасай верою почитающыя тя, яко священноначальника Христова и учителя.

*Икос:*

Якоже невоеван град божий на горе, великий иерарх стоя водружен явися, соблюдая мир молитвами, полки безбожных победив, пребысть невредимь, от врагов стреляний неуязвен, всех царя и Господа внутрь в сердцы нося. темже и уясняет чтущыя Христа на иконе, с высоты добродетелей, и столпа дел, пращею метает на полки врагов, двери же милосердием отверзает, верою поющым сего, яко святителя Христова и учителя.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Церковь тя живу Бога живаго вемы, внутрь яко светильника имуща златозарна, Троицы познание: благословен еси в храме славы твоея, Господи.

Еретичествующих языкоболия низложил еси, уверяя чтити икону Христову, никифоре, взывающыя: благословен еси в храме славы твоея, Господи.

Премудрости богатство, и житие имея божественно, все преминул еси чувство мысленно, Христу ныне беседуеши: благословен еси в храме славы твоея, Господи.

*Богородичен:*

Неразделяюще соединенная, ниже сливающе, единаго Христа славим, из тебе воплощеннаго слова, зовуще: благословен еси в храме славы твоея, Господи.

*Песнь и~. Ирмос:*

отроки благочестивыя в пещи рождество Богородичо спасло есть, (с. 32) тогда убо образуемое, ныне же действуемое, вселенную всю воздвизает пети тебе: Господа пойте, дела, и превозносите его во вся веки.

Кровию Христовою избавлен, разумом иже его ради под\ъят смерть: совести бо принесл еси мучение исповедания благодатию сияя: Господа пойте, дела, взывая, и превозносите его во вся веки.

Телом и душею очищен, слову всевидцу словом пожерл еси, сие прежде безплотно и безначально показуя, и милостивна бывша человека послежде: Господа пойте, дела, взывая, и превозносите его во вся веки.

Да наследие небесное, и славу неизменную улучиши, славне, славу увядаемую, отче, оставил еси, изгнание и озлобление терпя доблественне, мудре, взывая: Господа пойте, дела, и превозносите его во вся веки.

*Богородичен:*

Едину голубицу чисту тя жених мысленный обрете, всенепорочная, крин благовоннейший, цвет прекраснейший и светоносен чертог, невесту приведе. темже тя Деву поем, и превозносим во вся веки.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем, веселящеся, тя, Богородице, величаем.

Обрел еси блаженный конец, прешедшым зерцалом, истине явльшейся, видением нетленныя доброты: еяже ныне насыщаяся, твоими молитвами нас поминай.

Раку обступивше божественную богоноснаго никифора, приидите, Христоноснии, усердно, яко победоносца сего воспоим, и того торжество с веселием празднуим.

Всяку добродетель удержав, при кончине подвигов (с. 33) исповедания венцем, священномучениче, явился еси украшен, имже удобрен твоему владыце ныне предстоиши.

*Богородичен:*

Яко корень и источник, и вину нетления, тя, Дево, вси вернии ведуще, хвалами почитаем: ты бо впостасное безсмертие нам источила еси.

*Светилен. Подобен:*
учеником зрящым:

Яко победоносец изряден страстей, никифоре, венец сугуб приял еси от Христа Cпаса: яко ересь богоборную божественныя иконы отметающих, премудре низлагая, святителю, и страдалец, яко благочестия поборник, отче. о нас убо моли, чтущих тя, блаженне.

*Слава, и ныне, Богородичен:*

отеческих не оставль недр, аще и воплотился еси от Девы, Господи: ибо спасти мене падшаго, преклонив небеса сошел еси, и исхитити хотя от уст зверя мысленнаго, и его удавлении держимаго. темже избавлься, славлю твою силу.

*Служба святаго великомученика иоанна новаго, мученнаго в белеграде.*

*На малей вечерни поставим стихи д~, и поем стихиры, глас а~.*

*Подобен:*
Небесных чинов:

Небесных чинов сликовника, * и мучеником сострадальца, * премудраго воина благочестия, * и истиннаго проповедника Христова, * иоанна великоименитаго, * восхвалим, вернии, радующеся.

*Дважды.*
(с. 34)

Христиан забрало крепкое, * столпа непоколебимаго мучительскими ласкании, * купца всеизряднаго, * на нетленных изменившаго тленная, * и нас свыше назирающа, верно ублажим.

Перваго пострадателя вси иоанна * светлаго храборника, * ныне нам возсиявшаго * истиннаго страдания лучами, * воспоем веселящеся, * и того мощем кланяющеся.

*Слава, глас з~:*

Приидите, мучениколюбцы вси, приидите, лик составим, венцы похвалами плетуще, и честную главу иоанна венчающе: сей бо всехраборник Христовою вооружився верою, в подвиг вниде мужественне, и Христа исповеда сына божия и Бога, творца и судию всяческих, персскую до конца гордыню низложив, и мучителя поправ своим терпением, мучеников бысть образ и надписание: и ныне Христу молится о душах наших.

*И ныне, Богородичен. Аще н~-ца: И ныне, праздника.*

*На стиховне стихиры, глас в~. Подобен:*
Доме евфрафов:

*От*
восточных к северным, * якоже солнце возсиял еси, * зарями страдания, * всех привлачя * сердца и помышления * к твоим чудесем, славне.

*Стих:*
Праведник яко финикс процветет, яко кедр, иже в ливане, умножится.

Северная племена вся, * елико благочестивая, * духовне ликовствуйте, песньми * иоанна славяще, * вас возлюбльшаго.

*Стих:*
Насаждени в дому господни, во дворех Бога нашего процветут.

Последним сим временом * ты красота показался еси * мучеников страдания обновляя, * и до конца низлагая * прелесть, блаженне, душегубительную. (с. 35)

*Слава, и ныне, Богородичен:*

Богородицу тя истинную мученицы исповедаша, * со иоанном славным, * Марие богоневесто: * мы же ти припадаем, грехов просяще прощения.

*На велицей вечерни:*
Блажен муж:

*На*
Господи, воззвах, *поставим стихов и~: и поем стихиры, глас в~.*

*Подобен:*
Киими похвальными:

Киими благохвальными песньми * воспоем иоанна, истиннаго воина царя великаго, * светлаго храборника, * Христова всеизряднаго страдальца; * утвердителя веры, * и низложителя лести, * терпеливаго во искушениих, * и в муках непристрашнаго, * нечестивых наказателя страшнаго, * и благочестивым помощника теплаго, * имже Христос нам дарует велию милость.

Киими похвальными венцы * венчаем иоанна; * мучеников обновление, * искуснаго борца, * благочестия борителя, * врага низложившаго, * кровию землю освящшаго, * и воздушныя князи устрашившаго, * и небесным причтавшагося ангелом, * столпа всезлатаго, * о немже содержатся страны северныя: * имже Христос сих враги побеждает, * имеяй велию милость.

Киими благосоставными гласы * прославим иоанна; * высокопарнаго орла * словес премудростию, * егоже крилома злата междорамия, * трубу благочестия, * божия слова * таинства возгремевшаго, * меча из\ъощреннаго * пророческими велении, * имже персское возношение * Христос низложи, * имеяй велию милость.

Киими песньми и добротами * увязем иоанна чуднаго; * плоть давшаго * к ранам содробления, * нас ради плещи на раны давшаго, * и кровь нещадно (с. 36) излиявшаго * за истощившаго себе до рабия образа, * мучителя удивльшаго * преестественным терпением, * и того посрамльша * сопротивлением крепким: * егоже Христос Бог венцы нетления венча, * имеяй велию милость.

*Слава, глас и~:*

Днесь честное торжество небесная празднуют мысленно, земная к веселию созывающе, в память добляго подвижника иоанна, терпеливаго адаманта: изнемогоша бо руки биющих, и судия утрудися, муки умышляя. он же выше всех пребываше, стоя яко лев посреде подвига, и мучителя устрашая исповеданием Христовым, благодерзновенно бо к нему вопияше: не косни, о епарше, се ти плоть к томлению! ты убо довольны раны наноси, Христос же венцы нетленны дарует мне, егоже проповедаю со отцем и святым духом.

*И ныне, Богородичен: аще н~-ца, и ныне, праздника.*

*Вход. Прокимен дне. Чтения три.*

*Пророчества исаиина чтение.*

[Глава м~г] Тако глаголет Господь: вси языцы собрашася вкупе, и соберутся князи от них: кто возвестит сия в них; или яже от начала, кто слышана сотворит вам; да приведут свидетели своя и оправдятся, и да услышат, и да рекут истину. Будите ми свидетели, и аз свидетель, глаголет Господь Бог, и отрок, егоже избрах, да познаете и веруете ми, и разумеете, яко аз есмь: прежде мене не бысть ин Бог, и по мне не будет: Аз есмь Бог, и несть разве мене спасаяй. Аз возвестих и спасох, уничижих и не бе в вас чуждий. Вы мне свидетели, и аз Господь Бог: и еще от начала аз есмь, и (с. 37) несть от рук моих избавляяй, сотворю, и кто отвратит то; Сице глаголет Господь Бог, избавляяй вас, святый израилев.

*Премудрости соломони чтение.*

[Глава г~] Праведных душы в руце божией, и не прикоснется их мука. Непщевани быша во очесех безумных умрети, и вменися озлобление исход их: и еже от нас шествие, сокрушение, они же суть в мире. Ибо пред лицем человеческим аще и муку приимут, упование их безсмертия исполнено, и вмале наказани бывше, великими благодетельствовани будут: яко Бог искуси я, и обрете их достойны себе. Яко злато в горниле искуси их, и яко всеплодие жертвенное прият я. И во время посещения их возсияют и яко искры по стеблию потекут. Судят языком, и обладают людьми, и воцарится Господь в них во веки. Надеющиися нань разумеют истину, и вернии в любви пребудут ему: яко благодать и милость в преподобных его, и посещение во избранных его.

*Премудрости соломони чтение.*

[Глава д~] Праведник, аще постигнет скончатися, в покои будет. Старость бо честна не многолетна, ниже в числе лет исчитается: седина же есть мудрость человеком, и возраст старости житие нескверное. Благоугоден Богови быв, возлюблен бысть: и живый посреде грешник, преставлен бысть: восхищен бысть, да не злоба изменит разума его, или лесть прельстит душу его. Рачение бо злобы помрачает добрая, и парение похоти пременяет ум незлобив. Скончався вмале, исполни лета долга: угодна бо бе Господеви душа его: сего ради потщася от среды лукавствия. (с. 38) Людие же видевше, и не разумевше, ниже положше в помышлении таковое: яко благодать и милость в преподобных его, и посещение во избранных его.

*На литии стихиры, глас а~, самогласны:*

Северная вся, радуйтеся, и веселящеся взыграйте, посреде себе имуще звезду незаходимую и многосветлую, солнечныя зари превосходящую, иоанна великоименитаго, благочестиваго корене мученическую ветвь, многоплодную и избранную, много Христа возлюбльшаго, и от него множае возлюбленна бывшаго, и нам просяща велия милости.

Благочестивых родове вси, духовно ликовствующе, общую пользу восхвалите, в нарочитом дни сего праздника, посреде себе имуще, яко шипок благовонный, того святое и многострадальное тело, ныне прославленное славою нетления, и цельбы подающа душевным страстем и телесным.

Восточная, северным сликовствуйте, и не высокая мудрствуйте: ибо солнце другое зде преславно показася, не к западом творяще течение, и под\ землю устремляющеся, но к небесем восход имеюще от земли, невещественным спребывающе умовом: и оттуду нас озаряет, соблюдает и освящает, и от Христа просит велия милости.

*Слава, глас е~:*

Вострубим духовною цевницею, в празднественней памяти, иоанна доблемудреннаго воина, яже окрест созывающе с высоким проповеданием, и глаголюще: се иже на земли пострадавый, и ныне на небесех царствуяй. Приидите, братие, сему поревнуйте, и поревновавше последуйте усердию, мученицы бывше произволением, се милостыни сокровище пребогатое, приидите, (с. 39) царие и князи, сего подражайте, да и подобным венцем приобщитеся: богатии и нищии, здравии и недужнии, почерпите обильно исцеления от ковчега священнаго, яко от нетленна источника, в славу Богу и спасу, прославляющему того прославльшаго.

*И ныне, Богородичен: Аще н~-ца, И ныне, праздника.*

*На стиховне стихиры, глас д~. Подобен:*
Яко добля:

Яко благонарочит овен, * морскую преплыл еси пучину, * и жертва принеслся еси жива и одушевленна, * нас ради, славне, заклавшемуся * божию агнцу: * от негоже приемь трудов твоих почести, * моли от тли и бед избавитися, * верою и любовию творящым * пречестную память твою.

*Стих:*
Праведник яко финикс процветет, яко кедр, иже в ливане, умножится.

Ни суровство мучителя, * ни жезленная биения, * ни плоти содробления, * ни кровей потоцы, * твою твердость возмогоша, славне, от Христа отвратити, * паче же вопиял еси к мучащым: * раздежите мя муками, * якоже горнилом искусительным, * да злато искушено явлюся создавшему.

*Стих:*
Насаждени в дому господни, во дворех Бога нашего процветут.

Ни вериг тяжести, * ни темницы злосмрадие, * ни влачащих безчеловечие, * твое благостояние от твоего Владыки, * блаженне, поколебаша: * темницу бо чертог светел, * вериги же гривну злату, * влачение же горькое колесницу царскую, * Христа ради вменял еси.

*Слава, глас г~:*

Страстотерпческия лучы возсиявше, притекше насладитеся, братие: от небес бо к нам сошед невидимо, (с. 40) избранный воин Христов иоанн, и трапезу предложив духовную, всех учреждает обильно, противу коегождо прошения, и припадем верою того мощи, об\ъемлюще, и молебне глаголюще: многострадальне и треблаженне, церковь, юже возлюбил еси, в нейже честным твоим мощем стати изволил еси, с боговенчанными господами нашими, возлюбльшими тя и принесшими, сохраняй и покрывай твоим к Богу дерзновением.

*И ныне, Богородичен: Аще н~-ца, И ныне, праздника.*

*Тропарь, глас д~:*

Житие на земли добре окормляя, страдальче, милостынями и частыми молитвами, и слезами, паки же ко страданию мужески устремився, персское обличил еси нечестие. Темже церкве был еси утверждение, и Христиан похвало, иоанне приснопамятне.

*На утрени, по а~-й стихологии, седален, глас а~.*

*Подобен:*
Гроб твой:

Гроб твой, святе, другий бысть силоам верою приходящым, исцеление точя недугом телесным, и страстем душевным: темже днесь сошедшеся, твою святую совершаем память, славяще единаго Бога нашего.

*Дважды.*

*Слава, и ныне, Богородичен:*

Тебе, Богомати, иоанн венценосец посреди судища светло истинную Богородицу исповеда, от Троицы единаго рождшую, и Деву пребывшую: темже, всепетая, с ним твоего сына и Бога моли, грехов даровати нам прощение.

*По в~-й стихологии, седален глас г~. Подобен:*
Красоте:

Красен нам воистинну от Бога даровался еси паче злата и топазия, иоанне честнейший, всех очи (с. 41) умныя и сердечныя привлачя к разумению чудес твоих страданий. темже любовию зовем ти: радуйся, наша похвало пресветлая.

*Дважды.*

*Слава, и ныне, Богородичен:*

Красоте девства твоего, и пресветлой чистоте твоей гавриил удивився, вопияше ти, Богородице: кую ти похвалу принесу достойную; что же воз\ъименую тя; недоумеваю и ужасаюся. темже яко повелен бых, вопию ти: радуйся, благодатная.

*По полиелеи седален, глас д~. Подобен:*
удивися:

удивися мучитель, пачеестественное зря в тебе терпение, восприяша тя ангели, венцы облагающе, посрамишася бесове твоею доблестию. Егоже бо мняху ласканьми низложити, сим побеждени быша и падоша, утвердишася вернии твоим исповеданием: иже сего тогда укрепивый, просвети душы нашя.

*Дважды.*

*Слава, и ныне, Богородичен:*

удивися иосиф, еже паче естества зря, и внимаше мыслию иже на руно дождь, в безсеменном зачатии твоем, Богородице, купину огнем неопалимую, жезл ааронов прозябший, и свидетельствуя обручник твой и хранитель, священником взываше: Дева раждает, и по рождестве паки Девою пребывает.

*Степенна, а~-й антифон д~-го гласа. Прокимен.*
Возвеселится праведник о Господе, и уповает на него. *Стих:*
услыши, Боже, глас мой, внегда молитимися к тебе. *Евангелие луки, зачало р~з.*

*По н~-м псалме стихира, глас з~:*

Днесь церковь торжествует, страстотерпца красящися подвиги, яко многоценною одеждею, и вопиет хвалящися: сицева моя рождения, таковы мои сынове, ихже первее породих крещением, воспитах же страхом (с. 42) господним, и ныне мученики вижду, истине венечники избранны, да молятся о вселенней ко Господу.

*Канон Богородицы на з~, глас в~:*
Нетрену, необычну:

*И святаго на и~, егоже краегранесие:*

Новому мученику нову приношу хвалу, в Богородичнах же, григорие.

*Глас д~. Песнь а~. Ирмос:*

Отверзу уста моя и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

Новоявлен мученик, блаженне иоанне, вселенней напоследок явился еси. темже ми подаждь слово твоею благодатию, твоя подвиги воспети по достоянию.

очима мысленныма предстоя на судищи, мучеников зрел еси честное сословие, тебе призывающих радостно, иоанне, и подобными венцы украшающих.

Воинством досточудным твоего сопротивления победная прияхом, на мучителя естеству: совершенне бо посрамлен быв, не ктому мучительская дерзати начинает.

Одеявся в броня исповедания веры, и шлем возложив благодати светлейший, языком же, иоанне, боговещанным и честным, якоже мечем ссекл еси безумнаго епарха.

*Богородичен:*

Гора превысокая, юже виде даниил, камень от горы же отсечеся мужеску руку кроме, тебе прообразова, Богородице: без мужа бо нам плотию родила еси еммануила.

*Песнь г~. Ирмос:*

Твоя песнословцы, Богородице, живый и независтный источниче, лик себе совокупльшыя духовно утверди, в божественней твоей славе венцев славы сподоби.

Муками яко злато честное искусился еси, страдальче (с. 43) славне, и царю сил принеслся еси всеплодие словеси истинно, вместо огня олтарнаго мечем истлеемо.

О владыце первее и где не насытишася иудее законопреступнии и пророкоубийственнии: но и того мученика влачима немилостивно от слуг нечестия текуще заклаху.

Епарх сети простираше, словесы ласкательными к ловлению страдальца премудраго, но он вопияше к нему: престани на мнозе буесловя, аз бо твари не поклонюся паче создавшаго.

Маслина плодовитая в церкви живаго Бога твоих мощей рака ныне явися, от неяже обираем различная недугов исцеления, иже тобою обогащшиися, и чудесы твоими красящиися.

*Богородичен:*

Рече божественный иезекииль: и будет дверь затворена, и сие на тебе исполнися, владычце: вниде бо несказанно в тя отчее слово, и миру явися плотоносец из тебе, Дево, сохранив тя во обоих.

*Седален, глас и~. Подобен:*
Премудрости:

Премудрости рачитель быв, сокровище добродетелей, отонудуже и почерпл еси божественная разумения. темже и времени призвавшу, к подвигом усердно совлеклся еси, приемля мученическия раны, плоти содробление, и кровей истощание, и ныне живеши в неизреченне свете с мученики. Сего ради вопием ти: моли Христа Бога, грехов оставление доровати покланяющымся верою святым мощем твоим.

*Дважды.*

*Слава, и ныне, Богородичен:*

Помышляю суд и боюся, испытания трепещу страшнаго, и ужасаюся муки, и огня болезни, тмы же и тартара. увы, что сотворю; студ како претерплю, егда книги разгнутся и деяния обличатся; Сего ради (с. 44) припадаю ти, Богородице пречистая, предстани ми тогда, нужды оныя изимающи: тебе бо имам прибежище, владычце.

*Песнь д~. Ирмос:*

Седяй в славе на престоле божества, во облаце легце прииде Иисус пребожественный, нетленною дланию, и спасе зовущыя: слава, Христе, силе твоей.

удица льстивая язык бяше мучителя, вражиими подвижимь козньми, преложити великодушнаго спешащь: но безделен обличися, страдальцу в радости зовущу: слава силе твоей, Господи.

Что ми многая словеса, и обещания тлеемая, яже безумне предлагаеши, иоанн к мучителю вопияше; сия вся мне желчи горчайша, сладостно взывающу: слава силе твоей, Господи.

Егда раны множайшыя на моих процветут плотех, тогда венцем светлейшым уповаю сподобитися, страдалец к персу глаголаше: не косни прочее, о зломудренне! аз бо вопию: слава силе твоей, Господи.

Никакоже тебе послушаю к пагубе привлачаща, огнеслужителю иоанн вещаше, умру же паче усердно за умершаго мене ради, с мученики светло вопию: слава силе твоей, Господи.

*Богородичен:*

Из\ъобразоваше в чермнем прошествие древле Исраилево безмужное твое рождество, всецарице: якоже бо он тогда пройде немокренно, тако и Христос безсеменно от твоих пречистых кровей произыде, Дево.

*Песнь е~. Ирмос:*

ужасошася всяческая о божественней славе твоей: ты бо, неискусобрачная Дево, имела еси во утробе над всеми Бога, и родила еси безлетнаго сына всем воспевающым тя мир подавающая. (с. 45)

Изнемогоша биюще слуги страстотерпческия плоти, утрудися и мучитель, томления изыскуя: но он доблественне терпяше, красуяся ранами, яже за любовь под\ъят Господа своего.

Коль страшно же и славно о Христе сопротивление твое, емуже убо почудишася племена, обретшаяся на подвизе, и похвалиша терпение, персы же посрамишася со иудеи, студом оболкшеся.

окрест стояху множества, зряще бываемое, славне, и мучитель председяше, тебе приобрести надеяся: по погреши безумный тщания, всуе претя непрестрашному, и вотще бия адаманта.

Епарха злочестиваго безумному велению ругаяся божественный иоанн, прелесть обличаше персския гордыни, солнцу, глаголя, не поклонюся, твари сущи, человеком работающей, большему рук божиих созданию.

*Богородичен:*

Горе бяше соприсносущен отцу и Богу, Бог слово, и с нами Бог и человек, Богородице, тобою сошед к нашему смирению, свобождая{<::рус>В источнике <::слав>свобождаю. <::рус>Прим. <::лат> оrthlиb<::слав>} от клятвы прадедния: тебе бо виде патриарх иаков лествицу небесную.

*Песнь з~. Ирмос:*

Божественное сие и всечестное совершающе празднество, богомудрии, Богоматере, приидите, руками восплещим, от нея рождшагося Бога славим.

Никакоже поколебаша столпа благочестия, свирепство повелевающаго, ниже палицами биения, но ни раны, ни смерть нужднейшая.

оку херувимску ума твоего чистота уподобися: доле бо мужески терпел еси мучения, и горе предстоял еси владыце, иже посла тебе венец победительный. (с. 46)

Взыграшася светло мученичестии тогда ликове, видевше твое дерзновение, и приникше купно со ангелы, невидимо укрепляху тя в подвизе.

ужа железная иоанн страдалец изящный злата огорлия вменяеши я, и яже от иудей каменей метания, степени к небесному шествию.

*Богородичен:*

образне руно гедеон прият орошено, твое предвозвещая чудо: сниде бо яко дождь на руно, Богородице, единый от Троицы во утробу твою воплощаемь.

*Кондак, глас д~. Подобен:*
Вознесыйся:

Морскую плавая пучину куплею, от востока тщался еси к северу: но Богу призвавшу тя, якоже матфей мытницу, ты же куплю оставль, и тому последовал еси кровию мучения, временными искупив непроходимая, и венец приял еси непобедимый.

*Икос:*

Премудрый зиждитель и Владыка, и господин винограда мысленнаго, якоже пресвятыми своими усты во притчи винограда глаголет: яко во единыйнадесять час делавшым подобную даде цену, якоже и от перваго делавшым. ныне делы извести в притчи крыемое, иоанна показав светла мученика, на самый уже последок летным тысящам, подобно первым страдальцем прослави нетлением, и исцеления даром: временными бо искупив непроходимая, и венец носит непобедимый.

*Песнь з~. Ирмос:*

Не послужиша твари богомудрии паче создавшаго, но огненное прещение мужески поправше, радовахуся поюще: препетый отцев Господь и Бог, благословен еси.

Приносимая ти страдания, иоанне досточудне, младенец стреляния мужески вменял еси, радостно поя: препетый отцев Господь и Бог, благословен еси. (с. 47)

Руку часто простирая к мучителю, иоанн глаголаше: что всуе трудишися, безстудне; муки бо творя мне, пестра одеяния, и смерть венец безсмертия.

Истинен аз мученик, истиннаго Христа Бога нашего, страдалец взываше: влечения бо цветы благовонны вменяю, и кровныя струи, баню крещения.

Нощь от мене судится житие еже во плоти, иоанн любомудрствоваше: скоро убо прочее плоти разреши мя соуза, да яже со Христом жизнь наследую.

*Богородичен:*

Риторствующий язык безгласен и недвижимь, иже о тебе зрим, богорадованная: не имать бо постигнути непостижимаго зачатия неизреченное рождение.

*Песнь и~. Ирмос:*

отроки благочестивыя в пещи рождество Богородичо спасло есть, тогда убо образуемое, ныне же действуемое, вселенную всю воздвизает пети тебе: Господа пойте, дела, и превозносите его во вся веки.

ублажиша тя цари, благословиша тя святители, слышаще твое мужественное терпение, и ко Христу ходатая стяжавше тя: и ныне приходяще честным твоим мощем покланяются.

Шаташася иногда языцы с людьми законопреступными, на Христа и Господа поучающеся тщетная, и ныне собрашася, персы убо иоанна влачаще, иудеи же закалающе.

Ят бысть тобою и удержан, и до конца низложен змий безплотный во плоти твоим терпением. и того крепость угасе, и лютое мучительство, Христу в плоть оболкшуся.

Хваляся язвами Христовыми, к вечным востекл еси (с. 48) обителем, в багряницу одеян, мучениче, от кровей твоих обагреную, и светло царю сил предстоиши, с мученики ликуя.

*Богородичен:*

Исаии угль древле послан бысть, клещами носимь от серафима, касающся тому, и грехи оставляющь: клеща же ты еси, Дево, божественный угль носившая, во оставление грехов человечеству.

*Песнь ф~. Ирмос:*

Всяк земнородный да взыграется духом просвещаемь, да торжествует же безплотных умов естество, почитающее священное торжество Богоматере, и да вопиет: радуйся, всеблаженная Богородице, чистая приснодево.

Воин истинный Христова проповедания был еси, иоанне, и лести потребитель безбожия. темже и ныне молитвами твоими потреби варварское востание, воинству нашему под ноги сие, славне, низлагая.

Аще и разсеяни быша священныя твоя плоти, мудре, аще и крови излияшася, но победительная на тебе преидоша. тем на нас востающих силою твоею посрами, и воинство наше яви победителя.

Лук сокруши нечестивых, воине непобедиме, неправедно движимый на твое достояние, еже себе избрал еси возлюбив, и отечество наше утверди: да и мы тихо и мирно препроводим жительство.

Юже желахом память светозарную твою и честную, прияхом и облобызахом радующеся духом, и играюще молимся, блаженне: место сие и люди, идеже изволи славитися, сохраняй невредно, со отечеством нашим.

*Богородичен:*

Егоже пророцы провозвестиша вси многообразне, (с. 49) воплощаема нас ради, тобою видехом, Богородице, Бога нам совершенна, избавляющаго человеки от клятвы прадедния: мы же твоими молитвами вечныя геенны да избавимся.

*Светилен. Подобен:*
Плотию уснув:

Свету невечернему предстоя, блаженне, с мученическими лики, воспевающыя тя в памяти твоей от искушения спасай молитвами твоими.

*Дважды.*

*Слава, и ныне, Богородичен.*

Незаходимаго света носило, приснодево, просвещшаго седящих во тме неведения прелести, озари и нам грешным свет сына твоего.

На хвалитех, Всякое дыхание: поставим стихи д~: и поем стихиры, глас а~. Подобен: Всехвальнии мученицы:

Прехвальне иоанне, * тебе ни свирепство мучителя, * ни словес ласкания, * ни мук прещения, * ни горькая биения, от Христа отторгоша, * егоже от младенства возлюбил еси: * емуже и молися, * даровати душам нашым мир и велию милость.

*Дважды.*

Мне ничтоже сладчайше, * ниже предпочтеннейше, * иоанне, глаголал еси мучащым, * ни слава преходящая, * ни богатство тленное, * паче Христа небеснаго царя: егоже моли, * даровати душам нашым мир * и велию милость.

образ бысть мученичеству в летех последних, * благороднейший мученик, * к ревности распалая * душы боголюбезных * страданий своих славою пребогатою: Христу же молится, * даровати душам нашым мир * и велию милость.

*Слава, глас в~:*

Приидите, мучениколюбцы, насладимся мысленно духовныя днесь трапезы, юже нам предложи мученик иоанн, еяже и ангели наслаждаются, по рекшему пророку: (с. 50) хлеб ангельский яде. с нимиже и духом водворяется, и нам просит от Cпаса Христа грехов оставления, того честную память совершающым.

*И ныне, Богородичен:*

*Славословие великое, и ектении, и отпуст.*

*На литургии, блаженна, песнь г~, и з~-я. Прокимен:*
Возвеселится праведник о Господе, и уповает на него. *Стих:*
услыши, Боже, глас мой, внегда молитимися к тебе. *Апостол ко ефесеем, зачало сл~г. Аллилуиа, глас д~:*
Воззваша праведнии, и Господь услыша их. *Евангелие матфеа, зачало л~з. Причастен:*
В память вечную:

