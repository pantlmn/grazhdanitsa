<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 50)

*Месяца тогоже в г~-й день.*

*Святаго мученика лукиллиана, и иже с ним.*

*Стихиры, глас а~. Подобен:*
Всехвальнии мученицы:

Господоубийственных тя * лютии отроцы предаша, * завистию таемии, славне, * и мужествовав непобедимо, * рая приял еси, * о лукиллиане, наслаждение. * темже молися * даровати душам нашым мир * и велию милость.

Дети всесвященныя, * якоже отцу повинующеся тебе, * с тобою пострадаша твердо, * и славная и преподобная павла, * мученица досточудная: * с нимиже ныне живеши на небесех, * Христа моли * даровати душам нашым мир и велию милость.

Исцелений воды * твоя рака притекающым источает (с. 51) всегда, * мучениче многострадальне, * и омывает страсти, * и потопляет полки демонския * действом духа святаго. * темже молися * даровати душам нашым мир и велию милость.

*Стихиры Богородицы, глас и подобен тойже:*

Радуйся, странное слышание, чистая: * радуйся, древо святое, * рая богосажденное: * радуйся, потребление лукавых демонов: * радуйся, оружие обоюду острое, * врага главу отсекши * странным рождеством твоим, * всесвятая пренепорочная, * устраншыяся ны воззови.

Недуговавшую, пресвятая, люте, * душу мою страстьми лукавыми, исцели, * яже целителя и Cпаса * всех Христа рождшая, * всяку язю исцелившаго, * уязвленнаго диавольским зломыслием, * и смерти нас изменшаго.

Пресвятый храме божий, * небес ширший, * и херувим святейший, богорадованная * всесвятая отроковице, * ум мой облагодати, * и просвети сердечныя очи * подающи ми благоприятными ходатайствы твоими * согрешений всех прошение.

*Слава, и ныне, Богородичен:*

увы мне, что буду, * ум и душу, * и тело же осквернив прегрешеньми; * что сотворю; * како же избежу пламене нестерпимаго, * нерешимых уз и вечных; * но, о всенепорочная, * прежде конца моли сына твоего * подати ми оставление.

*Крестобогородичен:*

Своего агнца, * агница и непорочная владычца, * на кресте яко виде зрака не имуща, ниже доброты, * увы мне, рыдающи глаголаше, * где доброта твоя зайде, сладчайший; * где благолепие, * где благодать блистающая * образа твоего, * сыне мой любезнейший; (с. 52)

*Канон, егоже краегранесие:*

Лукиллиана мученика пою славу.

*Глас и~. Песнь а~. Ирмос:*

Воду прошед, яко сушу, и египетскаго зла избежав, Исраильтянин вопияше: избавителю и Богу нашему поим.

Слова тя божия угодника, мучеников же славу воспеваю, лукиллиане: темже мне молитвами твоими подаждь очищение злых и исцеление.

Всею мыслию же и душею весь прилепился еси любви Христове, и идольския прелести и немощи, мудре, пренебрегл еси.

Паче всея славы земныя, томительнаго безславия желая, нестареемую славу, богоблаженне, небесную наследил еси.

*Богородичен:*

Лествица, юже виде иаков, ты еси, Богородице: тобою бо сущым на земли слово соединися, и на высоту человеческое существо привлече.

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Иуда предаде избавителя Христа древле богоубийцам: ты же ныне беззаконным иудеем предан был еси.

Словесы тя льстец прельстити ласкательными покушаяся, явися твоими словесы, якоже камением, страдальче, биемь.

Светильник пресветел страждущым с тобою был еси, светло наставляя на божественныя стези тамошняго наслаждения.

*Богородичен:*

Милостиву быти ми, молюся, твоими, владычце, дерзновеньми, из тебе рожденному, в день суда. (с. 53)

*Седален глас а~. Подобен:*
Гроб твой, Cпасе:

огню приближаяся, никакоже опалился еси, о лукиллиане, страдальче доблемудренне! росу бо стяжал еси божию устужающую. Темже совершил еси еже паче естества подвиги радуяся, со младенцы святыми, с нимиже нас поминай.

*Слава, и ныне, праздника, или Богородичен:*

упование Христиан, пресвятая Дево, егоже родила еси Бога, паче ума же и слова, непрестанно моли с вышними силами, подати оставление грехов наших всех, и исправление жития, верою и любовию присно тя славящым.

*Крестобогородичен:*

Зрящи тя, Христе, всенепорочная Мати, мертва на кресте простерта, вопияше: сыне мой, собезначальне отцу и духу, что неизреченное твое сие смотрение, имже спасл еси пречистых рук твоих, щедре, создание;

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Блистаеши словесы твоими, и просвещаеши мир страдании твоими: мучителей же сопротивление, яко мглу отгоняеши непостоянную.

Новый явился еси верою авраам, иже древле оправдася о Христе: познанием бо зиждителя твоего, отвергл еси все суетство.

Всегубителя тя лести, и болезненных страстей исцелителя вернии стяжавше, мучениче славне, насыщаемся всегда исцелений.

*Богородичен:*

Паче ума таинство рождества твоего, приснодево: во утробе бо заченши Бога, неизреченным словом породила еси. (с. 54)

*Песнь е~. Ирмос:*

Просвети нас повелении твоими, Господи, и мышцею твоею высокою, твой мир подаждь нам, человеколюбче.

Едине врачу душ и телес, Христе, мучеников мольбами страстей моих болезни исцели.

Цвет священен деланием духа показался еси, мучениче славне, благоплодия во страданиих предлагая.

Глаголы животныя в сердцы имея, мудре, мучительская прещения твоим сопротивлением умертвил еси, славне.

*Богородичен:*

Стену необориму и пристанище, и утвержение, и надежду, Богомати чистая, и божественное оружие имуще тя, спасаемся.

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Возвысив твое мысленно божественное души желание, ко огню томительному дерзостне устремился еси, и росою духа, с детьми прохладился еси, страдальче всеблаженне.

укрепившися мученица мудрая павла наказании твоими, мужествовавши терпеливно на льстиваго: и венец прият правды от руки страстоположника Христа.

Зря твое непреклонное, яко гору сион неподвижиму, не терпяше враг: но весь посрамися, и к земли попираемь от тебе, богомудрая, в подвизе стирается.

*Богородичен:*

Зачала еси воистинну божественное слово во утробе твоей, и сего паче естества родила еси, пречистая. Егоже молитвами твоими милостива сотвори, от бед вся избавити рабы твоя. (с. 55)

*Песнь з~. Ирмос:*

*От*
иудеи дошедше, отроцы в вавилоне иногда верою троическою пламень пещный попраша, поюще: отцев Боже, благословен еси.

С павлом вопиял еси, мучениче: не разлучит мя от любве Христовы ни беда, ни скорбь, ни раны, ни мечь. темже и взывал еси: отец наших Боже, благословен еси.

*Дважды.*

На камени утвердил еси исповедания божественнаго ноги твоя, непоколебимь явився молвою бед. темже взывал еси: отец наших Боже, благословен еси.

*Богородичен:*

Избавихомся, Дево, вси от страстей и бед, и обстояний, и недуг многообразных, мольбами твоими, пречистая Богомати, взывающии: отец наших Боже, благословен еси.

*Песнь и~. Ирмос:*

Царя небеснаго, егоже поют вои ангельстии, хвалите и превозносите во вся веки.

При божественных яко воистинну исходищах, насажден быв верою господнею, древо явился еси, преблаженне, живоносное.

украсившеся страдальцы добротою честнаго Христова исповедания, венец с небесе прияша достойно.

*Богородичен:*

Преклоншагося болезньми, и падшася возстави мя, Богомати: яко да тя славлю во вся веки.

*Песнь ф~. Ирмос:*

Величаем тя всенепорочную матерь Христа Бога нашего, юже осени дух святый.

Словеснаго рая цветы, видяще Христовы благовонныя мученики днесь, хвалами величаем. (с. 56)

Светоносцы явльшеся истинно, церкве Христа Бога мученицы, сияют исповедания светом.

Страстей болезни молитвами страстотерпец исцеливый, и моя ныне исцели болезни, человеколюбче.

*Богородичен:*

Тебе стену и покров, и небурное пристанище, всенепорочная, вернии стяжахом, еюже и спасаемся.

