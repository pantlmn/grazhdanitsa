<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 56)

*Месяца тогоже в д~-й день.*

*Иже во святых, отца нашего митрофана, патриарха константиня града.*

*На*
Господи, воззвах, *стихиры, глас з~. Подобен:*
Все отложше:

Весь освящен * богоносец показася, * помазание божие святое, * святым духом обложен, * и светло входя выну * во святая святых, * богоначальными светлостьми озаряемь, * благодати причащаяся святых таин, * яко истинный святитель преславен, * со дерзновением моляся * о душах наших.

Просветися житие твое * добродетельными светлостьми, * верныя просветил еси, * и лести тму разгнал еси: * истинное бо явился еси светозарное солнце, * святителю преблаженне митрофане: * и ныне вселился еси, * идеже сияет свет невечерний, * и сын дне благодатию духа святаго быв. * Темже твою божественную память и светоносную, * честно совершающе, приснопамятне, * любовию почитаем. (с. 57)

ум твой мановением, еже к Богу, * богомудре, верою удобряемь * светел явися, всеславне, * в мертвеннем теле и тленнем, * премудре, нетлению поучився, * притяжал еси безплотных светлости, * и страстей вне быв, * безстрастием украшаяся, митрофане, * отче святителю премудре, * светлый светильниче, * и молитвенниче о чтущих любовию память твою.

*Слава, и ныне, праздника, или Богородичен:*

Радуйся, закона исполнение: * радуйся, храме святыя Троицы, * невесто нетленная: * радуйся, божественное носило всех царя: * радуйся, огню невещественный, * яко клеща носящи на руках твоих угля, * новый раю, вертоград затворенный, * трапеза божественная пресветлая, * голубице нескверная, * престоле вышняго, * одр божественный мысленный, * юже дух святый, отроковице, осени.

*Крестобогородичен:*

Агнца своего, * агница нескверная древле, и непорочная владычца, * на кресте воздвижена яко узре, * матерски восклицаше, * и дивящися вопияше: * чадо сладчайшее, * что видение сие новое и преславное; * како собор безблагодатный судищу пилатову предаде тя, * и осуждает на смерть всех живота; * но воспеваю твое неизреченное, * слове, схождение.

*Тропарь, глас д~:*

Правило веры, и образ кротости, воздержания учителя, яви тя стаду твоему, яже вещей истина. Сего ради стяжал еси смирением высокая, нищетою богатая, отче священноначальниче митрофане, моли Христа Бога, спастися душам нашым. (с. 58)

*Канон, егоже краегранесие:*

Великаго митрофана пою славу.

*Глас з~. Песнь а~. Ирмос:*

Яко по суху, пешешествовав Исраиль по бездне стопами, гонителя фараона видя потопляема, Богу победную песнь, поим, вопияше.

С вышними лики яко святитель, яко божий служитель предстоя, о нас прилежно молися, получити нам вечная благая молитвами твоими.

Избран быв Господеви служити честному евангелию, блаженне митрофане, во благоразумии люди, учении премудрыми, отче, возрастил еси.

Разумом божиим обогащся, слово животное от сердца источил еси, напояя душы олядевшыя страстьми, премудре святителю божий, митрофане богоблаженне.

*Богородичен:*

Священный лик пророческий проявляше издалеча, хотящую тя быти божию истинную родительницу, чистая, вышшую херувим и всея твари.

*Песнь г~. Ирмос:*

Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

Искапая божественную сладость из устен твоих, отче, и горькаго безбожия изсушил еси капли, напоив благочестивых питием божияго разума, блаженне.

Божиим судом произбран быв, святитель показался еси, безкровны жертвы Богу принося, пожершемуся нас ради, отче святителю митрофане.

Гроб, идеже лежит честное тело твое, благовоние (с. 59) источает, яко рай божий, облагоухая верныя, святителю преславне и всечестне митрофане.

*Богородичен:*

Разумети рождества твоего, чистая, неизреченныя глубины недоумеет ум человечь: Бог бо себе смирив щедрот ради, во чреве твоем всего мя обнови.

*Кондак, глас в~: Подобен:*
Вышних ищя:

Веру Христову ясно ты проповедал еси, и сию соблюдая, во множество воистинну возрастил еси верное твое стадо. темже со ангелы, митрофане, срадуешися, Христу моляся непрестанно о всех нас.

*Таже седален, глас и~. Подобен:*
Премудрости:

Над страстьми царствовав плотскими, святитель явился еси богоподобен, и царствующий град преславно упасл еси, отгнав полки еретическия, преподобне, палицею словес божественных, богодохновенне: темже по кончине некончаемую благодать достойно наследовал еси, святителю блаженне. Сего ради вопием ти: моли Христа Бога, грехов оставление даровати чтущым всечестную твою память.

*Слава, и ныне, праздника, или Богородичен:*

В напасти многоплетенныя впад, от враг видимых и невидимых, бурею одержимь безчисленных согрешений моих, и яко к теплому заступлению и покрову моему, чистая, ко пристанищу притекаю твоея благости. Темже, пречистая, иже из тебе воплощенному без семене, молися прилежно о всех рабех твоих, непрестанно молящихтися, Богородице пречистая, молящи его присно, согрешений оставление даровати воспевающым достойно славу твою.

*Крестобогородичен:*

Агнца и пастыря, и избавителя, агница зрящи на кресте, восклицаше плачущи, и горько рыдающи, вопияше: мир (с. 60) убо радуется, приемля тобою избавление, утроба же моя горит, зрящи твое распятие, еже терпиши за милосердие милости. Долготерпеливе Господи, милости бездно и источниче неисчерпаемый, умилосердися и даруй согрешений оставление верою поющым божественныя страсти твоя.

*Песнь д~. Ирмос:*

Христос моя сила, Бог и Господь, честная церковь боголепно поет, взывающи от смысла чиста, о Господе празднующи.

Ты исполнен святаго духа, священный отче митрофане, лукавыя духи от человек отгнал еси, верны же духовными учении твоими сотворил еси.

Единицу несозданную богословил еси, треми лицы разделяему, непресекому и несмесну, просвещая благочестивыя священными богословии твоими.

умертвив первее плотская мудрования воздержанием и труды, святитель божествен показался еси, и предстатель Троице всесвящен.

*Богородичен:*

Клятва разорися прабабняя тобою, Богомати: ты бо нам, пречистая, источника породила еси святыни, присносущнаго живота.

*Песнь е~. Ирмос:*

Божиим светом твоим, блаже, утренюющих ти душы любовию озари, молюся, тя ведети, слове божий, истиннаго Бога, от мрака греховнаго взывающа.

Божия божественне совершая, и чистейшим помыслом чистым прикасаяся, непорочен явился еси служя Богу, яко божий святитель священнейший.

Идольстии угодницы, быша угодницы Богу, твоими учении честными, ихже от недостойных изимая, достоин явился еси угодник Богу вседержителю.

Благодатию призван быв, разрушил еси безбожия идольская, одождением словес твоих, преподобне, (с. 61) оляденевшая сердца плодоносна соделал еси божиею благодатию.

*Богородичен:*

По рождестве твоем страннем пребыла еси Девою, якоже прежде: Бог бо бе рождейся, и претворяяй вся волею, безмужная Марие богоневестная.

*Песнь з~. Ирмос:*

Житейское море воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Язык твой духом из\ъощрен разумно, яко трость скорописца, написа в сердцах благочестивых слово благодатное, всесвященне отче, божиим мановением.

Божественным поучаяся, яко входя в мысленная святая святых, верных совершаеши духом, троическою зарею, священный отче, всесовершеннейший митрофане.

Струями велений твоих заградив мутная нечестивых веления, яко река показался еси мирная, благочестием напояя составления верных, святителю всечестне.

*Богородичен:*

Слово во чреве твоем вселися без семене, и человек явися совершен, обновляя естество боголепно, якоже сам весть един, богоприятная отроковице всенепорочная.

*Кондак, глас д~. Подобен:*
Явился еси днесь:

*От*
младенства явился еси честен сосуд, святитель быв избран Богу, емуже с веселием взывал еси: равен еси, Христе, отцу и духу.

*Икос:*

Таков подобаше нам архиерей, и таинник слова и служитель, егоже павел взывает, божественный орган Христов, службы принося всегда Богу, яко непорочен и честен: телом убо тленным видимь обложимь, со (с. 62) безплотными же беседуя в служении, и людем согрешения отемля, мерилом праведным, якоже великий святитель ныне митрофан явися нам, проповедав со дерзновением: равен еси, Христе, отцу и духу.

*Песнь з~. Ирмос:*
Росодательну убо пещь содела ангел преподобным отроком, халдеи же опаляющее веление божие мучителя увеща вопити: благословен еси, Боже отец наших.

Просвещаемь духовною благодатию, яже к божественному мановению причащении, светодательная был еси звезда, просвещая, мудре, поющыя: благословен Бог отец наших.

Святейшая церковь быв озаряема добродетельными деянии, живущу имел еси в тебе, священне, Троицу несозданную, вопия: благословен Бог отец наших.

Дремание от очию отринув божественными бодростьми, божия сияния приял еси от ангела света, столп и подпор верным, святителя истинна совершающа тя.

*Богородичен:*

Седяй в недрех родителя неописан, в недрех твоих, пречистая, ныне седит описан, твоим обложен зраком, за спасение адамле описан быв.

*Песнь и~. Ирмос:*

Из пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети. Тя превозносим во вся веки.

Гордаго змия смирением твоим смирил еси, блаженне, возвышаемь к Богу чистыми твоими разумы: темже тя чтим, Христа превозносяще во веки.

Воплощенно слово богословил еси, и люди от (с. 63) работныя лести спасл еси, отгоняя идольская нечестия, отче святителю митрофане, премудре и богоносе.

Житие твое владыце твоему имея подобно, и слово житию имея подобящееся, исполнен быв дней духовных, отче, в вышняя прешел еси покоища.

*Богородичен:*

Избавльшеся первыя клятвы твоим рождеством, преблагословенная отроковице богорадованная, глас гавриилов возсылаем ти: радуйся, вина всех спасения.

*Песнь ф~. Ирмос:*

Бога человеком не возможно видети, на негоже не смеют чини ангельстии взирати: тобою бо, всечистая, явися человеком слово воплощенно: егоже величающе, с небесными вои тя ублажаем.

В землю кротких ты вселился еси, святителю, кроток и незлобив быв, с вышними совокупляяся воинствы, весь украшен добродетельными светлостьми, и светом добродетелей преодеян.

Зриши божия и ангельския светлости, патриарх и мученик, и апостольския красоты, моля с ними человеколюбца, оставление грехов и жития исправление даровати нам, преподобне, хвалящым тя.

Яве престол первее украсил еси светло всех председящих градов, в немже пожив яко ангел, и святительством сей украсив, помазав, освятил еси, совершив люди богомудры.

*Богородичен:*

Якоже капля небесная, во твое чрево, Дево, дождь сниде и изсуши потоки лестныя: одожди нетление всем человеком, и избавление тобою, богорадованная, даровася.

*Светилен. Подобен:*
Жены услышите:

Звезду тя многосветлую церкве знаем, митрофане (с. 64) святителю, патриархов светлость: ариево бо хуление соборне низложил еси, православными учении церковь уяснив. темже верно тя поем.

*Слава, и ныне, Богородичен:*

Премудрость впостасную и слово пресущное, и врача душ и телес рождшая, гноение и язвы души моея исцели лютыя и летныя, и сердца моего устави болезни, Дево.

