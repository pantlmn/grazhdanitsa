<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 70)

*Месяца тогоже в з~-й день.*

*Преподобнаго отца нашего виссариона чудотворца:*

*И преподобнаго илариона новаго, обители далматския.*

*На*
Господи, воззвах, *стихиры, глас и~. Подобен: О*
преславнаго чудесе!

Свет монашествующих, виссарионе мудре, * ты добродетельными зарями, * и сиянием благодати, * пустыни был еси яко светило пресветло. * Страстей мглы и тмы злолютых, * тя чтущыя тепле избавляй, * и (с. 71) всякия скорби и напасти, * верно поющыя * твое божественное успение.

Неизреченных подвиг твоих, * ты божественною любовию, * терпя стояние посреде терния, * показал еси страдальцем равно сопротивление. * Горькаго моря услаждаеши воды, * и душы напояеши в жажди, премудре. * Преходиши выше ниловых быстрин, * творя немокренно, прехвальне, * на водах шествие.

Тя подобника илии мудрому, * вси ведуще яве, виссарионе, восхваляем, * милостию божественною тебе * с небесе одождил еси водныя струи, * и дождевныя источники, и росу божественную, * твоими честными молитвами, подаеши уже свыше, * отче преблаженне, всем верным * благодать же и силу, * и покров необорим.

*Ины стихиры преподобнаго илариона, глас д~. Подобен:*
Дал еси знамение:

Житие нескверно, * терпение и кротость, и любовь нелицемерну, * воздержание безмерно, * всенощное стояние, * умиление божественное, * веру и надежду истинну, с милованием, отче, стяжав, * яко ангел пожил еси на земли с телом, * иларионе блаженне, * молитвенниче о душах наших.

Земный ангел, * и небесный человек был еси, преподобне, * источник умиления, милования струя, * пучина чудес, * грешников испоручник, * маслина воистинну божия плодовита, * елеем трудов твоих * умащая лица, иларионе чудне, * верно восхваляющих тя.

ум твой сияя * божественными разумении, * телесных превыше страстей был еси, * несмешен дольними, * нося начертание, * и из\ъображая в себе божественную доброту, * и познаваемь весь световиден, * действом духа, иларионе отче наш, * монашествующих украшение. (с. 72)

*Слава, и ныне, праздника, или Богородичен:*

Радуйся, солнцезрачная луче, * солнца незаходимаго престоле, * яже солнце возсиявши недоуменное: * радуйся, уме, облистаяй божественными сияньми, * заре молнийная, осветившая земли концы, * истинное злата блистание, * вседобрая и пренепорочная, * свет невечерний * верным облиставши.

*Крестобогородичен:*

Распинаема Христа человеколюбца * видящи пречистая, * и ребра ископаваема копием * плачущи вопияше: * что сие, сыне мой; * что ти безблагодатнии людие воздаша, * за яже сотворил еси добрая им; * и тщишися безчадствовати мя, вселюбезнейший: * удивляюся, благоутробне, твоему вольному распятию.

*Тропарь, глас д~:*

Боже отец наших, творяй присно с нами по твоей кротости, не отстави милость твою от нас: по молитвами их в мире управи живот наш.

*Канон святаго виссариона. Творение иосифово.*

*Глас в~. Песнь а~. Ирмос:*

Грядите, людие, поим песнь Христу Богу раздельшему море, и наставльшему люди, яже изведе из работы египетския, яко прославися.

Поет Богу церковь ликующи в памяти твоей днесь, богодохновенне виссарионе, и верою славит великия, отче, подвиги твоя.

Раб Богу явлься, поработил еси душевными силами страсти телесныя, и свободь всякия злобы явился еси, отче всечудне.

украсився добротами подвиг твоих, сосуд явился еси благопотребен божественнаго духа, того действия вмещающь, виссарионе блаженне. (с. 73)

*Богородичен:*

Душ льстец мя привлече в погибельный ров: но мне простри державную твою руку, и скоро, Богородице, к свету возведи.

*Ин канон преподобнаго илариона.*

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

В свет невещественный и разумный от тмы сущих вещей востекий, иларионе преподобне, молитвами твоими к Богу мя просвети.

*От*
младенства ссав добродетель, воздержания болезньми и поты постными в мужа достигл еси, и в меру духовную возраста Христова.

Страстей пучину прешед, и треволнения демонов избег, во пристанище устремился еси немокренно безстрастия, отче преподобне.

*Богородичен:*

Слово без матере из отца, без отца сего напоследок богомужно родила еси, едина Богомати, яко превышши всея твари.

*Песнь г~. Ирмос:*

На камени мя веры утвердив, разширил еси уста моя на враги моя, возвеселибося дух мои, внегда пети: несть свят, якоже Бог наш, и несть праведен, паче тебе, Господи.

Возшел еси на высоту безстрастия, вшел еси во мрак боговидения, приял еси в сердцы твоем божественный закон: имже укреплься, светильник пресветел монашествующих, преподобне, был еси.

Плодовитая маслина в дому божественнем яве насажден явился еси, отче, елеем подвигов твоих умасти наша лица, восхваляющих твоя, виссарионе преподобне, чудеса. (с. 74)

Нестяжательно пожив, блаженне, житие, птицам подобно, отче, крилы же облегчаемь безстрастия, вышния достигл еси обители радуяся: сего ради верою тя ублажаем.

*Богородичен:*

Леностно живот мой изжив, и страстьми сердце осквернив, приступаю к тебе, владычце, умилением души, и молюся ущедрити и спасти мя, покаяния образы мя утверждши.

*Ин. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Попалил еси углем воздержания, преподобне, страстей терние, и прохлаждаеши верных мудрования.

Стрелы из\ъощрены добродетели стяжав духом, яко силен, уязвил еси сердце лютаго ратоборца.

оружием воздержания и молитвою, яко бронями, преподобне, вооружився, врагов невидимых победил еси полки.

*Богородичен:*

Милостиву быти ми, тя молю, твоими, владычце, дерзновеньми, из тебе рождшемуся, в день судный.

*Кондак, илариона, глас в~. Подобен:*
Твердыя.

ограды живоносныя твоея пажити пастырски невредимо стадо соблюл еси, и явился еси высотою дел велик, новый иларионе, по благочестии многи муки и скорби прием: тем во всерадостный живот вселился еси горняго сиона, моли за ны, преподобне.

*Седален, виссариона, глас а~. Подобен:*
Гроб твой:

Воздержания огнем попалив страсти, свеща светла безстрастия явился еси, тму душ наших отгонящи благодатию. темже днесь светоносную твою память празднуем веселием сердца, виссарионе отче наш. (с. 75)

*Слава, илариона, глас д~. Подобен:*
Скоро предвари:

Богу освятил еси твою жизнь, всеблаженне, быв изряден священнодейственник воистинну Христов, священниче. темже по многих потех и болезнех, радуяся в невещественная преставился еси селения: и ныне источаеши нам струи исцелений.

*И ныне, праздника, или Богородичен:*

Дево всенепорочная, яже пресущнаго Бога рождшая, со безплотными того непрестанно моли, оставление прегрешений, и исправление жития дати нам прежде конца, верою и любовию поющым тя по долгу, едина всепетая.

*Крестобогородичен:*

Дево пренепорочная, Мати Христа Бога, оружие пройде твою пресвятую душу, егда распинаема видела еси волею сына и Бога твоего: егоже благословенная молящи не престай, прощение прегрешений нам даровати.

*Песнь д~. Ирмос:*

Пою тя, слухом бо, Господи, услышах и ужасохся, до мене бо идеши, мене ищя заблуждшаго: тем многое твое снизхождение, еже на мя, прославляю, многомилостиве.

Капли исцелений приял еси от пучины благодатей, отсюду преложил еси воду морскую, молитвою твоею, мудре, на сладость, исцеляя ученику твоему жажду, досточудне.

Никакоже даже до старости оскудел еси в житии, богомудре отче, в пустынях и горах заблуждая хотением, ищай Бога, светлостьми паче умных чудес, тя просвещша.

Был еси смирен и охужден, возносимь безстрастием. темже разразил еси возношения демонов, светильник монашествующих, отче, быв, благочестно верою восхваляющих тя. (с. 76)

*Богородичен:*

Страсти души моея исцели, возрастающыя ми преокаянно: помысл просвети, далече отгонящи тму, чистая, демонов оскорбляющих мя, и всегда сети делающих ми.

*Ин. Ирмос:*

услышах, Господи, смотрения твоего таинство, разумех дела твоя, и прославих твое божество.

Насажден быв при водах воздержания, отче блаженне, лоза явился еси благораслена, благочестия гроздие предлагающая.

Весь божествен быв и духоносен, весь изшел еси к Богу, иларионе всеблаженне: темже со ангелы ликуеши присно.

На камени веры поставил еси стопы сердца твоего, и непоколебимь пребыл еси, прилог демонских не ужасаяся.

*Богородичен:*

Херувим превышшую тя и серафим поем, пречистая: егоже бо трепещут, носила еси плотию Бога нашего на руку твоею.

*Песнь е~. Ирмос:*

Просвещение во тме лежащих, спасение отчаянных, Христе, Cпасе мой, к тебе утренюю, царю мира, просвети мя сиянием твоим: иного бо, разве тебе, бога не знаю.

Просвещение всельшееся, преблаженне, утешителя внутрь души твоея, ведущую к царству показа стезю, в нейже шествуя, демонов ловления и помрачения душевнаго уклонился еси.

Нов явлься иисус, богоносе, солнца течение уставил еси мольбою светосиянною, божественными словесы украшаемь, блаженне, и чудес зарею просвещаемь, и божиими чудесы многими удобряемь.

В книзе животней написался еси достойно, написанная вся скончав в божественных книгах. темже (с. 77) вопию ти: рукописание, отче, зол моих твоими расторгни ко всевидцу Богу мольбами.

*Богородичен:*

Стопам последуя, собор преподобных, из чрева твоего возсиявшему неизреченным рождеством, Дево Мати с небесными лики сочтася: с нимиже молися, и испроси нам очищение, чтущым тя.

*Ин. Ирмос:*

утренююще вопием ти, Господи, спаси ны: ты бо еси Бог наш, разве тебе иного не вемы.

око сердечное неусыпно в божественных заповедех соблюл еси незазорно, славне.

На гору добродетелей воздержанием, богоносе, детельно востекл еси к боговидению восхождения.

Елей расточив нищым, от сердца, иларионе преподобне, богатство небесное почерпл еси.

*Богородичен:*

Слова ковчег тя показа, Богородице, закона Господи, в оньже несказанно вселися.

*Песнь з~. Ирмос:*

Ко Господу от кита иона возопи: ты мя возведи из глубины ада, молюся, да яко избавителю, во гласе хваления, истины же духом пожру тебе.

Не оскудел еси многим приближаяся подвигом: нощей бо, преподобне, и дней четыредесять пребыл еси стоя, непреклонен нуждными нуждами естества.

умертвив твоя уды, яже на земли, чудне, живым действом исцеления обогатился еси, и живеши на небесех, умерщвляющих всегда душ наших страсти исцеляя.

Житие твое рыдая присно скончал еси: желание бо божественное тя, отче, внутрь распали. и ныне на небесех обрел еси утешение, с преподобными лики совокупляяся. (с. 78)

*Богородичен:*

Господь из тебе плотию раждается, всех госпожу тя тварей соделав: егоже моли, чистая, обладающаго избавити врага душы нашя.

*Ин. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Мысленнаго голиафа, злобою возносящагося без\ъоружным твоим сплетением, верно пращею убил еси, и сего исторг победительная оружия, яко вельми хвалящася посекл еси.

Великому в добродетелех поревновал еси илариону, и сего духовно стопам возследуя, воздержанием, преподобне, верховен явился еси, и стаду воображение.

Поты воздержательными углие стрел врага погасил еси до конца, и огнь веры вжег, попалил еси неверия еретическая шатания.

*Богородичен:*

Зачала еси воистинну божия слова во утробе твоей, и сего паче естества, всенепорочная, родила еси. егоже молитвами умоли, о иже воистинну Богородицу воспевающих тя.

*Кондак виссариона, глас в~. Подобен:*
Твердыя:

Вышних сил подражав, преподобне, образом птиц житие пожил еси, временная в забытии положив, непрестанным желанием влеком к небесным добротам Христа царя, дондеже того достигл еси, виссарионе, моли непрестанно о всех нас.

*Песнь з~. Ирмос:*

Телу златому премудрыя дети не послужиша, и в пламень сами поидоша, и боги их обругаша, среди пламене возопиша, и ороси я ангел: услышася уже уст ваших молитва.

Обновив душу воздержания благочестивым, отче, (с. 79) ралом, клас многоплоден возделал еси, в житницах соблюдаемь небесных, и питаеши верно воспевающыя: благословен еси, Господи, Боже отец наших.

Свету срастворився невещественному, чист свет был еси, и быстрину речную прешел еси, омочив никакоже стопы твоя: по стезям же правым, богомудре виссарионе, ходил еси, греха мутныя изсушив воды.

О чудо страшно! како непиваемыя иногда воды, пиемы сотворил еси божественным назнаменанием, и речную быстрину прешел еси, течение же удержал еси солнечное, висарионе богомудре, богознамении священными величаемь.

*Богородичен:*

Мудрость божия впостасная из тебе, чистая, родися, и зловерныя мудрецы потреби, и умудри множество монашествующих и преподобных, воспевати благодатию, благословенная, яже Бога плотию рождшая.

*Ин. Ирмос:*

*От*
иудеи дошедше, отроцы в вавилоне иногда, верою троическою пламень пещный попраша, поюще: отцев Боже, благословен еси.

В злаце вышняго царства стадо, отче, воспитал еси, и жезлом учений звери отгнав еретическия, пел еси: отец наших Боже, благословен еси.

Чудес зарю простер, разоряеши недугующих мглу, и здравия лучи подаеши днесь, и цельбы зовущым: отец наших Боже, благословен еси.

В вышнюю вшел еси брачную трапезу царя Христа, во одежду одеян, достойно зовущему. тем и возлегл еси вопия: отец наших Боже, благословен еси.

*Богородичен:*

Паче естества и слова, Владыку всех родила еси, и (с. 80) питаеши от сосцу твоею, всем во благо время готовящаго трапезу: егоже прилежно, пречистая, о нас моли.

*Песнь и~. Ирмос:*

В пещь огненную ко отроком еврейским снизшедшаго, и пламень в росу преложшаго Бога, пойте, дела, яко Господа, и превозносите во вся веки.

Свет тебе возсия яве, якоже праведнику, и радость, и веселие, яко плакавшу, отче, на земли прилежно, и странну сея бывшу нестяжанием, и всяцем злостраданием.

Весь отнюд срастворився конечными желании, преподобне отче: грады же и пустыни во умилении мнозе прохождал еси, дондеже митрополию достигл еси вышнюю, светло украшаемь.

утро возсиял еси нам, светлыми добродетели просвещении, нашя мысли просвещая присно. темже твою светоносную днесь, отче виссарионе, совершаем память.

*Богородичен:*

Нова родила еси сына, собезначальна, чистая, отцу безначальному, и обновила еси едина обветшавшее наше естество лютыми преступлении: темже тя согласно поем, Богородице.

*Ин. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Слезными струями страстей взыграния, и неуставныя помыслы потопил еси, и пучина был еси долготерпения, преподобне, к тишине ведый тихостней вопиющыя: отроцы, благословите, священницы, воспойте, людие, превозносите во вся веки. (с. 81)

Якоже терпелива адаманта, воздержанию имуще твоя наказания, иларионе преподобне, сердца утверждаем, и страстей полки побеждаем, языком верно вопиюще: отроцы, благословите, священницы, воспойте, людие, превозносите во вся веки.

Воздержанием, преподобне, плоти благострастие удержанием изнурив, премудре, исполнил еси духа душевное действо, и к безстрастия стезям достигл еси, зовый: отроцы, благословите, священницы, воспойте, людие, превозносите во вся веки.

*Богородичен:*

Под кров, владычце, святых крил твоих озлобленнии вси прибегаем, лютыми согрешении, и напастьми и скорбьми. тя бо предстательницу имуще вопием: отроцы, благословите, священницы, воспойте, людие, превозносите во вся веки.

*Песнь ф~. Ирмос:*

*От*
Бога Бога слова, неизреченною мудростию пришедшаго обновити адама, ядию в тление падшаго люте, от святыя Девы неизреченно воплотившагося нас ради, вернии единомудренно песньми величаем.

Крепости низложил еси льстиваго, крепостию препоясан духовною, и явился еси силен на страсти, преблаженне: сего ради чудес благодати прием от Бога, верным исцелеваеши неисцельныя недуги.

Явися твоя велия слава яже по Бозе всей твари, просвещая верныя священными уподоблении непорочнаго твоего жития, богомудре виссарионе, воистинну монахов украшение, и отцев верховниче.

Стеня, плачя и сетуя, умилением слезным кропя землю присно, отче богомудре, совершал еси, дондеже обрел еси божественное утешение, во граде божии со всеми святыми, преподобне, вселився. (с. 82)

Процвел еси, отче, яко крин добродетельными благовонии, нашя облаговонствуй душы. темже сотворяем память твою, злосмрадия согрешений просим избавитися, тебе ради, виссарионе, и всякаго демонскаго озлобления.

*Богородичен:*

умовредно согрешая, неисправлен пребываю, многим нечувством об\ъюродев. темже зову ти, владычце: в таковей нужди суща посети мя ныне, и уврачуй страсти смиреннаго сердца моего.

*Ин. Ирмос:*

ужасеся о сем небо и земли удивишася концы, яко Бог явися человеком плотски, и чрево твое бысть пространнейшее небес. тем тя Богородицу, ангелов и человек чиноначалия величают.

Источника тя чудес, яко воистинну Христос показа, блаженне, болезненныя скверны очищающа страстей, и недугов болезни потопляюща удобь. темже и реку тя душевных очищений нарицаем вси, преблаженне.

Процвет, яко финикс духовно, в дому божии, преславне, плод принесл еси воздержания якоже сладость, имже сердца, премудре, насладил еси стада твоего словеснаго. темже и венцы небесныя славы, отче восприял еси, приснопамятне.

Воздержания показался еси, отче, правило, и кротости явился еси образ, и тих всем, иларионе, наставник: и мою мольбами ко Господу укроти бурю страстей, и подаждь просящему глубокий мир, яко да достойно ублажаю тя.

*Богородичен:*

Тя оружие в бедах и напастех, пристанище и стену в скорбех, и щит во бранех имамы разумный, и велико очистилище в лютых согрешениих и нахождениих. тем тя Богородицу по долгу чтим, и величаем рождество твое.

