<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 133)

*Месяца тогоже в а~и-й день.*

*Святых апостол, варфоломеа и варнавы.*

*На вечерни поем,*
Блажен муж: *а~-й антифон.*

*На*
Господи, воззвах, *стихиры на и~, глас д~. Подобен:*
Яко добля:

Мрежею словес твоих, * богоглаголиве апостоле, * из глубины возвел еси суетства, * и лютаго безбожия, * мирския концы: * и привел еси Христу Богу верою, * таковую тебе благодать подавшему, * яко божественну ученику и тайноглагольнику, * варфоломее апостоле.

*Дважды.*

Солнце славы тя Иисус Бог наш, * яко лучу, преславне, посла * в мирская исполнения, * крепко отгонящую безбожия мглу, * и просвещающую всех, * во тме неведения седящих: * ихже наследники содела света, * варфоломее богомудре.

*Дважды.*

Повинуяся мановением, * егоже мановению всяческая повинуются: * сему же подобяся * яко правды учителю, * чашу смерти страсти ради крестныя, * радуяся испил еси, * и предстоиши желаний крайнему, * ангелом и апостолом сликовствуя, * варфоломее славне.

*Ины стихиры апостола варнавы, глас тойже.*

*Подобен:*
Дал еси знамение:

Приял еси, апостоле, * на демоны непобедимую власть и силу, * о имени Христове, * начала тмы отгоняти, * прошел еси землю, * просвещая якоже солнце, * и в (с. 134) рим славный пришед, * первее, славне, Христово проповедал еси * спасительное пришествие.

Первей благости, * и естественному, и пребожественному * житию подобяся, * муж был еси благ, * варнаво, по существу, * и утешения сын подобием именуемь, * нравов твоих благостию, * и ума чистотою, * Христов показался еси ученик искренний.

орган добре составлен, * деланием духовным, варнаво, был еси, * языком званию ты вверился еси, * к познанию Христову наставляя, * словесы и деянии, * и вся просветил еси, * исповедати истинное * Иисусово божество, * Cпаса душ наших.

*Слава, глас з~. Византиево.*

Варнаво прехвальне, блистающий сосуде святаго духа, яко сын утешения, иже прежде павла, седмидесятим учеником быв верх и с павлом паки проповедав евангелие концем. темже и благодати слово делы исполнив, себе принесл еси всеплодие чисто учителю твоему Христу: моли всегда, апостоле славне, в мире спастися душам нашым, молимся.

*И ныне, праздника, или Богородичен:*
Кто тебе не ублажит:

*Вход. Прокимен дне:*
Чтения три. Ищи сего месяца в к~ф день.

На стиховне стихиры праздника: аще ли пост, стихиры апостолов, глас а~. Подобен: Всехвальнии мученицы:

Во всю землю изыде * ваше спасительное вещание, * боговидцы апостоли, и просвети душы заблуждшыя, * и Христу приведе человеки * просвещенныя благодатию. * темже молите, * даровати душам нашым мир * и велию милость.

*Стих:*
Во всю землю изыде вещание их, и в концы вселенныя глаголы их. (с. 135)

Светильницы пресветлии Христовы, * сосуди честнейшии, * зарю духа премудрии верою вместившии, * церковнии столпи, * небеса преславная, * божию славу возвещающая. * того молите, * даровати душам нашым мир * и велию милость.

*Стих:*
Небса поведают славу божию, творение же руку его возвещает твердь.

Языки приведосте * Христу Богу, блаженнии, * избавленныя кровию * на земли родитися благоволившаго, * и крест и смерть * волею претерпевшаго, славнии, * егоже ныне молите, * даровати душам нашым мир * и велию милость.

*Слава, глас и~:*

Апостоле спасов, варнаво прехвальне, приятелище веры, сыне утешения, тишино обуреваемых, непрестанно в памяти твоей дерзновение имея, моли, в мире сохранитися душам нашым.

*И ныне, праздника, или Богородичен:*
Безневестная Дево:

*Тропарь, глас г~:*

Апостоли святии, молите милостиваго Бога, да прегрешений оставление подаст душам нашым.

*На утрени, на*
Бог Господь, *тропарь апостолов, дважды.*

*Слава, и ныне:*
Тя ходатайствовавшую:

*По а~-й кафисме, седален, глас а~. Подобен:*
Гроб твой:

Лик духовный апостольский, миру послася тайно, от Бога вышняго: и неволею страждущым врачеве явишася, триипостаснаго единственне призывающе, божественное воплощение еммануила Господа, мудре написаша.

*Дважды.*

*Слава, и ныне, Богородичен:*

Купину, юже моисей неопалиму виде, гору божию, святый облак, сень нескверную, богоприятную трапезу, (с. 136) палату высокаго царя, всесветлую и непроходимую дверь, Дево, поем тя.

*По в~-й кафисме, седален, глас д~. Подобен:*
Явился еси днесь:

Светолучными сиянии, яко звезды земныя концы просвещаете, богоучении святаго проповедания, небеснии таинницы господни апостоли.

*Дважды.*

*Слава, и ныне, Богородичен:*

Теплое заступление сущым в нуждах нашу помощь и к Богу пременение, еяже ради тли избавихомся, Богородицу вернии ублажаем.

*По полиелеи седален, глас и~. Подобен:*
Премудрости:

Мрежею слова возвед, из глубины неразумия боголепно, языки привел еси верою, и яко источник сый вод духовных, вселенную всю напоил еси благодатию. темже и спасшиися тобою, богогласе, яко друга тя ближняго Христова ублажаем, варфоломее, вопиюще ти: моли Христа Бога, согрешений оставление даровати чтущым любовию святую память твою.

*Дважды.*

*Слава, и ныне, Богородичен:*

*Степенна, а~-й антифон, д~-го гласа. Прокимен, глас д~:*
Во всю землю изыде вещание их: *Стих:*
Небса поведают славу божию: Всякое дыхание: *Евангелие иоанна, зачало кс~з.*

*По н~-м псалме, стихира, глас а~:*

Во всю землю изыде ваше спасительное вещание, боговидцы апостоли, и просвети душы заблуждшыя, и Христу приведе человеки просвещенныя благодатию. темже молите, даровати душам нашым мир и велию милость.

*Канон Богородицы со ирмосом на з~: и апостолов два на и~.*

*Канон святаго апостола варфоломеа:*

*Глас в~. Песнь а~. Ирмос:*

Во глубине постла иногда фараонитское всевоинство (с. 137) преоруженная сила, воплощшееся же слово всезлобный грех потребило есть: препрославленный Господь, славно бо прославися.

Проведец всех и Бог, ума твоего боговидно зря избра, и тя сочета лику апостольску, варфоломее всехвальне, благодатию просветив сердце твое.

Добродетелей на высоту возшед, языком огнедохновенным, огневидно разделением обогатился еси, яко Христов апостол, пришествием утешителя, пребогате, нечестия хврастие поядая и неразумия.

Богоносен угль воистинну, божественнаго духа зарею разжжен показался еси, прелести сено попаляя, варфоломее прехвальне, и просвещая верою сердца поющих тя.

*Богородичен:*

Чистая, рцы, како доиши; како же Мати была еси, девствеными печатьми сияющи; не пытай бездны, непричастна естеством, испытаяй един всех Бог и Господь, егоже и плотию родих.

*Ин канон святаго варнавы. Глас и ирмос тойже.*

Яко муж сый благ, и утешения сын явлься, души моея озлобление, и греха душегубную печаль отжени, яко да, веселия исполнен быв, воспою тя.

Одержимь, блаженне, чистым сиянием, прозябшаго от колена иудова, пребогате, Христа всецаря, от левитска сродства пришедша священна, закона же преложение проповедал еси.

Светлая твоя, премудре, жизнь, первыя благости, и естественнаго существа, показа Бога тя втораго, еже оттуду ублажаема благодатьми, славне варнаво, порождение божественнаго утешения.

*Богородичен:*

отроковиц божественный лик, божественно в женах (с. 138) тя добрую воспевает, Богородице владычце, добротами украшену божества: добротворительное бо слово, паче слова, родила еси.

*Катавасиа по уставу.*

*Песнь г~. Ирмос:*

Процвела есть пустыня яко крин, Господи, языческая неплодящая церковь, пришествием твоим, в нейже утвердися мое сердце.

Яко дождь небесный, изсохшую, премудре, вселенную всю тмою безбожия, напоил еси, боговидче досточудне.

Источник изыде спасительнаго пива, варфоломее всечестне, и многосугуб плод принесл еси языком спасения, досточудне.

Солию благодати идольское уставил еси гноение, всемудре, сладким словом веры, сердца услаждая чтущих тя.

*Богородичен:*

Едину Деву тя и матерь чтим, яко спасения ходатаицу бывшую нам, непорочная, и мир избавляющую молитвами твоими.

*Ин. Ирмос тойже.*

облак вольный нам дождь носящий от источника благодати, виден был еси, варнаво славне, и пищный поток напаяющий.

Различными одарована сиянии, видящи всесильнаго духа власть, тайнам Христовым служителя, отлучи тя, прехвальне.

Просвещаеми благодатию креста твоего, Владыко, благославнии апостоли, тебе языки верою приведоша, варнава и павел, богомудрии.

*Богородичен:*

Явилася еси чистотою яко крин, владычце, посреде терния возсиявши зарями девства твоего, Богородице всечистая.

*Кондак глас в~: Подобен:*
Дева днесь:

Господень был еси всеистинный служитель, апостолов же (с. 139) явился еси седмидесятих первый, озарил еси и с павлом проповедь твою, всем возвещаяй Христа Cпаса: сего ради песнопении божественную память твою, варнаво, совершаем.

*Икос:*

Сын божий, соприсносущный духу, благоволением на земли плоть приемь, яко человек, и страстию честною безстрастие дав тя полагает, блаженне, апостола, и вития веры мудра в слове и досточудна, проповедника честна, языков учителя, варнаво блаженне, и Троицы истинна поклонника. темже возсия верным честная денница светлая, озаряющая твоя божественная память, юже достойно совершаем.

*Седален, глас и~. Подобен:*
Премудрости:

Мрежею слова возвед, из глубины неразумия боголепно, языки привел еси верою, и яко источник сый вод духовных, вселенную всю напоил еси благодатию, темже и спасшиися тобою, богогласе, яко друга тя ближняго Христова ублажаем, варфоломее, вопиюще ти: моли Христа Бога, согрешений оставление даровати чтущым любовию святую память твою.

*Слава, варнавы, глас и подобен тойже:*

Словесен показался еси, яко небесную поведуя славу божию, чудес светлостию, и силы лучами, неразумия нощь отгоня благодатию, богоразумия же лучы облистая концем. темже светоносную и святую твою память славим днесь вернии, и вопием ти: варнаво всехвальне, моли Христа Бога, грехов оставление даровати чтущым любовию святую память твою.

*И ныне, праздника, или Богородичен:*

Яко всенепорочная невесто творцу, яко неискусомужная Мати избавителя, приятелище яко сущи (с. 140) утешителя, препетая, беззаконию мя суща скверное обителище, и бесом игралище в разуме бывша, потщися от тех злодейства мя избавити: и светлое жилище добродетелей соверши, светоносная нетленная: отжени облак страстей, и вышняго причастия сподоби, и света невечерняго, молитвами твоими.

*Песнь д~. Ирмос:*

Пришел еси от Девы, не ходатай, ни ангел, но сам, Господи, воплощся, и спасл еси всего мя человека. Тем зову ти: слава силе твоей, Господи.

упразднил еси, крестом господним ограждаемь, демонское свирепство, варфоломее преизрядне, и сих душегубительную прелесть отгнал еси проповеданием.

Свет мира, славы божественное сияние, Христос тя показа, варфоломее богоприятне: всю бо просветил еси богоразумием тварь, всеблаженне.

Возмутил еси языческая моря, апостоле, яко конь преизряден, колесница слова быв: верою же погасил еси горькаго безбожия концы.

*Богородичен:*

Исцеляя евино ветхое преступление, в тя непорочную, пречистая, вселися, всего мя человека обнови падшаго пребожественный.

*Ин. Ирмос тойже.*

Последуя повелением Владыки, апостоле варнаво прехвальне, нищым раздал еси все твое имение, и Христов проповедник быв велегласен.

Достигл еси добродетелей светлость конечную, и павла обрет богогласнаго апостола, с нимже всем возвестил еси таинства глубину неизреченную.

Яко солнце претекая мира концы, варнаво всечестне, зарелучными сиянии, павлу последуя, просвещаеши словом благодати. (с. 141)

Сопричастник страстей Cпаса быв, варнаво прехвальне, в небесных селех с ним прославляешися, паче ума, веселия насыщаяся.

*Богородичен:*

Евы праматере клятва упразднися тобою, всенепорочная: воплощеннаго бо слова родила еси присносущнаго, благословеньми мир венчавшаго.

*Песнь е~. Ирмос:*

Ходатай Богу и человеком был еси, Христе Боже: тобою бо, Владыко, к светоначальнику отцу твоему, от нощи неведения, приведение имамы.

Несозданну свету, нас ради в зданиих явльшемуся Христу, перводельно беседовал еси, к нему пришед, апостоле, и божественными зарями от него просвещаемь.

Яко роса божия человеком исцеление подающи, в мире был еси, о варфоломее преблаженне: и землю нечестия пророчески опровергл еси.

К первому свету приступль, был еси свет вторый, яже оттуду сиянии и светолитии озаряемь, яко самовидец слова, варфоломее всемудре.

*Богородичен:*

Глаголы твоя помняще, тя ныне блажим: тобою бо, непорочная, блаженство обретохом, и жизнию честною истинною обогатихомся.

*Ин. Ирмос тойже.*

Закона сень прешед, и благодатию сияя, языком исполнение благовествуя, просветил еси, богомудрый варнаво, Христовым проповеданием.

Крепостию державною святаго духа, апостоле, яве обложен, лукавствия духи низложив, от тех злодейства мир избавил еси.

Вопиющаго глас в пустых языцех был еси, (с. 142) мудре, божественнаго воплощения непостижимое таинство возвещая всем, варнаво пребогате.

*Богородичен:*

Се во утробе, Богородице пречистая, Христа Бога паче слова имела еси, якоже исаиа предрече: выше естества же сего, богородительнице, родила еси.

*Песнь з~. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

Чудес благодать прием, и исцелений обогащся детелию, варфоломее всемудре, язык стада уловил еси.

огненный твой язык, преславне, всяку прелесть яко сено попали: верных же просвети сердца божественным проповеданием.

Источника премудрости, учителя имея, преславне, слова безначальнаго, мирскую обуил еси, богопроповедниче, мудрость благодатию.

*Богородичен:*

Паче естества, Дево, родила еси, и вечнуеши Девою, являющи истиннаго божества, сына и Бога твоего образы.

*Ин. Ирмос тойже.*

Возсияв миру, Христе Боже, правды солнце, Владыко, якоже лучи сияющыя, варнаву и павла возблистал еси.

Кореносечна секира был еси, оляденевшую прелесть секущи паче слова чудесы, богоглаголиве варнаво чудне.

Законоположник показался еси благодати, яко ветхаго завета образы ко истинному явлению прелагая, варнаво богоприятне.

*Богородичен:*

Небеса прострый волею, небо земное другое показа тя, Богомати пречистая, и из тебе возсияв явися.

*Кондак, глас д~. Подобен:*
Явился еси:

Явился еси великое солнце вселенней, учений сияньми (с. 143) и чудес страшных, световодя почитающыя тя, варфоломее Господень апостоле.

*Икос:*

Яко небо славу божию вещая виден был еси, духом святым, апостоле боговидче, и яко солнце светло явился еси миру, прелестное помрачение разгоняя божественною благодатию. тем молютися и мился дею: божественными твоими лучами, души моея ослепленныя, всебогате, просвети зеницы, и слово тя пети даждь во отверзение устом моим, в твоей днесь памяти: в нюже всяк верный веселяся хвалит тя, варфоломее Господень апостоле.

*Песнь з~. Ирмос:*

Богопротивное веление беззаконнующаго мучителя высок пламень вознесло есть: Христос же простре богочестивым отроком росу духовную, сый благословен и препрославлен.

Великое таинство, варфоломее, божественнаго воплощения, миру явил еси, еже всем невместимое и непостижимое, единем же вместимо верным, несказаемо и веруемо.

Яко камень, пресвятый варфоломее, чисте валяяся, прелести утверждение крепко опровергл еси: церкви же необоримое основание явлься, сохраняеши сию непоколебиму.

Божественное подобие, варфоломее, добродетелей шаром, преблаженне, написал еси: отвсюду апостол божествен быв, всем проповедал еси Христово пришествие многопетое.

*Богородичен:*

Грозд созревший, егоже невозделанно, чистая, возрастила еси, на древе яко узревши повешена, вопияла еси: чадо сладкое, мсто искапи, имже страстей пиянство отимется.

*Ин. Ирмос тойже.*

Свято святаго, во святых почивающаго, варнаво, (с. 144) проповедал еси сына, собезначальна отцу и сопрестольна, человека бывша, нам спасение содевающа.

Лучы блистающыя божественное сияние, варнава всечестный и павел богоприятный, яко свет исходят, просвещающыя словом благодати язык всенаследие, Христопроповедницы.

Радуется днесь воспитавый тя, варнаво, цветущаго слово благодатное, Христови тя прозябши, богоблаженне. Егоже изменив, нынешняго пленения избави молитвами твоими.

*Богородичен:*

Направляющи, всечистая, мою жизнь, ко твоему благоутишному пристанищу настави, Бога рождшая, благих источника, всем подающа верным независтную благость.

*Песнь и~. Ирмос:*

Пещь иногда огненная в вавилоне действа разделяше, божиим велением халдеи опаляющая, верныя же орошающая, поющыя: благословите, вся дела господня, Господа.

Велие и мало, много же и умалено, спасово евангелие премудро научил еси. велия и преславная сложенными глаголы, всем назнаменал еси, варфоломее богомудре.

Якоже река от сиона исходя, церковныя сонмы напояеши, пребогате, и поток божественныя пищи испустил еси явленнейше, зовый: благословите, вся дела господня, Господа.

Божественных даров яве светлейшими и великими яко апостол божественне украсился еси. превосходит сан благославия всего, блаженне, сущее во человецех зримое благодатию.

*Богородичен:*

ум безстрастен в ложеснах твоих единится человечу уму, всечистая: плоти же дебельством (с. 145) подлетен быв, веков превышший. Тем тя, Богородице, верою и любовию славим.

*Ин. Ирмос тойже.*

Море языческое возмутити, твоя кони яко благодетель навел еси, варнаву славнаго и павла чуднаго прелесть многобожную, ученьми, живодавче, благочестия отгонящыя.

Положи яко Бог, утешителю душе вседетельный, в церкви твоей светила сияющая, твою силу проповедающая, сыну же и родителю зовущая: благословите, вся дела господня, Господа.

Облистал еси светло яко солнце в мире, мысленному беседовав яве солнцу, богоприятне: разжегся бо сиянием, свет вторый был еси, всем являя таинства силу.

Землю всю ученьми просветив, еже паче ума блаженство достойно улучил еси, в небесных селех, варнаво всечестне, венец благолепия от Владыки прием.

*Богородичен:*

Да клятву первую погубиши, и смерти осуждение, древния праматере, от Девы Богоматере слово божие родися, всем дарова безсмертие негиблющее.

*Песнь ф~. Ирмос:*

Безначальна родителя сын, Бог и Господь, воплощся от Девы, нам явися, омраченная просветити, собрати расточенная. Тем всепетую Богородицу величаем.

Слова быв самовидец и служитель, ученик же и проповедник боговиден, идеже ныне есть слово, ты жити воистинну сподобился еси, якоже сам обеща неложно преблагий.

Яко ныне предстоя престолу Владыки твоего, и (с. 146) отонудными зарями осияемь, о варфоломее богомудре, певцы твоя назирая, страстей избавляеши, и различных обстояний.

Сын веры ради сподоблься быти Богу, отеческих наследник сокровищ был еси. о великодарныя длани! о дарования ныне превосходящаго, Христа прославльшаго тя, боговидче всеблаженне!

*Богородичен:*

Разумевше издалеча прозорливыма очима пророцы, тя вси провозгласиша хотящую матерь быти вседетеля, и всех Владыки. Тем тя всепетую Богородицу возвещаем.

*Ин. Ирмос тойже.*

Свет бывше добродетелию апостоли, и свету великому ныне предстояще, миру мир подати, и нашу спасти церковь, юже состависте, Владыку умолите.

Витийскую лютость премудрости твоея пламенем, богоявленне варнаво, яве погасил еси, сияний божественных, яко источник внутрь имея. темже всесвященный праздник твой почитаем.

Верою память твою совершающе ныне, апостоле, молитвенника ко владыце тя предлагаем, разрешения просяще согрешений, твоим прияти ходатайством, варнаво всечестне, богопроповедниче священне.

*Богородичен:*

Яко утро обретеся утреннее, в житейстей нощи девства зарями сияющи, восток солнца разумнаго правды нам явльши, Богомати всечистая.

*Светилен. Подобен:*
Посетил ны:

Апостолы Христовы, приидите, людие, воспоим божественнаго варфоломеа, и варнаву мудраго, проповедники веры, яко молящыяся Христу о душах наших.

*Дважды.*
(с. 147)

*Слава, и ныне, праздника, или Богородичен:*

Чистая владычце святая, и едина муженеискусная, спасение и упование ты, моли из тебе рожденнаго избавителя нашего, спасти мир от лести, бед и скорбей.

*На хвалитех стихиры, на д~, глас д~. Подобен:*
Яко добля:

Правды тя солнце * Иисус Бог наш, * во вся мирская исполнения, * якоже многосветлую лучу, * богомудре апостоле, положил есть, * злобы мглу отгоняща, * и просвещающа омраченная сердца неразумием * и страстей обдержанием, * варфоломее пребогате.

*Дважды.*

Чистое приятелище * Троицы был еси, * добродетелей светлостьми облистаемь, * и в сердцы прием, варнаво, * от нея сияние, * и просвещение солнца светлейшее, * в концех светло препосылая * и просвещая во тме седящыя неразумия, * богоприятне.

Якоже облацы, блаженнии, * во вся концы дождь искапаете небесный, * и душы верных напаяете * божественною благодатию, * потопивше лютаго безбожия плевелы, * и совершивше душы * плодоносны человеческия: * сего ради во хвалении вас почитаем, * господни апостоли.

*Слава, глас е~. Византиево:*

Премудрость божия, соприсносущное слово отчее, якоже во евангелиих предрече: вы есте изобильныя лозы, прехвальнии апостоли, иже грозд зрелый и красен в ветвиях ваших носяше. Егоже вернии ядуще, услаждаем вкус к веселию, варфоломее богоприятне, и варнаво сыне утешения, прилежно молитеся о душах наших.

*И ныне, праздника, или Богородичен:*
Блажим тя, Богородице Дево:

*Славословие великое, И отпуст.*

*На литургии, блаженна от канона варфоломеа, песнь г~-я на д~: И варнавы песнь з~ на д~. Прокимен: глас и~:*
Во всю землю (с. 148) изыде вещание их: *Стих:*
Небса поведают славу божию: *Апостол деяний, зачало к~и: Аллилуиа, глас а~.*
Исповедят небеса чудеса твоя, Господи: *Евангелие луки, зачало н~а. Причастен:*
Во всю землю изыде вещание их:

