<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 148)

*Месяца тогоже в в~и-й день.*

*Преподобнаго отца нашего онуфриа:*

*И преподобнаго отца нашего петра афонскаго:*

*И память преподобнаго отца нашего арсениа, коневскаго чудотворца.*

*На*
Господи, воззвах, *стихиры, глас и~.*

*Подобен: О*
преславнаго чудесе!

отче богомудре онуфрие, мирския себе * отлучил еси молвы, * к премирному возшел еси совершению, * того вожделев благих источника, * тамо истинную любовь достигл еси, * еяже сиянии, блаженне, освещаемь, * греховнаго мрака * молитвами твоими нас исхити.

отче богомудре онуфрие, * мраз нощный и дневный вар, * надеждею, преподобне, будущих * претерпел еси, на земли твоя уды умертвив, * небесную жизнь получил еси, * внутрь вшел еси чертога, святе, радостно, доброту безмерную зрети * зиждителя твоего.

отче богомудре онуфрие, яко сокровище тя обрет, * в пустыни крыющася славный пафнутий, и сущым в мире сказа ясно, * твоих подвигов исправления, верныя богатя повестьми, * богоугоднаго твоего жития, (с. 149) прехвальне: * егоже и нас покажи, * молитвами твоими, подражатели, славне.

*Ины стихиры преподобнаго петра, глас и подобен тойже:*

Петру божественному тезоименита, * последующа воистинну, * и ревности веры благочестно тя, преподобне, * приобщившася познахом: * благий бо закон возлюбил еси, * и онаго божественная повеления, * отче, вожделел еси, * и душу удобрил еси добродетельми. * темже тя почитаем и ублажаем.

Преподобне отче всебогате, * терпение истинно, * и любовь нелицемерну, * и надежду неуклонну, * совершенное смирение, * во умилении души стяжав, * божественнаго духа храм был еси: * егоже сияние чисто восприем, * земным свет виден был еси вторый, * жития чистотою.

Преподобне отче богодухновенне, * лета многа на земли * неявлением крыемь, * познан был еси духом * во знамениих и чудесех, * благовонием мира: * ибо источил еси живущую светлость и святыню, * и божественнаго духа воистинну благодать * любящым тя показуя.

*Слава, глас з~.*

Преподобнии отцы, во всю землю изыде вещание исправлений ваших: темже на небесех обретосте мзду трудов ваших, демонския полки погубисте, и ангельския достигосте чины, ихже житию непорочно поревновасте, дерзновение имуще ко Господу, мир испросите душам нашым.

*И ныне, праздника, или Богородичен, или крестобогородичен.*

*Подобен:*
Тридневен:

Солнце омрачися, на кресте тя пригвождена, светодавче, зрящи, и земля страхом колебашеся: людие иудейстии никакоже ущедриша беззаконнии. (с. 150)

*На стиховне октоиха. Слава, глас з~:*

Еже по образу соблюдше невредно, ум Владыку на страсти губительныя постнически утверждше, ко еже по подобию, якоже мощно, приидосте: мужески бо естество понудивше, потщавшеся хуждшее покорити лучшему, и плоть поработити духу. темже монашествующих показастеся верх, граждане пустыннии, благотекущих обучители, правило добродетелей известное: и ныне на небесех, зерцалом разрешшымся, чисте зрите святую Троицу, молющеся вкупе, о иже верою и любовию чтущих вас.

*И ныне, праздника, или Богородичен. Крестобогородичен.*

*Подобен:*
Тридневен:

Зачатие твое безсеменное, и рождество неизреченное помышляющи, удивляюся зело: како сице якоже злодей, благоволил еси умрети, сыне, пречистая плачущи взываше;

*Тропарь, глас д~:*

Боже отец наших, творяй присно с нами по твоей кротости, не отстави милость твою от нас: но молитвами их в мире управи живот наш.

*Канон октоиха един: И святых два, на и~. Канон онуфриа.*

*Глас д~. Песнь а~. Ирмос:*

Колесницы фараоновы и силу его вверже в море крепкий во бранех, воспоем песнь новую, яко прославися.

Зари трисветлыя осияемь светом, мрака мя исхити смертоноснаго согрешений, твоими, отче, молитвами, онуфрие, яко да пою память твою.

Мира отвергся, прилепился еси Христу, плоть покорил еси помыслу, и приятелище явился еси святаго духа, отче богомудре онуфрие. (с. 151)

Столпом божественнаго света наставляемь, египет оставил еси страстный, и к высоте достигл еси безстрастия, и Богу беседовал еси.

*Богородичен:*

Родила еси прежде тебе рождшагося из\ отца, пребыла же еси нетленна, и по рождестве Дева: темже Богородицу тя истинную исповедуем, препетая.

*Ин канон преподобнаго петра. Творение иосифово.*

*Глас в~. Песнь а~. Ирмос:*

Грядите, людие, поим песнь Христу Богу, раздельшему море, и наставльшему люди, яже изведе из работы египетския, яко прославися.

Другаго тя нам петра предлагает церковь днесь, просвещающа нашя мысли, памятию твоею божественною, отче пребогате.

Кала страстей очищ очи умныя, преподобне, ясно видев еси безмерную доброту Христа царя, тя прославльшаго.

Просияв тебе, трисолнечнаго божества, преблаженне, невечерний свет, содела тя чисто приятелище божественных дарований, отче богомудре.

*Богородичен:*

Иже нас, ради из тебе, Дево, в человека премногою благостию оболкся, преподобных соборы того возлюбльших препрославлен есть.

*Песнь г~. Ирмос:*

утверждаяй гром, и созидаяй дух, утверди мене, Господи, да тя пою истинно, и творю волю твою: яко несть свят, яко ты, Боже наш.

Ангельскому последуя зрению, пустыню достигл еси: и воздержанием плотския сласти увядив, ангельски пожил еси в той, блаженне.

Насаждено древо при исходищих явився воздержания (с. 152) вод, во благо, отче, время, благоплодие добродетелей, яко воистинну подал еси, онуфрие, деянием.

Всесветлая звезда вселенней от пустыни возсияв, и уяснил еси верных, зарями подвигов благочестивых соборы, отче наш онуфрие преподобне.

*Богородичен:*

Праотец разорила еси печаль, радость нам рождши, жизнодавца и избавителя, пресвятая Богородице. Егоже прилежно моли, спасти стадо твое.

*Ин. Ирмос:*

утверди нас в тебе, Господи, древом умерщвей грех, страх твой всади в сердца нас поющих тя.

умертвив яже на земли уды, преподобне, поучении оживил еси душу божественными, и получил еси вечную жизнь и светлость.

Совокупился еси яко добре пожив, с вышними, преблаженне, ликостоянии, в безмолвии пребывая, и на доброту божественную взирая.

В горах яве скрываемь, человек совокупления удалился еси, и ум весь вперил еси к небесней доброте, веселяся.

*Богородичен:*

Палату красну неизреченнаго богатства, Дево, знающе, по долгу тя славим, спасшиися рождеством твоим, всенепорочная.

*Кондак преподобнаго петра, глас в~. Подобен:*
Вышних ищя:

удалив себе человеческаго сожительства, в пещерах каменных и разселинах пожил еси, желанием божественным и любовию, петре, Господа твоего, от негоже венец приял еси: моли непрестанно, спастися нам.

*Икос:*

Мирских молв избег, и бури житейския, яко бегательны и укорны, непроходимая места достигл (с. 153) еси, и особь якоже птица, един лета многа пожил еси, в пещерах и пропастех, и разселинах, крыяся, ко Господу взирая, и того исполняя повеления: от негоже прият благодать, преподобне, яко солнце, отче, возсиял еси, моля непрестанно о всех нас.

*Седален, святаго онуфриа, глас д~ Подобен:*
Скоро предвари:

удалился еси, преподобне, и в пустынях яве водворился еси, Господа избавльшаго тя от лют присно ожидая. Темже благоугодив владыце, всеблаженне, приял еси нестареющееся небесное царство: в немже ныне водворяяся, поминай чтущыя тя.

*Слава, преподобнаго петра, глас а~. Подобен:*
Гроб твой, Cпасе:

Погребл еси страстей всевостание, умерщвлением плоти, священный отче, жизнь безконечную по смерти приял еси. Темже днесь Христова церковь празднует твою досточудную память, преподобных украшение.

*И ныне, праздника, или Богородичен:*

Настави нас на путь покаяния, уклоншыяся присно к безпутием зол, и преблагаго прогневавшыя Господа, неискусобрачная благословенная Марие, прибежище отчаянных человеков, божие жилище.

*Крестобогородичен:*

Зрящи тя, Христе, всенепорочная Мати, мертва на кресте простерта, вопияше: сыне мой собезначальне отцу и духу, что неизреченное твое сие смотрение, имже спасл еси пречистых рук твоих, щедре, создание;

*Песнь д~. Ирмос:*

услышах, Боже, слух твой, и убояхся: разумех дела твоя, и ужасохся, Господи: яко твоего хваления исполнь земля.

Совлек тленную греха ризу, отче, правды, онуфрие, во одежду облеклся еси, и внутрь чертога вселился еси. (с. 154)

Молитвами непрестанными свет божественнаго разума собрал еси в сердцы твоем, отче наш: неразумия же отбегл еси мрачныя лести, онуфрие.

Тесный шествовав путь, и прискорбный на земли, богомудре, к широкому достигл еси, и радости исполнен небесных наслаждений, преподобне.

*Богородичен:*

Спасение тя на всяко время и место призываю: не презри мене, всенепорочная, яже Бога рождшая, избавителя вкупе и Cпаса моего.

*Ин. Ирмос:*

Пришел еси от Девы, не ходатай, ни ангел, но сам, Господи, воплощся, и спасл еси всего мя человека. тем зову ти: слава силе твоей, Господи.

В горах и пещерах, мудре, бывая, божественное восхождение в сердцы положь, вся изсушил еси страстей токи божественною благодатию.

Стреляния демонов, и стрел, и ловления, до конца отбегл еси, щитом веры, преподобне, покрываемь.

Повержена при ногу твоею льстиваго змия и смех видяще, сурово свирепеющагося, петре всеславне, величие Господеви возсылаем.

*Богородичен:*

Господь из тебе родився, госпоже всенепорочная, обладающа врага миром избави вся: преподобныя же, яко возлюбльшыя сего, возвеличи.

*Песнь е~. Ирмос:*

Возсияй ми, Господи, свет повелений твоих, яко к тебе дух мой утренюет и поет тя: ты бо еси Бог наш, и к тебе прибегаю, царю мира.

Ангелом единожителя пафнутий, обрет в пустыни тя, великаго равноангельнаго светильника, благочестно жития твоего всем яви исправления, мудре.

Возсия тебе Господь, егоже от души вожделел еси, (с. 155) безстрастия свет невечерний, онуфрие: и мир в повестех непорочнаго жития твоего весь просветил еси, мудре.

Яко благопроповедуя, онуфрие блаженне, еже прилеплятися Богу нашему, на того упование от души возложил еси, и того хвалу имел еси во устех присно.

*Богородичен:*

Возсияй ми, владычце, зарю милости твоея, во тме прегрешений моих сущу, Дево: и к свету настави покаяния, молюся, и спасения жизни.

*Ин. Ирмос:*

Света подателю и веков творче, Господи, во свете твоих повелений настави нас: разве бо тебе, иного бога не знаем.

На горы честных заповедей востек, якоже моисей, преподобне, видел еси Бога яве, якоже вмещал еси, и всеми просвещся душевными чувствы, вельми прославился еси.

Мановении божественными присно удобряемь, мудре, пребыл еси страсти всякия непричастен, петре, и безстрастием яко одеждею облеклся еси, преподобне.

Леты многими сокрываемо тело твое, в просвещение наше явися, источая реки нам исцелений, и миро благодати.

*Богородичен:*

Священными гласы тя доброту иаковлю поем, плотски рождшую мирови свет иже от света, просвещающь преподобных собор.

*Песнь з~. Ирмос:*

Буря мя помышлений постигши, во глубину низвлачит мя безмерных грехов, но ты, управителю благий, предварив управи, яко пророка, и спаси мя.

Мразом померзаемей плоти твоей теплотою духа греяшеся твой дух: зноем же опаляемь, мудре, роса прохлаждаше небесная тя благодатию. (с. 156)

Ходящу ти в пустыни, от Бога предвождался еси, славне, светозарением, тамо хотящаго света прияти тя ныне прописуя, и славу присно пребывающую.

В вертепе родивыйся, и на руку старца яко младенец прияти сподоблься, младенствующа делы благими, старца в вертепе тя учиняет к лучшым.

*Богородичен:*

Бездну милости рождшая, страстей моих бездну пучиною щедрот твоих потопльши, тучу от души подаждь ми слез, богородительнице всенепорочная.

*Ин. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

утверждся крепостию духа, всю вражию крепость смирил еси, и победитель быв, ко Христу венценосец востекл еси.

Стопам последуя был еси, преподобне, петру верховному, каменю веры, егоже и звание имел еси, и верою богатно обогатился еси.

Подвигом божественным подвизался еси, отче, и веру подобно соблюл еси: прочее тебе предлежит добраго делания венец.

*Богородичен:*

Во утробу твою вселися, и все человеческое существо обожи, и преподобных, чистая, множество священно привлече.

*Кондак, глас г~. Подобен:*
Дева днесь:

Сиянием духа пресвятаго, богомудре, просвещся, оставил еси яже в житии молвы пустыню же достиг, преподобне отче, возвеселил еси иже над всеми Бога и зиждителя: сего ради прославляет тя Христос, блаженне, великий дародатель.

*Икос:*

Кто изречет твоя подвиги, всеблаженне; или кто от (с. 157) земнородных достойно похвалит твое житие, онуфрие отче; якоже безплотен пожил еси былии питаемь. пищу же имел еси Христа Бога, на негоже твою надежду положил еси, наг ходя в пустынях, студень и мраз яко безплотен терпя: сего ради той тя светильника показа, блаженне, великий дародатель.

*Песнь з~. Ирмос:*

Глаголавый на горе с моисеом, и образ девства явлей в купине: благословен еси, Боже отец наших.

На горе илию препитавый враном, той тебе ангелом пищу посылает, тя величая, преподобне, того возвеличившаго.

Якоже финикс, при исходищах прозяб водных воздержания, пищу имел еси финики, питався пищею болезней твоих.

Видении разширяяся, отче, болезньми питался еси воздержания: и ныне получил еси горнее благопитание, онуфрие.

*Богородичен:*

Иже во чрево Девы вселивыйся, и сие небес ширши показавый, благословен еси, Господи, Боже отец наших.

*Ин. Ирмос:*

Телу златому премудрыя дети не послужиша, и в пламень сами поидоша, и боги их обругаша, среди пламене возопиша, и ороси я ангел: услышася уже уст ваших молитва.

Твердым помыслом на рамо крест взем, распеншемуся последовал еси, яко монах освящен, опаляя яко хврастие страсти, и вопия, преблаженне: благословен еси, Господи, Боже отец наших.

Тя леты многими сокровена, яко сокровище являет тайно, божественное слово, петре преподобне, в явленно снабдение, всем втайне стяжавшым греховныя скверны, явленна тя молитвенника, кающымся ясно. (с. 158)

Благовонно Христу обетом добродетелей явися каждение, миро изливаемо благовонно от честных мощей твоих, всем зрящым во удивление изливая: с плотию бо ангельское житие пожил еси.

*Богородичен:*

Красну обрет и добру в женах тя, пресвятая, прекрасное слово вселися в пресвятое чрево твое, вся лики преподобных освещь, зовущыя: благословен еси, Господи, Боже отец наших.

*Песнь и~. Ирмос:*

Земля, и вся яже на ней, море и вси источницы, небеса небес свет и тма, мраз и зной, сынове человечестии, священницы, благословите Господа, и превозносите его во веки.

Землю дольную преминув, небесную стяжал еси жизнь, и безплотных ликом счислился еси, нося плоть, онуфрие блаженне, и землю кротких наследовал еси, юже тебе подаде Христос во веки.

Слезныя капли гасило стяжал еси воистинну, страстным разгорением, и любовию огня божественнаго росе совокупился еси безстрастия, Христу Богу нашему: темже тя чтим, онуфрие богомудре.

Ангельскому житию поревновавша, непрестанными молитвами, рукою ангела своим тайнам причастника, отче, Христос тя показа, великаго совета воистинну ангел, егоже превозносим во веки.

*Богородичен:*

Земле святая, из неяже Христос прозябе клас жизни, и истаявшее гладом назда, человеческое естество древния злобы, Богомати всенепорочная: темже тя поем во веки.

*Ин. Ирмос:*

В пещь огненную ко отроком еврейским снизшедшаго, и пламень в росу преложшаго Бога, пойте, дела, яко Господа, и превозносите во вся веки. (с. 159)

Блаженства божественнаго сподобился еси воистинну, петре богомудре, волею обнищав, и всегда, мудре, плакав, и кроток быв, наследил еси землю кротких.

Бодр имея помысл, успил еси страстей востания, и уснув сон должный, ныне праведным всем, пребогате, неусыпающь явился еси тя чтущым молитвенник.

Зимою и варом, мудре, победив зиму демонскую, духовною теплотою потребляеши яве, и страсти умерщвляеши телесныя, безстрастия облистая сиянием.

В горе афонстей вселился еси, якоже на кармильстей иногда, петре богомудре, фесвитянин илиа, в безмолвии Бога усердно ищай, досточудне: и сего зрения яко преподобен сподобился еси.

*Богородичен:*

уныл имея помысл, и душу сластьми отягчену, к тебе прибегая, богородительнице чистая, вопию ти: воздвигни и спаси мя отчаяннаго и осужденнаго.

*Песнь ф~. Ирмос:*

Яко сотвори мне величие сильный, и свято имя его, и милость его в род и род боящымся его.

Взирании непрестанными, яже к Богу, отче богомудре, обожаемь причастием его, был еси Бог: и со ангелы служя, сего славиши присно.

умертвив плоть, победил еси врага: преставился еси к невечерней зари, небесных благ ты наследник быв, отче онуфрие.

Любовию творящих святый твой праздник, от всякаго треволнения страстей мольбами твоими избавляй присно яко дерзновение обрет у Cпаса, онуфрие.

*Богородичен:*

Надежду тя и стену стяжавше, пречистая, уповаем (с. 160) улучити благая молитвами твоими, чистая, яже обеща Христос, воплотивыйся из тебе нас ради.

*Ин. Ирмос:*

*От*
Бога Бога слова, неизреченною мудростию пришедшаго обновити адама, ядию в тление падшаго люте, от святыя Девы неизреченно воплотившагося нас ради, вернии единомудренно песньми величаем.

Крепостию и державою, Христос Бог тя препоясав укрепи, победити хитрости демонския, пребогате, яко возлюбльша сего от всего сердца и души. сего ради тя верою ублажаем и любовию.

Явился еси в дому господни, яко маслина, богомудре, елеем потов твоих, наша умащая лица, творящих твой сей славный и божественный праздник, монахов украшение, преподобных верховник.

Твое преславное источившее, всеславный петре, тело, благовонно и красно миро, верныя благовония исполни: благовоние бо Богу, и жив и по кончине яве показался еси. темже тя достойно ублажаем.

Освященный Господу Богу нашему сосуде, мучеником и апостолом и ангелом собеседниче, о всех моли, верою тя чтущих на земли, да обрящем вси согрешений оставление.

*Богородичен:*

Пощади мя, Господи, пощади, егда хощеши ми судити, и не осуди мене во огнь, ниже яростию обличиши мене, молит тя Дева, тебе рождшая, Христе, и ангельстии собори, и преподобных совокупления.

*Светилен. Подобен:*
Жены услышите:

Ангельстии удивишася чини твоим подвигом, яже в пустыни творил еси, онуфрие богоносе: три бо к шестидесятим лета, отче, постился еси. и ныне, (с. 161) всеблаженне преподобне, со Христом царствуеши в непреходимыя веки.

*Слава, святаго петра, глас тойже.*

Петру тезоименитаго верховному вси, постников похвалу, и преподобных славу, столпа небеснаго, цвета афонскаго, велегласно песньми почтим по долгу, яко молитвенника нам всем.

*Богородичен:*

Богородицу тя воистинну исповедуем, владычце, тебе ради спасшиися: ибо Бога неизреченно родила еси, разрушшаго крестом смерть, и к себе привлекша преподобных соборы. с нимиже тя восхваляем, Дево.

*На стиховне октоиха. Слава, глас и~:*

Монахов множества наставники вас почитаем, отцы всечестнии: имиже мы воистинну стезю правую шествовати познахом. блажени есте, Христу работавшии, и вражию низложисте силу, господни угодницы, ангелом святым сопричастницы: с нимиже молитеся Господеви помиловатися душам нашым.

*Крестобогородичен. Подобен: О*
преславнаго чудесе!

Юница нескверная, * юнца видящи на древе, * пригвождаема волею, * рыдающи жалостне, * увы мне, вопияше, * любимейшее чадо: что ти сонм воздаде безблагодатный еврейский, * хотя мя обезчадствовати * от тебе, вселюбезне;

*На литургии, блаженна от канона петра, песнь г~: и онуфриа, песнь з~. Прокимен, глас з~:*
Честна пред Господем смерть преподобных его. *Стих:*
Что воздам Господеви: *Апостол к галатом, зачало сг~и. Аллилуиа, глас з~:*
Блажен муж бояйся Господа: *Стих:*
Сильно на земли будет: *Евангелие матфеа, зачало м~г. Причастен:*
Радуйтеся, праведнии, о Господе:

