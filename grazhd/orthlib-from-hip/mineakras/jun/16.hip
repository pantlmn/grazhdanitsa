<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 213)

*Месяца тогоже в з~и-й день.*

*Святаго и чудотворца тихона амафунтскаго.*

*Стихиры, глас и~. Подобен:*
Что вы наречем:

Имея житие равноангельное, * отложением сластей * сосуд показался еси божий. * Сего ради тя, мудре, * святителя людем божественна * достойно поставляет, * и (с. 214) столп, и утверждение веры, тихоне, * показует, богодохновенне, * на водах православия пасуща, * твое стадо, священне.

Божественнаго исполнен разума, * стада явился еси словеснаго, * сие воспитавая благочестивно * на злаце истинных учений, * всемудр пастырь. * темже твое святое ныне торжество почитаем, * прославльшаго тя Господа велегласно славяще: * тихоне богомудре, всеблаженне, моли, спастися душам нашым.

Чудесы Бог тя прослави, * славяй, отче, славящих его присно, * во время бо честныя * и божественныя памяти твоея, мудре, * зрится грезн зрел сущь * поющым преславное чудо: * от негоже вернии причащающеся, * освящение и пользу приемлют, * достойно тя славящии.

*Ины стихиры Богородицы, глас и подобен тойже:*

Странное таинство, чистая, * безсеменнаго твоего рождества, Дево, и ужасно, * превосходя величеством * всяку мысль человечу. * Егоже бо не терпят зрети многоочитии, и вси чины святых ангел боятся, нам плотию породила еси, * не отступльша же отча существа, * славим рождшую тя, богоневесто.

Кому уподобилася еси, окаянная, * к покаянию никакоже возничущи, душе, * и огня не ужасаешися злых ждущаго; * востани, и едину к заступлению * скорую призови, и возопий: * Дево Мати, * моли твоего сына, * и Бога нашего, * избавити мя сетей льстиваго.

Всех заступление, владычце, * пучиною преклонена мя темною, * и люте житейским треволнением * потопляемому мне присно, * каплю милости твоея низпосли, * и руку помощи твоея подаждь ми, * и части (с. 215) сподоби мя * избранных и праведных, * яко бездну рождшая человеколюбца.

*Слава, и ныне, Богородичен, подобен тойже:*

огнь рождши нестерпимый, * попаляющ грехи, * и орошающ верныя, * вещная безмерных моих, * пренепорочная чистая, согрешений * попали молитвами твоими, * и росою истаявшую страстьми душу мою прохлади, * яко да твою велегласно * милость и силу величаю, раб твой.

*Крестобогородичен. Подобен: тойже:*

Агница, агнца яко виде * на древе простерта волею крестнем, * вопияше матерски, * болезнующи с плачем: * сыне мой, * что странное сие видение; * всем живот даяй яко Господь, * како умерщвляешися, долготерпеливе, * земным подая воскресение; * славлю твое многое, Боже мой, снизхождение.

*Тропарь, глас а~.*

Пустынный житель, и в телеси ангел, и чудотворец явился еси, богоносе отче наш тихоне: постом, бдением, молитвою, небесная дарования приим, исцеляеши недужныя, и душы верою притекающих ти. слава давшему тебе крепость: слава венчавшему тя: слава действующему тобою всем исцеления.

*На утрени оба канона октоиха: и святаго на д~.*

*Творение Феофаново.*

*Глас и~. Песнь а~. Ирмос:*

Колесницегонителя фараоня погрузи чудотворяй иногда моисейский жезл, крестообразно поразив и разделив море, Исраиля же беглеца, пешеходца, спасе, песнь Богови воспевающа.

Видении паче ума исполняемь, тихоне блаженне, и оттуду божественныя зари насыщаяся, подаждь поющым (с. 216) тя благодатный глас: имже явимся достойни твоя добродетели поведати.

Приемся пути лучшаго от юности, все прародительное имение, якоже прах мимо текл еси, и нищым раздав, воздаяние обрел еси сторицею, глаголом, блаженне, веровав Господа твоего.

Иже в вышних почиваяй, и сердце твое добродетелей дом обрет, вселися, и в тебе упокоися, со отцем бо, якоже рече, обитель в тебе сотвори, пред\ъочищену духом.

*Богородичен:*

Бог человек бысть, из утробы твоея, пречистая, и Деву паки тя по рождестве сохрани: естество же обожив, еже подобию сопротивно, даде первое достояние.

*Песнь г~. Ирмос:*

утверждей в начале небеса разумом, и землю на водах основавый, на камени мя, Христе, заповедей твоих утверди: яко несть свят, паче тебе, едине человеколюбче.

Злато и сребро якоже землю попираемую вменил еси, и яко уметы мирскую славу: неуклонно бо твой ум возвел еси к нетленным, яже и получив, вселился еси, тихоне богомудре, пребогате.

Яко да лучшую жизнь, и вечно пребывающую получиши, священный тихоне, преобидел еси жизнь тленную, мучениче, произволением всем делу сам себе вдав.

Стоял еси на судищи иногда мучительсте, исповедая Христа царя со дерзновением, не ужасаяся ран, ни смерти, чудне, враги вспять твоими глаголы уловил еси.

*Богородичен:*

Не отринул еси, Христе, облещися в смердящаго, и далече тебе бывша грехом: но от ложесн прием (с. 217) девических нищету мою, боготвориши и спасаеши за многую благость.

*Седален, глас д~. Подобен:*
Скоро предвари:

улучити желая вечную жизнь, от страстей очистил еси твою душу воистинну, богомудре отче наш. темже священия приял еси зарю, дарования исцелений изливаеши верою к покрову твоему притекающым, тихоне блаженне.

*Слава, и ныне, Богородичен:*

Едина рождшая творца всему, едина украсившая человечество рождеством твоим, богоневесто, избави мя о сети льстиваго врага, постави мя на камени Христовых хотений, того молящи прилежно, егоже воплотила еси.

*Крестобогородичен:*

Дево пренепорочная, Мати Христа Бога, оружие пройде твою пресвятую душу, егда распинаема видела еси волею сына и Бога твоего: егоже, благословенная, молящи не престай, прощение прегрешений нам даровати.

*Песнь д~. Ирмос:*

Ты моя крепость, Господи, ты моя и сила, ты мой Бог, ты мое радование, не оставль недра отча, и нашу нищету посетив. Тем с пророком аввакумом зову ти: силе твоей слава, человеколюбче.

Прием, отче, крепость духа, непобедимь явился еси и неутолимь: укрепляеши якоже воевода воины, ко устремлению призывая. темже и без крове твою победу поставль, мучения венец приял еси.

Освящся, тихоне, Богу, совершая священныя законы, пожил еси, а не якоже наятый пастырь, но по стаде душу твою полагая. темже волки убив, к пажити живоносней Христово наставил еси стадо.

Твою честную воистинну почитает память кипрский (с. 218) остров, ликуя со всею землею. И еже в нем излиянием чудес поведая, приложи к видению ныне единаче зрети хотящым сад преславнаго прозябения.

*Богородичен:*

Свет от света просияв безлетно, сыне отечь, в последняя от ложесн прошел еси девических, всего адама древле умерщвленнаго собою исправляя. темже твою матерь Богородицу воистинну чтуще вернии проповедаем.

*Песнь е~. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих пути моя направи, молюся.

Истиннаго видения, славне, быв, тихоне, исполнен, тщия мудрости рачащыя обличил еси, демонскую прелесть отгоня, и басни вся, и кипрская дела мерзская.

Чисто житие имея, еже паче ума делы совершая. всеосвященным образом трапезе божественней предста, Христове. темже молитвами твоими, богомудре тихоне, демонския храмы опровергл еси.

Распятся якоже павел миру, и мир распя, пребогате, себе, не жил еси плоти, но Богу и духу, богоносе тихоне. темже улучил, ихже желал еси: и нас твоих рабов помяни.

*Богородичен:*

Неискусобрачная явилася еси, Мати, светлейши солнца: кто бо от века слыша Деву доящу; на тебе же вся боголепно, Дево Мати, устроишася, рождшей зиждителя твоего.

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Демонское сплетение от твоего стада отгоня, чудне, (с. 219) и идольскую прогоня лесть многобожную, страшен показался еси сопротивным, богоглаголиве тихоне премудре.

Прослави тя Бог, иже тобою прославленный, в знамениих страшна, в чудесех велика нам даровав, богоносе тихоне, верно тя блажащым.

Освятил еси твою, мудре, жив честную землю, и прешед от нея ко приятию небесному, чудесы прославил еси преславными, тихоне, владыце друже искренний.

*Богородичен:*

умерщвления ми плод, иже древле естеством в раи, жизни же ты плод, божественный рай, Богородице, процвела еси: имже питаяся, не ктому смерти порабощен буду.

*Кондак, глас г~. Подобен:*
Дева днесь:

В постничестве, святе, боголюбезном пребыв, утешителеву силу с высоты приял еси, идол низложити прелести, люди же спасти, демоны отгнати, недуги исцеляти. сего ради почитаем тя яко божия друга, тихоне блаженне.

*Песнь з~. Ирмос:*

Халдейская пещь огнем распалаемая, орошашеся духом, божиим предстоянием, отроцы пояху: благословен еси, Боже отец наших:

уста божественная быв, человеки от недостоинства ты достойны соделал еси, многочудне тихоне. темже тя Христос чудесы и по кончине воистинну прослави.

В желании быв онех надежд, всего мирскаго, отче, пристрастия мудре отреклся еси. темже и провозвестил еси, якоже пророк, мудре тихоне, твою кончину.

Сошедшеся празднолюбцы, тайными видении кипр пройдем, и сада делание преславно видим, от негоже мир об\ъемлет чисто спасение.

*Богородичен:*

Плод чрева твоего, Богородице Дево, онаго причащшымся (с. 220) безсмертие источает: евин бо долг ты разрешила еси, Бога рождши.

*Песнь и~. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Священнейшу исткал еси одежду твою, прехвальне тихоне, добродетелей украшь добротами: темже и явление якоже от благовония сказуя твою кончину, сущым окрест тебе провозвещая, славити Cпаса устроял еси, блаженне, Христа превозносите во веки.

Закон телесе забыв, якоже безплотен текл еси, идеже венец тебе вышняго звания, богомудре, уготовася: не бо плоти и крови, тихоне, обещался еси пожити, темже доброты зриши Христова царства, с ним царствуя во вся веки.

Победоносец был еси на вся враги Христовы, совестным мучением держался еси, и нравом жря себе вольным, тихоне мудре, пред\ всеми бо мучители вопиял еси: Христос Бог есть, и богов лжеименных память да погибнет во веки.

*Богородичен:*

Пресвятая владычце, миру помощнице, скорбных крепкое прибежище, едина заступнице сущих в нуждах рабов твоих, твое достояние изми от бед и скорбей различных, да верою вопием: радуйся, мира радосте и спасение.

*Песнь ф~. Ирмос:*

устрашися всяк слух неизреченна божия снизхождения, яко вышний волею сниде даже и до плоти, от девическаго чрева быв человек. темже пречистую Богородицу, вернии, величаем.

Пение тебе, тихоне, священно от устен недостойных приносимо приими, воздаяние подавая, грехов (с. 221) избавление, молитвами твоими к Богу: ходатая бо тя вси предлагаем, чтущии твою верно память.

Помаза тя дух чистый и пресвятый елеем радости, преславне, дарований множеством украси, и царствовати с ним славно сподобися, тихоне всеосвященне, священников удобрение и похвала.

О твоих, тихоне священне, благодати чудес! не может сказати язык человечь видимое: от невлажна бо прозябения лознаго первее, ныне скорым мановением, преславно творит грезн зрел.

Победы мне на страсти молитвами твоими подаждь, молюся, и сподоби улучити мя, тихоне, человеколюбия божия, и благих наслаждения, и красоты его прияти, любовию тепле блажащаго.

*Богородичен:*

Спаси мя, Мати божия, яже мирови спасение рождшая, молитвами твоими, от многообразных находящих ми, и многоплетенных искушений: на тя бо надежду спасения моего возложих верно раб твой.

