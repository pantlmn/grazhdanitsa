<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 461)

*ПРИЛОЖЕНИЕ*

*Месяца тогоже в и~и-й день.*

*Служба пресвятей Богородице, совершаемая в Боголюбской обители в день празднества святой чудотворной Боголюбской иконе Божией Матри.*

*На*
Господи воззвах: *стихиры на и~.*

*Глас д~.*

Ныне страна российская о тебе хвалится и веселится, имеющи тя заступницу непостыдную, и стену нерушиму, граду нашему непоколебимое основание, стража неусыпна земли российския. Не престай и ныне твоими молитвами, владычце боголюбивая, избавляти твоя люди от всех бед.

Тебе припадают, госпоже, святителей сословие, царие же и князи и весь народ, умильно молящеся, и любезно целуют твой образ, боголюбивая, глаголюще: чтущий тя град всегда спасай от всех бед.

Божественными детелми соблюдаеши и покрываеши от вражиих нахождений, любовию празднующыя преславное явление твое, боголюбивая, благоверному князю андрею, и зовущыя ти: ты еси крепость наша и утверждение, и радование боголепное. видя же тя молящуюся о нас, И мы покланяемся сыну твоему и Богу нашему, и глаголем: Иисусе всесильне, спаси душы нашя, яко милосерд.

Днесь священнособравшеся, восхвалим Богородицу: пресвятая Дево, многая твоя величия, и чудес пучина: ты бо еси нам святое ограждение, и похвала и слава, и источник исцелений. (с. 462) празднующе святому твоему образу, боголюбивая, молимся глаголюще, Иисусе всесильне, спаси душы нашя, яко милосерд.

Благочестно пречистая, честными твоими молитвами, огради и сохрани, и страшны врагом и неработны яви, творящыя празднество твоему образу, боголюбивая: да сыну твоему зовем: Иисусе всесильне, спаси душы нашя, яко милосерд.

*Слава, и ныне: глас и~.*

Приидите, возрадуемся державней заступнице рода нашего, царице Богородице, приидите, поклонимся ей в чудном и почитаемом ангелы, честном ея образе: дарует бо Богородица верным обильныя дары целебныя от неистощимаго источника святыя иконы боголюбския, искушений и бед, и всякаго греха избавляет нас, благочестно и богоприятно прославляющих и чтущих светлую икону ея: тем воспевающе воззовем боголюбивей: радуйся любезная верным помощнице, во спасение душ наших.

*На литии стихиры: глас з~.*

Небесный царю, человеколюбче Господи, долготерпеливе и многомилостиве, призри от святаго жилища твоего, виждь смирение наше, виждь и озлобление наше: и не яростию твоею обличиши нас, ниже гневом твоим накажеши нас, и не предаждь нас в нашествие языком, или в руки врагом, да не когда рекут языцы: где есть Бог их; мы же людие твои, и овцы пажити твоея, и имя твое призываем. имаши естественную благость твою, сего ради покрывай град сей (или обитель сию). имаши приснодеву молитвенницу, рождшую тя, слове божий, имаши лик апостолов, и множество мучеников и преподобных: приими моление их о (с. 463) людех согрешших и отчаянных, и спаси, незлобиве, достояние твое.

*Глас г~.*

Приидите вси концы земли, честному образу божия матере поклонимся: та бо руце к сыну воздеющи молится о нас и тоя святым образом наша страна оживлена бысть. мы же псалмы и песньми духовными поя ей со всеми святыми, празднуем днесь светло.

Велми добротою украси тя Бог: яко человеком свет даде на руку твоею, боголюбивая, ты же в сиянии его сущи упование Христианом, помощница им в нуждах и скорбех, боголюбивая, и пристанище труждающымся, моли избавитися нам от напастей, любовию поющым тя, и молящымся всечестному твоему образу, боголюбивая.

*Слава, и ныне: глас и~.*

Тя молим предстательницу нашу, пречистая боголюбивая, одержими печалми, не остави до конца погибнути рабом твоим, но ускори из\ъяти нас от настоящаго гнева и скорби. о пресвятая Дево чистая, ты бо еси нам стена и помощь, боголюбивая.

*И ектении.*

*На стиховне стихиры, глас и~:*

Радуйся Богородице всепетая, радуйся источниче живота верным, притекающым к тебе: радуйся всех владычце, госпоже твари благословенная, радуйся всенепорочная и препрославленная, радуйся палато, радуйся божественное селение, радуйся всепречистая, радуйся Мати Дево, радуйся боголюбивая. (с. 464)

*Стих:*
Помяну имя твое, во всяком роде и роде.

Радуйся боголюбивая Богородице, пречистая Мати Христова. радуйся верных надеждо: радуйся мира очищение: радуйся всякия скорби избавляющая рабы твоя: радуйся человеком утешение живоносное: радуйся заступление призывающым тя, боголюбивая: радуйся божие пребывание и горо святая.

*Стих:*
Слыши дщи и виждь, и приклони ухо твое:

Радуйся боголюбивая Богородице, Мати Христова, радуйся едина надежда человеком и заступление, радуйся освященная палато: радуйся прибежище: радуйся светильниче света светлый, радуйся раю: радуйся божественное селение: радуйся источниче, источающий воду жизни притекающым к тебе, боголюбивая.

*Слава, и ныне: глас д~.*

Ты еси Богородице, ангелов радость, ты еси человеком слава, боголюбивая, ты верным надежда, Богородице всепетая, предстательнице наша, и к тебе прибегаем во всякой нужде, яко да молитвами твоими от стрел вражиих, и пагубы душетленныя, и всяких скорбей избавимся вси, воспевающии тя, боголюбивая.

*Тропарь, глас а~.*

Боголюбивая царице, неискусомужная Дево Богородице Марие, моли за ны тебе возлюбившаго, и рождшагося от тебе сына твоего, Христа Бога нашего, подати нам оставление прегрешений, мирови мир, благоплодно из\ъобилие, на враги же одоление, пастырем святыню, и всему человечу роду спасение. грады наша и страны российския от нахождения иноплеменных заступи, и от междоусобныя брани сохрани. о Мати боголюбивая Дево! о царице всепетая! Ризою своею покрый нас от всякаго зла, от видимых и невидимых враг защити, и спаси душы нашя. (с. 465)

*На утрени по а~-й кафисме седален, глас е~.*

Пречистая Дево боголюбивая, помилуй нас прибегающих с верою к тебе, милосердой, и просящих теплаго заступления твоего: можеши бо, яко благая, всех спасти, и яко Мати Бога вышняго, матерними твоими молитвами всегда избавляеши чтущих тя от всех бед, боголюбивая.

*Слава, и ныне: глас тойже.*

*По в~-й кафисме седален, глас а~.*

Матрь тя божию молим вси воистинну, и к щедротам твоим вопием, любовию прибегающе к твоей благости: тя бо имамы грешнии заступницу, боголюбивая, и тебе стяжахом в напастех спасение, едину пречистую.

*Слава, и ныне: глас тойже.*

*Величание.*

Величаем тя, пресвятая Дево, и чтим образ твой святый, егоже благоверный князь андрей даде нам на враги в победу, и всем верным во спасение.

*псалом:*
Велий Господь, и хвален зело:

*По полиелеи седален, глас а~.*

Стена необоримая нам Христианом еси, Богородице Дево: к тебе бо прибегающе, невредимы пребываем, и паки согрешающе, имамы тя молитвенницу, боголюбивая. тем благодаряще вопием ти: радуйся благодатная, Господь с тобою.

*Слава, и ныне: тойже.*

*По н~-м псалме стихира, глас з~.*
Не ввери мя человеческому предстательству:

*Канон, глас д~.*
(с. 466)

*Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

Благоговеют пред\ тобою, Богородице, ангелов начальницы, и святых чини честно служат ти, праведнии красуются, князь же андрей молится, и град владимир похваляется светло. мы же грешнии, припадая к твоей святой иконе, боголюбивая, милости просим: озари наша сердца, пресвятая Дево Богородице.

Князь андрей вопияше со слезами: пресвятая царице Богородице, упование Христианом, умоли сына своего, Христа Бога нашего о державе твоей: ты бо изволила еси в пределех страны владимирския, обители своей славно создатися во имя твое, боголюбивая.

Приидите, Христоименитии людие, умы тайно очистившеся, притецем в храм матери Христа Бога нашего, боголюбимое место страны владимирския, яко богоприятное селение, видяще: в нем бо являет нам свою милость владычца.

Под\ кров твой, Богородице Дево, прибегаем вси роди человечестии, просвети, боголюбивая, место святое торжества твоего: и мы, грешнии раби твои, молящеся пречистей твоей иконе, просим от тебе прияти великия милости.

*Песнь г~. Ирмос:*

Твоя песнословцы Богородице, живый и независтный источниче, лик себе совокупльшыя, духовно утверди: в божественней твоей славе венцев славы сподоби.

Заступница и покров граду владимиру, и всякому граду и стране, буди нам помощница и прибежище, боголюбивая, всех нас заступи, госпоже царице и Богородице, и во всяких злых местех верныя сохрани. (с. 467)

Приими хвалу от уст наших недостойных, о пресвятая Богородице Дево боголюбивая, надеждо наша и похвало, покланяемся твоему преславному образу: мольбу приими о рабех твоих.

Пречистеи руце твои, царице и Богородице, милостивно воздвигни к сыну твоему и Богу нашему, просящи отпущения согрешений наших, и житие наше исправи, и всякия благодати исполни нас и милости сподоби.

Пресвятая Дево, Мати боголюбивая, сохрани рабы твоя от всякия сопротивныя силы, и избави от всякия напасти, и радость миру сотвори душевную и телесную, и презри нам вся согрешения.

*Седален, глас в~.*

Моление теплое и стена необоримая, милости источниче, мирови прибежище, прилежно вопием ти: Богородице владычце, предвари, и от бед избави нас, едина вскоре предстательствующая.

*Песнь д~. Ирмос:*

Седяй в славе, на престоле божества, во облаце легце прииде Иисус пребожественный, нетленною дланию, и спасе зовущыя: слава Христе, силе твоей.

Евангелиа Христова богогласный списатель лука написа образ твой чудный, всенепорочная владычце, и младенца ти превечнаго на руку из\ъобрази: святый же князь андрей в нощном видении узревши тя молящуюся за ны, даде нам образ твоего моления, к немуже притекающыя бед и напастей избавляеши.

О пресвятая Дево Богородице, ты изволила еси изыти из\ греческия страны в чудотворном образе твоем, и доити до святаго места, идеже и явилася еси князю андрею: он же моляся (с. 468) тебе, со слезами вопияше: пресвятая Дево Богородице, избави нас всяких бед и скорбей.

На тя упование возложихом, боголюбивая Мати Дево, предстательницу тя живота тверду и непоколебиму стяжахом, моли о нас рабех твоих всещедраго Бога.

Ты еси похвала и венец святым всем, вси на тя по Бозе надежду возложихом, и тебе молимся, боголюбивая царице, божия Мати, помощнице грешным и спасение рабом твоим.

*Песнь е~. Ирмос:*

ужасошася всяческая о божественней славе твоей: ты бо неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

Всякое место, пресвятая Дево Богородице, своею милостию просвещаеши, граду же владимиру и месту боголюбимому, великая похвала и утверждение, в бедах сущым скорая помощница.

Проповедует преславно величия твоя лавра, яже бо твое имя начало прия, Мати божия боголюбивая: хвалят молебницы, и величают чудотворный образ твоего моления о нас и глаголют: утверди Господи обитель сию.

Приспе днесь память твоя, княже андрее, радуется преславный град владимир, и боголюбимое место красуется зовущи: пресвятая Дево Богородице, спаси нас и избави от всякия нужды и печали.

Марие, златая кадильнице, страсти пагубныя отжени от нас, и утверди нас непоколебимых, пресвятая Дево боголюбивая, не имамы бо иныя помощи разве тебе, владычце. (с. 469)

*Песнь з~. Ирмос:*

Божественное сие и всечестное совершающе празднество, богомудрии, Богоматере, приидите руками восплещим, от нея рождшагося Бога славим.

Пришествием честнаго образа твоего, царице Богородице, освятила еси место боголюбимое, на немже обитель свою от древних лет сохраняеши, идеже и нас сподоби тебе пети чистыми сердцы.

Не ужасайся княже андрее, и не дивися, видев образ пречистыя Богородицы, от греческия страны изшедший, доити же града ростова неизволивший: се бо дойде до места святаго, свыше пронареченнаго, и подвиже вопити тебе к преблагословенней: о всемилостивая! моли о нас сына своего, Христа Бога нашего.

Воздвигнем руце свои горе, и вознесем хваления Господеви: се бо воистинну прииде пречистая Дева и Богородица боголюбивая, вся озаряя верныя божественною своею иконою.

Храм живый и освященный сущи, пренепорочная, пребезначальное слово плотию родила еси, безсловесия мир избавльшее: избави и нас от напастей твоими молитвами, боголюбивая.

*Кондак, глас и~.*

Дево и Мати боголюбивая, царице Марие Богородице, милостивая ходатаице к сыну своему и Богу нашему за ны рабы твоя! ты, отроковице, благоизволила еси твоему пречудному образу, его же написа богоглаголивый лука, первее от страны греческия, потом же и от царствующаго града киева изыти, по умолению благовернаго князя андрея, и явити милость свою новопросвещенным людем страны сея, но не изволивши достигнути града ростова, возлюбила еси пребывати в пределех владимирских, идеже и явилася еси верному рабу твоему князю (с. 470) андрею, молящися о людех твоих сыну и Богу твоему, якоже древле святому андрею в храме влахернском. Темже святый князь андрей новописав тебе, молитвенницу о людех твоих, остави нам сей молитвенный лик твой, боголюбивая Мати, и основа обитель в месте твоего явления, из\ неяже от чудотворныя твоея иконы и по всей стране российстей милость и помощь и исцеление подаеши с верою приходящым к тебе: яко о тебе Богородице вся тварь радуется.

*Тропарь, глас а~.*

Всепетая и всесильная царице Богородице, Мати всея твари содетеля, Христианская надеждо и заступнице, печальных утешение, ненадеющихся и отчаявшихся скорое надеяние, молим тя, милостива буди нам грешным и не остави раб своих, и не отрини моления верных, в скорбех и бедах, пред\ честным образом твоим избавления требующих. о владычце, благая помощнице! ризою твоею честною нас защити и от всех зол избави, молящи сына твоего, Христа Бога нашего, да спасет душы нашя, яко милосерд.

*Песнь з~. Ирмос:*

Не послужиша твари богомудрии паче создавшаго, но огненное прещение мужески поправше, радовахуся поюще: препетый отцев Господь и Бог благословен еси.

Боголюбивому житию первоначальник и наставник княже андрее был еси, и молебно подвизался еси пред\ пречудным образом божия матере: светлейши бо солнца возсия пречистная икона пресвятыя Богородицы, ей же молися спастися нам.

Херувим и серафим превышши явилася еси Богородице: ты бо едина прияла еси невместимаго Бога во утробе своей, и (с. 471) благоволила доити образу твоему боголюбимаго места. мы же раби твои вси вернии песнми тя ублажаем.

Пресвятая госпоже Дево Богородице, Мати Христа Бога нашего, всяко можеши нам быти помощница: посетившая чудным образом твоим боголюбимое место сие, боголюбивая владычце, посети и нас, и не остави, якоже сама веси, с верою приходящих к тебе.

Приступи к чудному образу боголюбивыя Богоматере великий князь андрей, и простер руце свои взем яко безценное сокровище, и возвести отцу своему, како чудесно из\ вышеграда посети место боголюбимое.

*Песнь и~. Ирмос:*

отроки благочестивыя в пещи рождество Богородичо спасло есть: тогда убо образуемое, ныне же действуемое, вселенную всю воздвизает пети тебе: Господа пойте дела, и превозносите его во вся веки.

Приими моление наше, пречистая Богородице, сохрани и заступи от всякаго зла, и не отрини нас от своего честнаго образа: тя бо имамы молитвенницу теплу и стену тверду и покров нерушимый, и земли нашей великую похвалу и утверждение.

Радуемся душею и веселимся сердцем, взирающе на образ твой, пресвятая Богородице боголюбивая, имуще тя державу непобедимую и утверждение непоколебимое, надежду и упование, и душам нашым спасение.

Помощница еси в скорбех и в напастех и бедах, и в темницах избавление, на брани и в ратех заступление, богоотроковице чистая, и избавление всем верным человеком и похвала, и граду нашему великое утверждение. (с. 472)

*Песнь ф~. Ирмос:*

Всяк земнородный да взыграется духом просвещаемь, да торжествует же безплотных умов естество, почитающее священное торжество Богоматере, и да вопиет, радуйся всеблаженная Богородице, чистая приснодево.

Се тебе, пресвятая царице боголюбивая, посылается с небесе архангел гавриил, царя всех и Бога провозвестити пришествие, и возгласити тебе: радуйся благодатная, Господь с тобою.

Радуйся, Мати Дево, радуйся пречистая, приятелище божие, радуйся свещнице света, адамово воззвание и евино избавление, горо святая и преславная, и священный чертоже.

Ты еси похвала Христианом владычце, ты оружие на враги и стена, к тебе прибегаем, тя и ныне на помощь призываем: госпоже царице Богородице, спаси и сохрани правоверныя люди твоя, боголюбивая.

О всемилостивая Христианом помощнице не может тя воспети достойно ум человеческий и ангельский, яко всея твари честнейшую, небесных и земных сил славнейшую: всех бо творца родила еси и Бога: но, о владычце! приими милостивно наше моление, всегда бо на тя надеемся.

*Светилен. Подобен:*
Посетил ны есть:

Теплое заступление в бедах, и помощницу нашу, и к Богу примирение, еюже тли избавихомся, Богородицу вернии ублажаем.

*Слава, и ныне:*

Тя предстательницу имамы грешнии, о пресвятая Дево: ты благопременна сотвори сына твоего и Бога нашего, матерними твоими молитвами. (с. 473)

*На хвалитех стихиры на д~. Глас з~.*

Величаем тя вси, пренепорочная Мати Христа Бога нашего, яже прежде рождества Дева, и в рождестве Дева и по рождестве паки пребываеши Дева: невесто неневестная, низложи врагов наших, молим тя владычце.

*Дважды.*

Преблагословенна и препрославленна еси Богородице Дево, яко родила еси всех творца, Мати сущи живота, тобою прияхом мы грешнии падения нашего востание, едина благословенная.

Блажим тя вси роди Богородице, яко радости вся ны исполнила еси явлением твоим князю андрею, и дарованием нам честнаго образа твоего пречистая, емуже днесь покланяющеся умильно молим тя: сподоби владычце твоя рабы, в будущем веце, избранных радости.

*Слава, и ныне: глас и~:*

О преславнаго чудесе! во всех странах тебе ради прославляема обитель твоя, богоневесто, яко имать в себе чудотворную твою икону, от неяже неизреченныя цельбы приемлюще, благодарственная вопием тебе и умильно молим тя: пресвятая Дево, спаси душы нашя, яко милосердая.

*На литургии блаженна, песнь г~ и з~. Прокимен, апостол, евангелие и причастен Богородице общий.*

*Молитва боголюбивой божией матери.*

О чудная и высшая всех тварей царице Богородице, небеснаго царя Христа нашего Мати! услыши нас грешных и недостойных раб твоих, в час сей молящихся и припадающих к тебе с воздыханием и слезами, и умильно глаголющих: изведи нас от рова страстей, владычце, избави нас от всякия скорби и печали, огради от всякия напасти и злых клевет, и от неправеднаго и лютаго навета вражия. (с. 474) можеши бо, о благодатная матерь наша, не точию от всякаго зла сохранити люди твоя, но и всяким благодеянием снабдити и спасти: разве тебе иныя предстательницы в бедах и обстояниих и теплыя ходатаицы о нас грешных не имамы к сыну твоему Христу Богу нашему, его же умоли владычне, да спасеннии тобою славим и в будущем веце всесвятое имя сына твоего и Бога нашего купно со отцем и святым духом, ныне и в безконечныя веки. аминь.
