<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 247)

*Месяца тогоже в к~-й день.*

*Святаго священномученика мефодиа, епископа патарскаго, иже оригенову ересь попали.*

*Стихиры, глас д~. Подобен:*
Дал еси знамение:

Художество память твоя нам * спасительное носящи, * святителю мефодие, * светло прииде. * темже в ней тя песнословим, * проповедающе твоя * светлыя (с. 247) подвиги и борения: * имиже многоковарственнаго и лукаваго пребрал еси, * и победы венец исплел еси радуяся.

Словесы просветил еси церковное исполнение, * богоявленне мефодие, страданий же светлостию * многобожия отгнал еси мрак, * и прешел еси к свету, священномучениче, * ныне невечернему. * темже твое всепразднственное * и светоносное торжество празднуем днесь, благочестием осияеми.

Кровьми обагрил еси * священную одежду твою, * богоносе мефодие: * с неюже во святая святых, блаженне, * вместился еси радуяся, и зриши светло * троическую божественную светлость, * научаяся яснейше сущым паче ума и смысла, * и обожаяся, изрядне святителю пребогате.

*Ины стихиры Богородице. Подобен: тойже:*

Радуйся, солнцезрачная луче, солнца незаходимаго престоле, * яже солнце возсиявши недоуменное: * радуйся, уме, облистаяй божественными сияньми, заре молнийная, * осветившая земли концы, * истинное злата блистание, * вседобрая и пренепорочная, * свет невечерний верным облиставши.

Скверну отмый страстнаго сердца моего, Богородице всепетая, * и вся язвы и гноения сего, * яже от греха очисти, чистая, * и ума моего устави непостоянное: * яко да силу твою, * и великое заступление * величаю окаянный и непотребный раб твой.

Немощь и разслабление, * Дево Мати всенепорочная, * души моея преложи в крепость и силу, * страхом и любовию творити же, * и деяти оправдания Христова: яко да избегну огня нестерпимаго, * и наследие небесное, * и жизнь непреходимую * тобою восприиму веселяся всегда. (с. 249)

*Слава, и ныне, глас и подобен тойже:*

Бесовскими преклонена прилогми, * и в ров погибели ввержена, * ущедри, владычце, * и утверди мя на камени добродетелей, * и наветы вражия разорши, * сподоби мя творити повеления * твоего сына и Бога нашего: * яко да улучу * оставление в день суда.

*Крестобогородичен. Подобен: тойже:*

Распинаема Христа человеколюбца * видящи пречистая, * и ребра ископаваема копием, * плачущи вопияше: * что сие, сыне мой; * что ти безблагодатнии людие воздаша, * за яже сотворил еси добрая им, * и тщишися безчадствовати мя, вселюбезнейший; * удивляюся, благоутробне * твоему вольному распятию.

*Тропарь, глас а~:*

Кровь твоя, мудре, тайно вопиет от земли, якоже авелева к Богу, богомудре святителю мефодие, ясно проповедавый божие вочеловечение. темже и посрамил еси оригенову лесть, и преставился еси в небесный чертог: моли Христа Бога, да спасет душы нашя.

*Канон, творение феофаново.*

*Глас з~. Песнь а~. Ирмос:*

Манием твоим на земный образ преложися прежде удоборазливаемое водное естество, Господи. темже немокренно пешешествовав Исраиль, поет тебе песнь победную.

Стези скорыя, к Богу мя носящия, показуя преход, священнотаинниче, научи: яко да безконечную улучу жизнь молитвами твоими, славне.

Облистал еси светоносно во Христове церкви, сугубыми сияя, священноявленне, благодатьми. темже сугубыми тя венцы священнолепно Христос венча. (с. 250)

Венцем мучения, священства же мастию, блаженне, украшаемь, обоими просиял еси. темже истинное и боговидное наследие получил еси.

Яко непорочна жертва, и священна владыце, и жива и одушевленна, священнодействовася, славне. темже жертвеннику небесному прият был еси, мефодие.

*Богородичен:*

Избавителя человеческаго рода и свободителя, и Cпаса Христа нам родила еси, Дево Мати чистая. темже яве тя ведуще ходатаицу живота вечнаго славим.

*Песнь г~. Ирмос:*

В начале небеса всесильным словом твоим утвержей, Господи Cпасе, и вседетельным, и божиим духом всю силу их, на недвижимем мя камени исповедания твоего утверди.

Распалающуся видев оригенову прелесть, яко сый изряден пастырь, божественным огнем скоро попалил еси всю онаго мглу, блистающую лучу вжег премудрости твоея, богоприятне.

Девство честное, и чистоты доброту искусом, славне, навык, премудростию твоею, и словес благодатию, всех сих доброту показуеши, богомудре, и вечнующую светлость.

Твоих словес молния, и разума труба, и учений благонарочитое вещание, во всю землю изыде, преподобне, вся зовущи верныя к причастию, преблаженне, небесных наслаждений.

Крепчайшею пищею духовных напоений насыщшеся, премудре, твоих, истинною пищею оною наслаждаются, пребывающею, приснотекущею не мимоходно, и растущею причастником.

*Богородичен:*

С божественным гавриилом, благословенная Дево, тебе, (с. 251) радуйся, зовем присно: радости бо нам вина была еси и веселия истиннаго, избавителя и Cпаса всех плотию рождши.

*Седален, глас д~. Подобен:*
Вознесыйся:

Жертвенник красен сердце твое сотворил еси, безкровны, священнодейственне, принесл еси жертвы Богу. пострадав же крепко, и пожерся принеслся еси жертва, мефодие, нас ради пожершемуся. егоже прилежно моли присно, вся спасти любовию поющыя тя.

*Слава, и ныне, Богородичен:*

Нечистых помыслов моих множество, и безместных мыслей обуревания кто изрещи может, всенепорочная; настояния же безплотных враг моих кто исповесть, и сих злобу; но твоею мольбою, благая, сих мне всех избавление даруй.

*Крестобогородичен:*

Иже от безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше, како славимый яко Бог от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

отча недра не оставль, и сошед на землю, Христе Боже, тайну услышах смотрения твоего, и прославих тя, едине человеколюбче.

К добродетелей высоте, мученически скончався, востекл еси, великодаровное воздаяние священнодействия твоего прием, преблаженне.

Престол имея святительский, священную же жизнь стяжав, православную проповедал еси веру, всечестне, и научил еси твое стадо. (с. 252)

Сладость душеполезная твоих учений яко источник происходит, причастники веселя, и услаждая душевныя наша чувства.

*Богородичен:*

отеческих недр не отступль, и от Девы воплощся, Христе Боже, сохрани стадо твое, строения твоего покланяющееся божественным образом.

*Песнь е~. Ирмос:*

Господи Боже мой, от нощи утреневав тебе молюся: подаждь ми оставление прегрешений моих, и к свету твоих повелений пути моя направи, молюся.

Мертвостию живоносною облеклся еси, отче, прежде скончания твоего, и мечем усечен мучения твоего, к жизни многосугубней преставился еси, славне, лучшей.

Таинниче неизреченных, и общниче вышняго ликостояния, любовию чтущыя тя спаси, преславне, искушений лютых наития разоряя молитвами твоими.

Имея ко владыце дерзновение, отче, егоже и страсти усердно поревновал еси, подвиги твоими, верным божественный мир и тишину испроси, премудре.

Первее священнодествовал еси агнца божия, грехи мира вземлющаго: последи же закалаемь, словесна и жива жертва сему принеслся еси, отче мефодие.

*Богородичен:*

Чистая Богородице, мою душу омраченную, приятелище суши неразоримаго света, и храм божественныя зари, светом твоим просвети, молюся.

*Песнь з~. Ирмос:*

Плавающаго в молве житейских попечений, с кораблем потопляема грехи, и душетленному зверю приметаема, яко иона, Христе, вопию ти: из смертоносныя глубины возведи мя.

Дремания веждам и очима твоима сна, (с. 253) преблаженне не дал еси, дондеже всех страстей себе свободил еси, и вместителен храм соделал еси зарелучней молнии духа.

Весь божественному и боговидному сиянию, богомудре, соединяяся, божественнаго священства правило был еси, и к Богу ходатай явился еси, всей церкви верных, мефодие.

К светлому житию светлостное совокуплься, сущих откровение, богоглаголиве, светлаго светильника миру тя показа, еретическое глумление, и безбожия тму отгоняща.

*Богородичен:*

Царицу всех бывших тя ведяще, Бога бо родила еси, Богомати, от несущих вся сотворшаго, радостное песнословие со ангелом гавриилом тебе зовем.

*Кондак, глас д~. Подобен:*
Вознесыйся:

Священнотаинник святыя Троицы, и яже паче ума повелений божественных проповедник, и православным утверждение был еси, мефодие, злославныя обличил еси смыслы правоверия ради, кровию твоею священномученик явлься, и Христу со ангелы предстоя, моли, спастися нам.

*Песнь з~. Ирмос:*

В пещь огненную ввержени преподобнии отроцы, огнь в росу преложиша, воспеванием сице вопиюще: благословен еси, Господи, Боже отец наших.

Освящен, богомудре, и мучеником истины светло сияя кровию, с ними владыце поеши непрестанно: благословен еси, Господи, Боже отец наших.

утвержден верою, идольский угасил еси пламень токи святых кровей твоих, мучениче, сице взывая: благословен еси, Господи, Боже отец наших.

Научен божественным видением превышним, ум (с. 254) премудро уяснил еси, с верно поющими, отче, взывая: благословен еси, Господи, Боже отец наших.

*Богородичен:*

Песнословием славит твое рождество вся тварь, Бога, Дево, ведящи, и честно покланяющися тому зовет: благословен еси, Господи Боже отец наших.

*Песнь и~. Ирмос:*

Единаго безначальнаго царя славы, егоже благословят небесныя силы, и трепещут чини ангельстии, пойте, священницы, людие, превозносите его во веки.

Тя невидимаго яко виде, терпяше мучителей раны богомудрый, и венцем увязеся, поя: пойте, священницы, людие, превозносите его во веки.

Непреемлемое Христово царство светло желая, святителю, сие тебе исходатайствовавшу правою стезею, зовый Христу: людие, превозносите его во веки.

Многосугубну Христос тебе подаде твоим трудом мзду, богоносе, мысль преходящую всяку, поющу благочестно того царство во вся веки.

учений пучину, и скрижаль наказаний, и зрения высокаго сокровище тя знаем, и чувств престол, поюще благочестно Христа царя во вся веки.

*Богородичен:*

Рабски, пречистая, тебе прихожду верою, заченшая всех Владыку, ныне спаси мя гонения и бед, поюща благочестно Бога воплощеннаго из тебе, богородительнице.

*Песнь ф~. Ирмос:*

Мати божия и Дева, рождшая и девствующая паки, не естества дело, но божия снизхождения: тем яко едину, божиих чудес сподобльшуюся, тя присно величаем.

Всегда Христа моли, богоблаженне отче, ересей уставити (с. 255) еже на ны коварства, и нынешний мрак от среды отжени: яко бо святитель силен, молитвенник был еси.

*От*
земли к небесней жизни преставился еси, служения твоего почесть прием и страдания, идеже жизни нетленныя причастник быв, вечно быти со Христом сподобился еси.

Древа жизненнаго плод об\ъял еси, безсмертныя, преблаженне, жизни, человеком первоначальника приобрет, егоже радости наслаждаяся богатно, о поющих тя верою, молися.

Весь ум простирая, преподобне, благостию жития, Христова зрения и краснаго веселия сподобился еси, яко священномученик и сказатель благочестия, и поборник.

*Богородичен:*

Закона новаго ковчег нарицаем тя, и богоначертанную скрижаль, в нейже слово написася божие, человек быв, за еже спасти мир от лести, обрадованная Богородице всепетая.

