<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 262)

*Месяца тогоже в к~в-й день.*

*Святаго священномученика евсевиа, епископа самосатскаго.*

*Стихиры, глас и~. Подобен:*
Что вы наречем:

Что тя именуем, славне; * святителя истинна и священна учителя, * православных утверждение, * церковное око: * светило умный свет возблиставшаго: * мучеником славна суща, * истины поборника, * великаго лжи оглагольника. * моли, спастися душам нашым.

Что тя наречем, святителю; * реку от мысленнаго едема исходящую, * напаяющую землю орошении духовными. * чашу божественныя воды полну сущу, * ариевы единомысленники погружающую. * столп огнен, (с. 263) предводящий новыя люди * божественною благодатию. * моли, спастися душам нашым.

Что тя нареку, евсевие * благочестия подателя, и нечестия губителя. * страстотерпцев доброту, и священников радование. * серп, плевелы посекающий, * пшеницу небесную собирающий, * источник чудес приснотекущий, * недугов отемлюща зной, * моли, спастися душам нашым.

*Ины стихиры пресвятыя Богородицы, глас и подобен тойже:*

Странно таинство, чистая, * безсеменнаго твоего рождества, Дево, и ужасно, * превосходя величеством всяку мысль человечу: * егоже бо не терпят зрети многоочитии, * и чини вси святых ангел трепещут, * нам плотию родила еси, не отступльша же отча существа, * славим рождшую тя, богоневесто.

Кому уподобилася еси, окаянная, * к покаянию никакоже возничущи, душе, * и огня не ужасаешися злых ждущаго; * востани, * и едину к заступлению * скорую призови, и возопий: * Дево Мати, моли твоего сына * и Бога нашего, * избавити мя сетей льстиваго.

Всех заступление, владычце, * пучиною обуреваемому мне тмы, * и лютых жития треволненьми * погружаему ми присно, * каплю милости твоея низпосли, * и руку помощи твоея подаждь ми, * и части сподоби мя избранных и праведных, * яко бездну рождшая человеколюбца.

*Слава, и ныне, глас и подобен тойже:*

огнь рождши нестерпимый, * попаляющь грехи * и орошающь верныя, * вещная безмерных моих, пренепорочная чистая, согрешений, * попали молитвами твоими, * и росою истаявшую страстьми душу мою прохлади, * яко да твою велегласно милость и силу величаю раб твой. (с. 264)

*Крестобогородичен. Подобен: тойже:*

Агница, агнца яко виде на древе, * простерта волею крестнем, * вопияше матерски, болезнующи с плачем: * сыне мой, что странное сие видение; * всем живот даяй яко Господь, како умерщвляешися, долготерпеливе, * земным подая воскресение; * славлю твое многое, Боже мой, снизхождение.

*Канон, егоже краегранесие:*

Благочестия тезоименита чествую. *Творение иосифово.*

*Глас и~. Песнь а~. Ирмос:*

Посеченный несекомаго пресече, и виде солнце землю, юже не виде, лютаго врага вода потопи, и непроходимое пройде Исраиль, песнь же воспевашеся: Господеви поим, славно бо прославися.

Совершенным светом осияемь, и священным ликом, блаженне, сочиняемь, и мученическим благославием украшаемь, верою празднующыя твою, евсевие блаженне, память, сохраняй, Христа милостива творя.

Сладостне желанием Христовым разжегаемь от юности, плоть покорил еси, преблаженне, души, священными силами, и сосуд священ показався: люди в преподобии, преподобне, упасл еси, помазався миром благодати.

Тя пастыреначальника дух святый предлагает, еретичествующих мглу словесы светоносными твоими разоряюща, мудре, и яве показующа стезю правую, в ню преподобно входящым, великий евсевие, светило сердец наших.

*Богородичен:*

Благословенная Бога рождшая, благословящыя тя ныне, пречистая, благослови, к благим входом руководи, и исполни божественных благ, и пети укрепи: Господеви поем, славно бо прославися. (с. 265)

*Песнь г~. Ирмос:*

Страх твой, Господи, всади в сердца раб твоих, и буди нам утверждение, тя во истине призывающих.

Был еси кроток и незлобив, смиренномудр же и тих, и любве божественныя исполнен, мученическими причине украсился еси венцы.

одеждами, яже от крове, евсевие священне, сияя, во святая востекл еси, светло святых славою венчаемь.

Обличая ариевы единомысленники, гонения, блаженне, под\ъял еси, и нуждную смерть: темже безсмертныя славы сподобился еси.

*Богородичен:*

Волею отчею слово родила еси, наитием божественнаго духа, пресвятая Дево Мати, архиереев славо: темже тя поем.

*Седален, глас д~. Подобен:*
Скоро предвари:

уяснив житие твое добродетелей красотами, пастырь нареклся еси, и святитель честен, преблаженне евсевие, кровию же мучения себе украсил еси, горе к невещественным преставился еси ликом. с нимиже о нас Христа, отче, моли, помиловати душы нашя.

*Слава, и ныне, Богородичен:*

Чистая, всенепорочная и неискусомужная, яже едина безлетнаго сына и слова божия в лето рождши, сего со святыми и честными патриархи и мученики, и пророки, и преподобными, моли, даровати нам очищение и велию милость.

*Крестобогородичен:*

На кресте тя возвышена яко узре пречистая Мати твоя, слове божий, матерски рыдающи вещаше: что новое и странное сие чудо, сыне мой; како, жизнь всех, вкушаеши смерти, оживити мертвыя хотя, яко милосерд;

*Песнь д~. Ирмос:*

Из горы приосененныя, слове, пророк, единыя Богородицы, (с. 266) хотяща воплотитися, боговидно усмотри, и со страхом славословяше силу твою.

уставил еси, мудре, прелести гноение, солию твоих изрядных учений: и недугующыя ересию зловерия, блаженне, исцелил еси, евсевие.

Направив люди к пристанищу спасения, ариево погрузил еси неверие, кровным наводнением, пастырю и мучениче, святителей удобрение.

Звезда светла возсиял еси в мире, сиянием священным озаряя мысли, преблаженне, православных: темже тя верно ублажаем.

*Богородичен:*

усты, чистая, и языком, и сердцем, исповедаю тя зиждителя матерь, и молю тя: озари душу мою, омраченную согрешеньми.

*Песнь е~. Ирмос:*

*От*
нощи неведения, боговедением просветивый концы, просвети мя утром человеколюбия твоего, Господи.

учении твоими, блаженне, православных утверждая мудрование, за благочестие заточение претерпел еси.

Православия столпа, и исцелений источника тя вемы, премудре святителю, и церкве утверждение.

Законоположении божественными беззаконнующыя утверждая, евсевие, от руки беззаконнующих неправедну претерпел еси смерть.

*Богородичен:*

Светел свещник, богородительнице, божественную свещу носящи позналася еси, вся озаряющую концы.

*Песнь з~. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

Проповедал еси единосущное слово, и (с. 267) собезначальнаго отцу сына: мерзскаго ариева неистовства потребил еси суетное мудрование, евсевие, благочестивых неразседное и твердое ограждение.

Кроплением честных твоих кровей, порфиру себе обагрил еси царску, и вместился еси, отче, с веселием в божественное царствие, предстояти царю веков, всеблаженне евсевие.

Яко шипок, яко благовонен крин, яко рай божий показался еси, посреде жизни имея древо, самодетеля всех и Господа, евсевие, ныне нас благовония исполняеши божественнаго духа.

*Богородичен:*

Разумевше богоглаголивии пророцы таинства твоего безмерную глубину, сие яве провозвестиша, отроковице, гаданьми и божественными проречении: слово бо отчее паче слова, чистая, воплотила еси.

*Кондак, глас д~. Подобен:*
Явился еси днесь:

Благочестно во святительстве пожив, и мучения путь прошед, идольския угасил еси жертвы, святителю евсевие: но яко имеяй дерзновение ко Христу Богу, моли, спастися душам нашым.

*Песнь з~. Ирмос:*

Оттроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

Песньми упражняяся, святителю, и мольбами успил еси страсти, и нам верным бодр явился еси хранитель, благочестно поющым тя, и творящым твою память.

Мученик явлься и святитель, небесная божественне наследовал еси и престолу предстоя зиждителя, вопия: благословен еси, Господи Боже, во веки.

утро возсиял еси, проповедая возсиявшаго от отца (с. 268) прежде денницы, Иисуса Христа, светильниче церковный, святителей украшение, страдальцев удобрение.

*Богородичен:*

Законы естества, Дево, рождеством твоим обновляеши преславно, и истлевшыя ны злым преступлением очищаеши. темже тя по долгу восхваляем.

*Песнь и~. Ирмос:*

Богоглаголивии отроцы, в пещи со огнем пламень попирающе, пояху: благословите, дела господня, Господа.

Со святители и мученики моли, яко святитель и мученик, священнопроповедниче евсевие, Cпаса всех, обрести нам милость.

Благим нравом пожив, словесною палицею священное твое стадо упасл еси, и еретическия звери, всеблаженне, отгнал еси.

Отягченныя пиянством прелести, еретичествующыя всуе, ты обличая, евсевие, от тех убиен был еси, страдав твердо.

*Богородичен:*

Яко вышши небесных высот, вышнее родила еси слово, от земли вознесшее падшее существо человеческое, всепетая.

*Песнь ф~. Ирмос:*

Воистинну Богородицу тя исповедуем, спасеннии тобою, Дево чистая, с безплотными лики тя величающе.

Видети сподобился еси, отче, дальная, священней твоей души надеемая, и к невечернему сиянию радуяся вселился еси.

Красен явился еси богоглаголанием, и благими деянии, евсевие, и всечестными страданий, блаженне, светлостьми.

Поставим лик радостен, священнаго восхваляюще евсевиа, благочестия добротою украшена.

Рака твоя дает благодать исцелений, святая же (с. 269) память твоя, евсевие, просвещает мир, яко великое солнце.

*Богородичен:*

Благолюбивая Дево, озлобленную грехми душу мою ублажи, яже преблагаго Бога плотию рождшая.

