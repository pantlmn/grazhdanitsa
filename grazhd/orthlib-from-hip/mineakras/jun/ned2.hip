<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 495)

*В неделю в~ по святей пятидесятнице, всех святых, в земли российстей просиявших.*

*Творение епископа афанасия.*

*На малой вечерни*

*На*
Господи воззвах: *стихиры воскресны на д~. глас а~:*
Вечерния нашя молитвы: Обыдите людие: Приидите, людие: *Слава, святых, глас д~:*
Божественнии отцы: *И ныне, Богородичен догматик, глас а~:*
Девственное торжество:

*Стихиры святых, глас д~. Подобен:*
Яко добля:

Яко избранных от людей русских, святии сродницы наши, сошедшеся днесь, восхваляем вас, яко, течение совершивше, веру сохранили есте и приясте от Бога победы (с. 496) вашея венцы: егоже молите от бед и скорбей избавитися верою совершающым всечестную память вашу.

Веры бронями, и щитом благодати, и креста копием вооружившеся, сопротивным силам непобедимы бысте и, яко божественнии храборницы, демонския ополчения победивше, со ангелы ликуете, верныя же заступаете, и освящаете, и спасаете, призываемии.

Яко звезды многосветлыя, яко свет велий сияющии, на тверди небесней вас вемы, и яко бисер многоценный, яко камение блистающее, яко сыны дне, яко избранных от рода русскаго, яко поборники верных прославляем, совершающе вашу память, блаженнии.

*Слава, глас д~:*

Божественнии отцы, бысте цвети духовнии русския земли, похвала наша и утверждение и всем благоутишное пристанище: о вас бо земля наша хвалится, стяжавши вас, яко неистощимое сокровище, и ныне, аще телесне язык ваш умолче, но чудеса свидетельствуют прославльшаго вас Господа. емуже молитеся даровати душам нашым велию милость.

*И ныне, Богородичен, глас тойже:*

Богородице, всех царице, православных похвало, еретичествующих шатания разори и лица их посрами, не кланяющихся, ниже чтущих, пречистая, честный твой образ.

*На стиховне едина стихира воскресна, глас а~:*
Страстию твоею Христе: *Посем стих:*
Бог нам: *и стихиры, глас и~: О,*
преславнаго чудесе на небеси: *Стих:*
Господь сил: *Таже стихира: О,*
преславнаго чудесе! Христа ради: *(зри на ряду)*
(с. 497) *И ныне, Богородичен, глас тойже: О,*
преславнаго чудесе! небеси и земли царице: *(зри страницу 519). Или Богородичен, глас д~:*
Присно страна российская *(зри страницу 541).*

*Стихиры святых на стиховне, глас и~.*

*Подобен: О,*
преславнаго чудесе:

*О,*
преславнаго чудесе! на небеси и на земли радость днесь возсия в память всех русских святых: от ангел хвалами венчаются и от человек пения приемлют. о, како в стране нашей подвизашася, како Богу угодиша, имиже враг паде лукавый, Христу побеждшу того.

*Стих:*
Бог нам прибежище и сила, помощник в скорбех, обретших ны зело.

*О,*
преславнаго чудесе! чудес светлостьми солнца светлейше присно святии сродницы наши светят концем русския земли, от невечерняго света облистаеми, ихже сиянии облацы от страны нашея отгоняются варварстии и демони побеждаются.

*Стих:*
Господь сил с нами, заступник наш, Бог иаковль.

*О,*
преславнаго чудесе! Христа ради подвизавыйся треблаженный собор русских святых ко врагом святыя руси всегда является оружие обоюду острое, пожиная сих вышения. темже к нему возопиим: святии сродницы наши, покрыйте и ныне нас, верою почитающих вас от любве всегда.

*Слава, глас а~. Самогласен:*

Вси песньми духовными возопиим: радуйся и веселися, граде киеве, явивый нам ольгу богомудрую, радуйся граде суждалю, израстивый плод древа райскаго, евфросинию благоверную, постников утверждение, с ними же ублажим (с. 498) и евдокию московскую преславную, и февронию муромскую и анну кашинскую, и евфросинию, полоцкия земли украшение, и вся жены, от рода нашего Богу угодившыя, и к ним возопиим: о всеблаженныя и святыя, молитеся о нас ко Господу, даровати нам велию милость.

*И ныне, глас е~. Подобен:*
Вострубим трубою:

Вострубим трубою песней, воспоим согласно заступнице страны нашея, царице Богородице: радуйся, благоволением твоим отечество наше от лет древних венчавшая и благодать тому источающая. темже и пречистый твой покров и памяти тмами тем чудес твоих церковь наша русская светло празднует. не отими убо от нас, о владычце, и ныне милости твоя, призри на скорби и тесноту нашу и воздвигни нас державным заступлением твоим.

*По*
Ныне отпущаеши: *тропарь воскресен, глас а~:*
Камени запечатану: *Слава, святых, глас и~:*
Якоже плод: *И ныне, Богородичен, глас д~:*
Заступнице усердная:

*Тропарь святых, глас и~:*

Якоже плод красный твоего спасительнаго сеяния, земля российская приносит ти, Господи, вся святыя, в той просиявшыя. тех молитвами в мире глубоце церковь и страну нашу Богородицею соблюди, многомилостиве.

*Слава, и ныне, Богородичен, глас д~:*

Заступнице усердная, Мати Господа вышняго, за всех молиши сына твоего, Христа Бога нашего, и всем твориши спастися, в державный твой покров прибегающым: всех нас заступи, о госпоже царице и владычце, иже в напастех, и скорбех, и (с. 499) болезнех обремененных грехи многими, предстоящих и молящихся тебе умиленною душею и сокрушенным сердцем пред\ пречистым твоим образом со слезами и невозвратно надежду имущих на тя избавления всех зол, всем полезная даруй и вся спаси, Богородице Дево, ты бо еси божественный покров рабом твоим.

*Последование молебнаго пения*

*По отпусте вечерни исходим ко иконе праздника, поюще стихиру празднику, глас з~. Подобен:*
Все отложше:

Все отложивше житейское томление и сладость текущую презревше, крест взясте, яко иго божественное, и Христу последовасте, и к небесному покою чудно вселистеся. о друзи Христовы, сосуди честнии, святии вси, в россии просиявшии, приидите посреде нас невидимо, предначинающе торжество и пение, сподобляюще даров невещественных ваш праздник совершающих святолепно.

*И совершаем последование молебнаго пения. Благословившу предстоятелю, чтец глаголет:*
Приидите поклонимся: *(трижды). И поем на оба лика псалом избранный. Предстоятель же в сие время раздает свещи возжженныя сослужащым и братии.*

*а~ лик:*
Господи, Господь наш, яко чудно имя твое по всей земли. *в~ лик:*
Вся земля да поклонится тебе и поет тебе, да поет же имени твоему, вышний. *а~.*
Кто Бог велий, яко Бог наш; ты еси Бог, творяй чудеса. *в~.*
Кто возглаголет силы господни, слышаны сотворит вся хвалы его; *а~.*
Помянух дни древния, поучихся во всех делех твоих, в творениих руку твоею поучахся. *в~.*
Приидите, видите дела божия, коль (с. 500) страшен в советех паче сынов человеческих. *а~.*
Исповедайтеся Господеви и призывайте имя его, возвестите во языцех дела его. *в~.*
Воспойте ему и пойте ему, поведите вся чудеса его. *а~.*
Хвалитеся о имени святем его, да возвеселится сердце ищущих Господа. *в~.*
Взыщите Господа и утвердитеся. взыщите лица его выну. *а~.*
Помяните чудеса его, яже сотвори, чудеса его и судьбы уст его. *в~.*
Той Господь Бог наш, по всей земли судьбы его. *а~.*
Помяни нас Господи, во благоволении людей твоих, посети нас спасением твоим. *в~.*
Воскресни, Господи, помози нам и избави нас имене ради твоего. *а~.*
Доколе, Господи, прогневаешися до конца; разжжется яко огнь рвение твое. *в~.*
Не помяни наших беззаконий первых, скоро да предварят ны щедроты твоя, Господи, яко обнищахом зело. *а~.*
Помози нам, Боже, спасителю наш, славы ради имене твоего, Господи, избави ны и очисти грехи нашя имене ради твоего. *в~.*
Да внидет пред\ тя воздыхание окованных, по величию мышцы твоея снабди сыны умерщвленных. *а~.*
Яви нам, Господи, милость твою и спасение твое даждь нам. *в~.*
Ты, Господи, сохраниши ны и соблюдеши ны от рода сего и во век. *а~.*
Дадите славу Богови, на Исраили велелепота его и сила его на облацех. *в~.*
Буди имя господне благословено от ныне и до века. *а~.*
Слава отцу и сыну и святому духу и ныне, и присно, и во веки веков. аминь. *в~.*
Аллилуиа, аллилуиа, аллилуиа, слава тебе, Боже. *а~.*
Аллилуиа: *в~.*
Аллилуиа:

*Посемъ*
Бог Господь: *во глас д~ со стихами.*

*а~ лик поет тропарь, глас д~:*

Иерусалима вышняго гражданы, от земли нашея возсиявшыя и Богу во всяцем угодившыя, приидите, воспоим, вернии: (с. 501) о всеблаженнии земли российския заступницы, молитеся ко Господу, да помилует сию от гнева своего, исцеляя сокрушение ея, и верныя люди своя утешит.

*в~ лик поет тойже тропарь. а~ лик: Слава, и ныне: Богородичен, глас тойже:*

К заступнице страны нашея, приснодеве Богородице притецем и к первописанней иконе ея ныне припадем, с верою зовуще из\ глубины души: о Мати божия, спаси землю русскую, исцели сокрушение ея и верныя люди утеши.

*Посем поем на оба лика иный псалом избранный:*

*а~ лик:*
Исповедайтеся Господеви, яко благ, яко в век милость его. *в~ лик:*
Бог нам прибежище и сила, помощник в скорбех, обретших ны зело. *а~.*
Многи скорби праведным, и от всех их избавит я Господь. *в~.*
Сеющии слезами, радостию пожнут. *а~. И*
воззваша ко Господу, внегда скорбети им, и от нужд их спасе я. *в~.*
Воззваша праведнии, и Господь услыша их, и о всех скорбей их избави их. *а~.*
Святым, иже суть на земли его, удиви Господь вся хотения своя в них. *в~.*
Праведницы наследят землю и вселятся в век века на ней. *а~.*
Веселитеся о Господе и радуйтеся, праведнии, и хвалитеся вси правии сердцем. *в~.*
Веселитеся, праведнии о Господе и исповедайте память святыни его. *а~.*
Праведник, яко финикс, процветет, яко кедр, иже в ливане, умножится. *в~.*
Блажени живущии в дому твоем, в веки веков восхвалят тя. *а~.*
Дивен Бог во святых своих, Бог Исраилев, той даст силу и державу людем своим, благословен Бог. *в~.*
Любящии Господа, ненавидите злая, хранит Господь душы преподобных своих. (с. 502) *а~.*
Блажени вси боящиися Господа, ходящии в путех его. *в~.*
Соберите ему преподобныя его, завещающыя завет его о жертвах. *а~.*
Милость же господня от века и до века на боящихся его, и правда его на сынех сынов, хранящих завет его и помнящих заповеди его творити я. *в~.*
Весть Господь пути непорочных, и достояние их в век будет. *а~.*
Господь воцарися, да радуется земля, да веселятся острови мнози. *в~.*
Возвестите во языцех славу его, во всех людех чудеса его. *г~.*
Воцарися Бог над\ языки, Бог седит на престоле святем своем. *в~.*
Спаси ны, Господи Боже наш, и собери ны от язык исповедатися имени твоему святому, хвалитися во хвале твоей. *а~.*
Высок над\ всеми языки Господь, над\ небесы слава его. *в~. От*
восток солнца до запад хвально имя господне.

*По окончании псалма абие начинаем пети канон святым, глас и~. Поем же его без\ ирмосов на д~.*

*Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

*Припев:*
Вси святии земли русския, молите Бога о нас.

*а~ лик:*
Многими содержим напастьми, к вам прибегаем, спасения ищуще, о святии сродницы наши, от лютых бед и нужд спасите нас.

*в~ лик:*
Страстей прилози и многия печали и беды обуревают нас, утешение нам подайте, святии, к Богу вашими молитвами.

*а~ лик: Слава:*
Спаса Христа молите, российстии чудотворцы, избавитися нам от бед и скорбей, земли же нашей от варварскаго нахождения вашим теплым предстательством. (с. 503)

*в~ лик: И ныне:*
В скорби нас и бедах сущих посещения божественнаго и промышления от тебе сподоби, о Богомати владычице.

*Песнь г~. Ирмос:*

Небеснаго круга верхотворче Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

*а~ лик:*
Заступницы и покровителие земли нашея вы есте, божии угодницы, направите нас ко пристанищу спасения, вы бо есте верным ограждение.

*в~ лик:*
Молим вас, блаженнии: душевное смущение и печали бурю разорити и тишину нам подати начальника тишины Христа умолите.

*а~ лик: Слава:*
Святым древним подражавшии и от Бога благодатию обогатившиися, помогайте нам, чадом вашым, присно восхваляющым вас, яко божиих угодников.

*в~ лик: И ныне:*
Лютыми недуги и страстьми греховными обуреваемым, и варварскими нападении истязуемым, и в ров погибели впадающым, ты нам помози, Богородице Дево.

*Посем священницы и оба лика вкупе поют катавасию:*

Молите Бога о нас, вси святии земли русския, яко мы усердно к вам прибегаем, скорым помощником и молитвенником о душах наших.

*Ектениа сугубая. Возглас:*
Яко милостив: *По возгласе а~ лик поет седален, глас в~:*

Моление теплое принесите, прехвальнии, к милости источнику, Господу, о святей руси молящеся, Богородицу владычицу вкупе с собою подвигните на молитву и от бед избавите нас, всем вскоре предстательствующии. (с. 504)

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

*в~ лик:*
Страстей наших смущение и многих бед бурю предстательством вашим ко Господу утолити потщитеся, святии.

*а~ лик:*
Милосердия бездну прострите нам, блаженнии, призывающым вас на помощь, вы бо у милосердаго Бога дерзновение велие стяжали есте.

*в~ лик: Слава:*
Надежду имуще вас, славнии, и яко стену недвижиму, к Богу вашя молитвы стяжавше, зол и всех бед избавляемся.

*а~ лик: И ныне:*
Исцели, чистая, душевныя нашя немощи и страсти телесныя, поспеши, госпоже, здравие подати, врача всем рождшая, Христа.

*Песнь е~. Ирмос:*

Просвети нас повелении твоими, Господи, и мышцею твоею высокою, твой мир подаждь нам, человеколюбче.

*а~ лик:*
Исполните веселия жизнь нашу, избавляюще нас от варварскаго нахождения и междоусобныя брани.

*в~ лик:*
Избавите нас от бед, яко предстателие теплии и молитвенницы о душах наших.

*а~ лик: Слава:*
Разрушите мглу прегрешений наших просвещением вашея светлости, светильницы божественнии и пресветлии.

*в~ лик: И ныне:*
Избави нас от бед, Богородице чистая, вечное рождши избавление и мир, всяк ум превосходящий. (с. 505)

*Песнь з~. Ирмос:*

Молитву пролию ко Господу. и тому возвещу печали моя, яко зол душа моя исполнися, и живот мой аду приближися, и молюся яко иона: от тли, Боже, возведи мя.

*в~ лик:*
Молитвами вашими, блаженнии, утешение нам, в скорби сущым испросите, веру возставите и люди расточенныя соберите, в скорби, яко иона, вопиющыя: от тли, Боже, возведи нас.

*а~ лик:*
Заступники вас вемы, отцы приснопамятнии, и твердыя хранители земли нашея. темже к вам прибегающе, милость приемлем и бед различных избавляемся.

*в~ лик: Слава:*
Яко стену и пристанище стяжахом вас, святии, облегчение в скорбех, в бедах и напастех помощь, в болезнех исцеление и спасение душам нашым.

*а~ лик: И ныне:*
Заступницу тя жизни вемы и твердую хранительницу, Дево, и искушений тучи разсеявающую, и бесов нападения отгоняющую, и молимся всегда: от гибельных страстей наших избави нас.

*Священницы и оба лика вкупе поют катавасию:*

Молите Бога о нас, вси святии земли русския, яко мы усердно к вам прибегаем, скорым помощником и молитвенником о душах наших.

*Ектениа малая. Кондак, глас з~.*

Предстателие страны нашея неусыпнии, ходатаи о нас ко творцу непрестанни, не презрите молений наших, но, предваряюще на помощь, яко сродницы наши, ускорите на (с. 506) молитву и потщитеся на умоление, предстательствующе присно о чтущих вас.

*Прокимен, глас д~:*
Мне же зело честни быша друзи твои, Боже. *Стих:*
Изочту их, и паче песка умножатся. Всякое дыхание: *Евангелие от иоанна, зачало н~(е~и, в~и<->к~).*

*Слава:*
Молитвами всех святых русских, милостиве, очисти множество согрешений наших.

*И ныне:*
Молитвами Богородицы, милостиве, очисти множество согрешений наших.

Помилуй мя, Боже, по велицей милости твоей и по множеству щедрот твоих очисти беззаконие мое.

*Стихира, глас з~:*

Не вверите нас человеческому предстательству, святии сродницы, но приимите моления нашя, скорбь бо обдержит нас, терпети не можем вражеских озлоблений и утешения на земли не имамы. Моление наше не презрите, небеснии предстателие наши, утешение нам подайте и вся полезная от Бога испросите.

*Посем глаголет диакон молитву:*
Спаси, Боже, люди твоя: *(зри устав на литии, страница 551). Лик:*
Господи, помилуй, *в~и. Возглас:*
Милостию и щедротами:

*Песнь з~. Ирмос:*

*От*
иудеи дошедше отроцы, в вавилоне иногда верою троическою пламень пещный попраша, поюще: отцев Боже, благословен еси.

*а~ лик:*
Наше спасение якоже восхотел еси, Cпасе, устроити, прославляеши святых сродников наших чудесы, (с. 507) имиже ко благочестию наставляеми, поем: отец наших Боже, благословен еси.

*в~ лик:*
Милостиваго умолите, святии, избавитися от прегрешений и душевных скверн верою зовущым: отец наших Боже, благословен еси.

*а~ лик: Слава:*
Сокровище спасения вы есте, божии угодницы и наставницы покаяния, вопиющым: отец наших Боже благословен еси.

*в~ лик: И ныне:*
Телесныя слабости и душевныя недуги, богородительнице, любовию приступающым к тебе, Дево, исцелити сподоби, Cпаса Христа нам рождшая.

*Песнь и~. Ирмос:*

Царя небеснаго, егоже поют вои ангельстии, хвалите и превозносите во вся веки.

*в~ лик:*
Помощи вашея требующих не презрите, блаженнии, поющих и превозносящих Христа во веки.

*а~ лик:*
Неможение душ наших исцеляете и от телесных болезней возставляете превозносящих Христа во веки.

*в~ лик: Слава:*
Исцеления источаете, божии угодницы, всем к вам притекающым любовию и Христа превозносящым во веки.

*а~ лик: И ныне:*
Напастей ты прилоги отгоняеши и страстей нападения, Дево, темже тя поем во вся веки.

*в~ лик:*
Хвалим, благословим, покланяемся Господеви, поюще и превозносяще его во веки.

*Ирмос:*
Царя небеснаго, егоже поют вои ангельстии, хвалите и превозносите во вся веки. (с. 508)

*Песнь ф~.*

*а~ лик, ирмос:*
Воистинну Богородицу тя исповедуем, спасеннии тобою, Дево чистая, с безплотными лики тя величаем.

*в~ лик:*
Моление наше услышавше, честнии, нечестие в земли русстей потребите, нас же всех во православии укрепите.

*а~ лик:*
Радости сердца наша исполните, святии, радости неизреченныя наслаждающиися, нашу греховную печаль потребляюще.

*в~ лик: Слава:*
Во дни скорбных обстояний не оставите нас, предстателие наши и хранителие, но помощь скорую нам явите.

*а~ лик: И ныне:*
Пристанище и предстательство к тебе прибегающих буди, Дево, и стена нерушимая, прибежище же, и покров, и веселие.

*Таже за Достойно: лик в~ поет стих сей, глас и~:*

Владычице, приими молитвы раб твоих и избави нас от всякия нужды и печали, ты еси, Богородице, оружие наше и стена, ты еси заступница, и к тебе прибегаем, тя и ныне на молитву призываем, да избавиши нас от врагов наших. возвеличим тя вси, всенепорочную матерь Христа Бога, юже осени дух пресвятый.

*Посем Трисвятое:*
отче наш: *Тропарь, глас и~:*

Якоже плод красный твоего спасительнаго сеяния земля российская приносит ти, Господи, вся святыя, в той просиявшыя. тех молитвами в мире глубоце церковь и страну нашу Богородицею соблюди, многомилостиве. (с. 509)

*Слава, и ныне, глас тойже:*

С вышних призирая, убогия приемля, посети нас, грехов ради наших скорби терпящих, Владыко всемилостиве, молитвами Богородицы и всех святых русских даруй земли нашей велию милость.

*Ектениа сугубая, юже глаголет диакон с кадилом. Возглас:*
услыши ны, Боже: *Посем возглашает диакон:*
Ко всем святым земли русския помолимся. *Лик:*
Вси святии земли русския, молите Бога о нас.

*И чтет предстоятель молитву сию:*

О всеблаженнии и богомудрии угодницы божии, подвиги своими землю русскую освятивши и телеса своя, яко семя веры, в ней оставльшии, душами же своими престолу божию предстоящии и непрестанно о ней молящиися! Се ныне, в день общаго вашего торжества, мы, грешнии, меншии братия ваши, дерзаем приносити вам сие хвалебное пение. Величаем вашя великия подвиги, духовнии воини Христови, терпением и мужеством до конца врага низложившии и нас от прелести и козней его избавляющии. ублажаем ваше святое житие, светильницы божественнии, светом веры и добродетелей светящиися и нашя умы и сердца богомудренно озаряющии. Прославляем ваша великия чудеса, цвети райстии, в стране нашей северней прекрасне процветшии и ароматы дарований и чудес повсюду благоухающии. восхваляем вашу богоподражательную любовь, предстателие наши и покровителие, и уповающе на помощь вашу, припадаем к вам и вопием: равноапостольнии просветителие наши споспешествуйте людем (с. 510) русския земли преданную вами веру православную твердо содержати, да спасительное семя, вами всеянное, не изсушено будет зноем неверия, но, дождем божия поспешения напоенное, плод из\ъобильный да принесет. святителие Христови молитвами вашими утвердите церковь русскую, ереси, расколы и нестроения в ней потребите, расточенныя овцы во едино соберите и от всяких волков, во одежди овчей в стадо Христово входящих, оградите. Преподобнии отцы сохраните нас от прелестей мира сего лукаваго, да, отвергшеся себе и вземше крест свой, последуем Христу, распинающе плоть свою со страстьми и похотьми, носяще тяготы друг друга. благовернии князие воззрите милостивно на земное отечество ваше и вся нечестия и соблазны, в нем ныне сущыя, оружием молитв ваших потребите, да, якоже древле, тако и ныне и в грядущее время, прославляется на святей руси имя господне. страстотерпцы российстии преславнии укрепите нас в мужественнем стоянии даже до крове за веру православную и обычаи отеческия, да ни скорбь, ни теснота, ни гонения, ни глад, ни нагота, ни беда, ни мечь не возмогут нас разлучити от любве божия, яже о Христе Иисусе. Блаженнии, Христа ради юродивии и праведнии посрамите мудрость века сего, возносящуюся на разум божий, нам же помозите, спасительным буйством креста Христова утвердившеся, соблазны мудрости мирския незыблемым быти, горнее присно, а не земное помышляти. богомудрыя жены, в немощнем естестве подвиги велии явившыя молитеся, да дух вашея любве ко Господу и ревность о угождении ему о своем и ближняго спасении не оскудевает в нас. Вси святии сродницы (с. 511) наши, от лет древних просиявшии и в последния дни подвизавшиися, явленнии и неявленнии, ведомии и неведомии помяните нашу немощь и уничижение и молитвами вашими испросите у Христа Бога нашего, да и мы, безбедно преплывше житейскую пучину и невредимо соблюдше сокровище веры, в пристанище вечнаго спасения достигнем и в блаженных обителех горняго отечества с вами и со всеми угодившими ему от века святыми водворимся благодатию и человеколюбием спасителя нашего Господа Иисуса Христа, емуже со превечным отцем и пресвятым духом подобает непрестанное славословие и поклонение от всех тварей во веки веков.

*Лик:*
Аминь.

*И прочая по обычаю. И отпуст. По отпусте поет диакон:*

Спаси, Христе Боже, великаго господина и отца нашего, святейшаго патриарха *(имярек)*
московскаго и всея руси с богохранимою его паствою, землю русскую в мире сохрани и веру православную в ней утверди во веки веков. аминь.

*Певцы поют:*
Спаси, Христе Боже *(трижды). Посем сошедшеся, на сходе поем стихи:*
утверждение на тя: *и прочия (зри страницу 546).*

*На велицей вечерни*
Блажен муж: *кафисма вся.*

*На*
Господи воззвах: *стихиры на и~. воскресны, глас а~:*
Вечерния нашя: Обыдите, людие: Приидите: людие: *и анатолиева едина, глас тойже:*
Веселитеся, небеса: *и стихиры святых з~, последнюю:*
Святых память: *оставляем, Слава, святых, глас а~:*
Веселися о Господе: *И ныне, догматик рядоваго а~-го гласа:*
Всемирную славу: (с. 512)

*Стихиры святых, глас г~. Самогласны:*

Приидите, собори российстии, сущыя в стране нашей святыя восхвалим: преподобныя, и иерархи, и князи благоверныя, мученики и священномученики, и Христа ради юродивыя, и жен святых сословие, вкупе именуемыя и неименуемыя, сии бо воистинну делы и словесы, и многовидным житием, и от Бога даровании соделашася святии и руси тезоимение святости подаша, ихже и гробы Бог чудесы прослави, и ныне несредственне прославльшему их Христу предстояще, молятся прилежно о нас, любовию совершающих светлое их торжество.

Приидите, православия любителие, песненными добротами похвалим богомудрыя святители российския, Христовы церкве светлое украшение, священства венцы, благочестия правило, источники божественных исцелений неисчерпаемыя, пролитие дарований духовных, реки многих чудес, землю русскую веселящыя течением, благоверным людем теплыя пособники, ихже ради Христос врагов возношения низложи, имеяй велию милость.

Земля веселится и небо радуется, отцы преподобнии, восхваляюще подвиги и труды вашя, душевное благомощие и ума чистоту, законом бо естества не победистеся. о соборе святый и полче божественный, земли нашея утверждение вы есте воистинну.

*Ины стихиры, глас и~. Самогласны:*

Блаженнии богомудрии князие российстии, православною мудростию сияющии, добродетелей же светлостию блистающии, озаряете верных исполнения, бесов тму отгоняюще: (с. 513) темже, яко причастники невечерния благодати и наследия вашего хранители непостыдныя, вас почитаем, досточуднии.

Мученицы Христовы преблаженнии, на вольное заколение сами себе предасте, и землю русскую кровми вашими освятисте, и воздух просветисте преставлением: ныне же живете на небесех, во свете невечернем, о нас всегда молящеся, боговидцы.

Блаженнии Христа ради юродивии и праведнии, в россии просиявшии, вы, отвержением себе Христу последовавше, мудрейшим юродством прехитрили есте диавола, сего связавше подвиги вашими, и богатство носяще в души некрадомо, вся Христова учения делом исполнисте, и ныне на небесех ликующе, не престайте молитися о русстей земли и о всех почитающих вас.

Святых память велие торжество явися земли нашей, и о том хвалящеся, возглаголем: не забудите отечествия вашего, русския земли, но всех нас поминайте, совершающих память вашу, вси святии, молящеся о нас ко Господу.

*Слава, глас а~:*

Веселися о Господе, русь православная, радуйся и ликуй, верою светло одеявшися, телеса подвижников веры и свидетелей истины в недрех своих имущи, яко сокровище, насладися чудес, от них истекающих, и видящи полк сей святый, от видимых и невидимых врагов тя ограждающий, благодарно спасу возопий: Господи, слава тебе.

*И ныне, Богородичен. Глас тойже:*
Всемирную славу: (с. 514)

*Вход. Прокимен дне и чтения три.*

*Пророчества исаиина чтение (глава м~ф, и~<- >е~и):*

Тако глаголет Господь: во время приятное послушах тя и в день спасения помогох тебе. и создах тя и дах тя в завет языков, еже устроити землю и наследити наследие пустыни. глаголюща сущым во узах: изыдите и сущым во тме: открыйтеся на всех путех пастися будут, и на всех стезях пажить их. не взалчут, ниже вжаждут, ниже поразит их зной, ниже солнце, но милуяй их утешит я и сквозе источники вод проведет я. и положу всякую гору в путь и всякую стезю в паству их. се сии издалеча приидут, сии от севера и моря, инии же от земли персския. да веселятся небеса, и радуется земля, да отрыгнут горы веселие и холми правду, яко помилова Бог люди своя и смиренныя людей утеши. рече же сион: остави мя Господь, и Бог забы мя. еда забудет жена отроча свое; или не помилует изчадия чрева своего; аще ли же и сих забудет жена, но аз не забуду тебе, глаголет Господь.

*Премудрости иисуса, сына сирахова, чтение (глава м~д, а~<->д~и):*

Восхвалим убо мужы славны и отцы нашя в бытии. многу славу созда Господь в них величием своим от века. господствующе в царствиих своих и мужы, именити силою, советующе разумом своим, провещавшии во пророчествах: старейшины людий в советех и в разуме писания людий. премудрая словеса в наказании их: ищуще гласа мусикийска и поведающе повести во писаниих, мужы богатии, обдаровани крепостию, мирно живуще в жилищих своих. вси сии в родех прославлени быша, и во днех их похвала. суть от (с. 515) них иже оставиша имя, еже поведати хвалы: и суть, ихже несть памяти, и погибоша, яко не сущии, и быша яко не бывше, и чада их по них. но сии мужие милостивии, ихже правды не забвены быша, с семенем их пребудет доброе наследие, изчадия их в заветех. остася семя их и чада их по них, до века пребудет семя их, и слава их не потребится. телеса их в мире погребена быша, а имена их живут в роды. премудрость их поведят людие, и похвалу их исповесть церковь.

*Премудрости соломоновы чтение. (глава г~, а~<- >ф~):*

Праведных души в руце божией, и не прикоснется их мука. Непщевани быша во очесех безумных умрети, и вменися озлобление исход их, и еже от нас шествие сокрушение, они же суть в мире. Ибо пред\ лицем человеческим аще и муку приимут, упование их безсмертия исполнено. И вмале наказани бывше, великими благодетельствовани будут, яко Бог искуси я и обрете их достойны себе. Яко злато в горниле, искуси их и, яко всеплодие жертвенное, прият я. И во время посещения их возсияют, и яко искры по стеблию, потекут. Судят языком, и обладают людьми, и воцарится Господь в них во веки. Надеющиися нань уразумеют истину, и вернии в любви пребудут ему, яко благодать и милость в преподобных его и посещение во избранных его.

*На литии стихиры святых вси.*

*Самогласен, глас и~:*

Срадуйтеся с нами, вси лицы святых и вся ангельская чиноначалия, духовне совокупльшеся, приидем и воспоим (с. 516) благодарную песнь Христу Богу: се бо безчисленный сонм сродников наших предстоит царю славы и молебно ходатайствует о нас. сии суть столпи и красота веры православныя: сии учении, и делы, и кровей излиянии церковь божию прославиша: сии от всех предел земли нашея возсияша, и веру православную в ней чудесы и знамении утвердиша, и во иныя страны пронесоша, апостольски ревнующе: инии же пустыни и грады обительми святыми украсиша, ангельское житие показующе: мнози ругании, и ранами, и лютою смертию от сынов века сего искусишася, мнози же и инеми виды, во всяцем чине подвизавшеся, нам терпения и злострадания образ подаша, и вси вкупе молят ныне Господа от бед избавитися отечеству нашему и всем нам спастися.

*Ины стихиры, подобны на осмь гласов.*

*Глас а~. Подобен: О,*
дивное чудо:

*О,*
дивное чудо! источницы благочестия в россии являются, и путеводителие к небеси святии сродницы нам бывают. веселися, русь православная, сих отечество земное. возопиим, вернии, таковыя имуще в бедах заступники: блаженнии и святии, Бога не престайте о нас молити, подающаго вами земли нашей велию милость.

*Глас в~. Подобен:*
Егда от древа:

Светите отечеству вашему всегда, славнии чудотворцы русстии, якоже звезды светлыя, покрываете бо присно сие от пагубы врагов и избавляете озлобления и бури всякия. темже радостно празднует, летнюю память, блаженни, совершающе, верою и любовию поюще Господа, вас прославльшаго. (с. 517)

*Глас г~. Подобен:*
Велия мученик:

Велия святых твоих, Христе, сила: во гробех бо лежаще, духи прогоняют и упраздниша вражию власть, верою троическою подвигшеся во благочестии.

*Глас д~. Подобен:*
Дал еси:

Дал еси знамение боящымся тебе, Господи, крест твой честный, имже тии, посрамивше начала тмы и власти, на святей руси православие утвердиша. темже твое человеколюбное смотрение славим, Иисусе всесильне, Cпасе душ наших.

*Глас е~. Подобен:*
Радуйся:

Приидите, небеснии предстателие наши, к нам, вашего требующым милостиваго посещения, и избавите озлобленныя мучительскими прещении и лютаго неистовства неверных, от нихже, яко пленницы и нази, гоними есмы, от места на место часто преходяще и заблуждающе в вертепех и горах. ущедрите убо, прехвальнии, и даруйте нам ослабу, утолите бурю и угасите еже на ны негодование, Бога моляще, подающаго вами земли нашей велию милость.

*Глас з~. Подобен:*
Все отложше:

Все отложивше житейское томление и сладость текущую презревше, крест взясте, яко иго божественное, и Христу последовасте, и к небесному покою чудно вселистеся. о друзи Христови, сосуди честнии, святии. вси, в россии просиявшии, приидите посреде нас невидимо, предначинающе торжество и пение и сподобляюще даров невещественных ваш праздник совершающих светолепно.

*Глас з~. Подобен:*
Не ктому возбраняеми:

Не лишени есмы надежди спасения, святыя бо сродники нашя имамы, о нас молящыяся. Господи, слава тебе. (с. 518)

*Глас и~. Подобен:*
Господи, аще и судищу:

Господи, аще и нам по всему подобни быша святии, но, пристрастия земнаго отвергшеся, любовию к тебе крепко привязашася, и венчавшеся ныне рукою твоею, пред\ъзащищают душы нашя.

*Слава, и ныне, глас тойже, Богородичен, самогласен:*

Срадуйтеся с нами, умная чиноначалия, духовный совокупльше лик, видяще царицу и владычицу всех, многоименне верными славиму: радуются же и дуси праведных, сущии зрителие видения, на воздусе молебно простирающу всечестнеи свои руце, просящу умирения миру, и стране российстей утверждения, и спасения душ наших.

*На литии в молитве*
Спаси Боже: *поминает диакон избранных русских святых, в молитве же*
Владыко многомилостиве: *поминает предстоятель всех святых, в земли российстей просиявших (зри устав на литии, страница 552).*

*И входим в храм, поюще стихиры стиховны воскресны а~-го гласа:*
Страстию твоею: Да радуется: Царь сый: Жены мироносицы: *со стихи их. Слава, святых, глас в~:*
Новый доме: *И ныне, Богородичен, глас тойже:*
Вышнии лицы: *Или ин Богородичен, глас и~: О,*
преславнаго чудесе! небесе и земли царица:

*На стиховне стихиры святых, глас в~. Подобен:*
Доме евфрафов:

Земле русская, граде святый, украшай твой дом, в немже божественный велий сонм святых прослави. (с. 519)

*Стих:*
Господи, Господь наш, яко чудно имя твое по всей земли.

Церковь русская, красуйся и ликуй, се бо чада твоя престолу владычню во славе предстоят, радующеся.

*Стих:*
Святым, ие суть на земли его, удиви Господь вся хотения своя в них.

Соборе святых русских, полче божественный, молитеся ко Господу о земном отечестве вашем и почитающих вас любовию.

*Слава, глас и подобен тойже:*

Новый доме евфрафов, уделе избранный, русь святая, храни веру православную, в нейже тебе утверждение.

*И ныне, глас и подобен тойже:*

Вышнии лицы, Богородице Дево, поют с нижними, славяще непрестанно рождество твое пречистое.

*Ин Богородичен, глас и~. Подобен: О,*
преславнаго чудесе:

*О,*
преславнаго чудесе! небесе и земли царица, от святых сродников наших умоляемая, до ныне землю русскую покрывает и лика своего из\ъображении милостивно обогащает. о владычице державная! не престани и на будущее время во утверждение на руси православия милости и чудеса изливати до века. аминь.

*На благословении хлебов.*
Богородице Дево: *дважды, и тропарь святых, глас и~, единожды.*

*Тропарь святых, глас и~:*

Якоже плод красный твоего спасительнаго сеяния, земля российская приносит ти, Господи, вся святыя в той просиявшыя. тех молитвами в мире глубоце, церковь и страну нашу Богородицею соблюди, многомилостиве. (с. 520)

*На утрени*

*На*
Бог Господь: *тропарь воскресен, глас а~:*
Камени запечатану: *единожды, и святых тропарь, глас и~:*
Якоже плод: *единожды.*

*Слава, ин тропарь, глас д~:*

Иерусалима вышняго гражданы, от земли нашея возсиявшыя и Богу во всяцем чину и всяким подвигом угодившыя, приидите, воспоим, вернии: о всеблаженнии земли россиския заступницы, молитеся ко Господу, да помилует сию от гнева своего, исцеляя сокрушение ея, и верныя люди своя утешит.

*И ныне, Богородичен, глас тойже:*

Днесь светло красуется православная русь, яко зарю солнечную восприимши, владычице, чудотворную твою икону владимирскую, к нейже ныне мы притекающе и молящеся тебе, взываем сице: о пречудная владычице Богородице, молися из\ тебе воплощенному Христу Богу нашему, да избавит землю русскую и вся страны Христианския невредимы от всех навет вражиих и спасет душы нашя, яко милосерд.

*По стихословиих седальны воскресны а~-го гласа со стихи их. По полиелеи впакои воскресен, глас а~:*
Разбойничо покаяние: *и ины седальны святых от а~-го стихословия, глас г~:*
Мужайся, Христова церковь: *и от в~-го стихословия, глас а~:*
Аще и глаголют: *Таже седальны святых по полиелеи, глас е~:*
Красуйся, светися русь: *Слава, глас г~:*
Светло совершающе: *И ныне, Богородичен, глас д~:*
Яко необоримую стену: (с. 521)

*По а~-м стихословии седален святых, глас в~.*

*Подобен:*
Апостоле, Христу Богу:

Солнце правды, Христос, вас посла, якоже лучи, просвещающии землю русскую, угодницы божии, от рода нашего просиявшии. темже молите его, святии, облежащий нас ныне облак неверия разгнати и даровати нам мир и велию милость.

*Слава, ин седален, глас г~. Подобен:*
Дева днесь:

Мужайся, Христова церковь, и державствуй над\ всуе борющими: Христови бо друзи о тебе пекутся, и предстояще, и обстояще, ихже общий праздник ныне совершаеши светло.

*И ныне, Богородичен, глас е~:*

Пред\ святою твоею иконою, владычце, молящиися исцелений сподобляются, веры истинныя познание приемлют и агарянская нашествия отражают. темже и нам, к тебе припадающым, грехов оставление испроси, помыслы благочестия сердца наша просвети и к сыну твоему молитву вознеси о спасении душ наших.

*По в~-м стихословии седален, глас а~. Подобен:*
Гроб твой:

Яко солнце светлое, яко блистающая денница, память честная в земли русстей просиявших святых возсия, всех нас освещающи и согревающи сердца наша к подражанию житию их божественному и к ревности о вере.

*Слава, ин седален, глас тойже: Подобен:*
Камени запечатану:

Аще и глаголют сынове века сего: приидите, оставим вся праздники божия от земли, но царство господне и еще (с. 522) державствовати имать, дерзость врагов отражающее. темже настоящее торжество светло празднующе, единому царю и Богу нашему возопиим: слава тебе, русь православием освятившему: слава тебе, святыя многия в ней прославльшему: слава тебе, и доныне верным крепость дарующему.

*И ныне, Богородичен, глас тойже:*

Боголюбивая царице, неискусомужная Дево, Богородице Марие, моли за ны тебе возлюбившаго и рождшагося от тебе сына твоего, Христа Бога нашего, подати нам оставление прегрешений, мирови мир, земли плодов из\ъобилие, пастырем святыню и всему человечу роду спасение, грады и страны российския от нахождения иноплеменных заступи и от междоусобныя брани сохрани. о Мати боголюбивая Дево, о царице всепетая! ризою своею покрый нас от всякаго зла, от видимых и невидимых враг защити и спаси душы нашя.

*Полиелей.*

*Аще несть иконы всех русских святых, поставляем икону пресвятыя Троицы. По окончании псалмов полиелейных священнослужители поют величание пресвятей Троице:*
Величаем тя, триипостасный Владыко: *и абие священнослужители же поют величание пресвятей Богородице:*
Достойно есть: *Посем поем на оба лика псалом избранный:*
Благо есть: *и припеваем величание святым:*
ублажаем вас: *к стихам сего псалма, ко всем или токмо к некоторым, якоже указася. Посем не певше: Слава, и ныне: а~ лик поет:*
Благословен еси, Господи, научи мя оправданием твоим. ангельский собор: и прочии тропари воскресныя по непорочных. (с. 523)

*Аще празднество совершаем во ин день, священнослужители поют величание пресвятей Троице и посем поем псалом избранный иной:*
Воскликните Господеви, вся земля *(зри страницу 588). К стихам сего псалма, ко всем или токмо к некоторым, якоже указася, припеваем величание святым. Слава, и ныне:*
Аллилуиа, *трижды. И конечное величание пресвятей Богородице.*

*По полиелейных псалмех священницы поют величание пресвятей Троице:*

Величаем тя, триипостасный Владыко, верою православною землю русскую озарившаго и святых сродников наших сонм велий в ней прославльшаго.

*И абие священнослужители же поют величание пресвятей Богородице:*

Достойно есть величати тя, Богородице, земли русския царицу небесную и людей православных владычицу державную.

*Посем стих а~-й псалма избраннаго*
Благо есть: *и величание святым:*

ублажаем вас, чудотворцы наши славнии, землю русскую добродетельми вашими озарившии и образ спасения нам светоявленно показавшии.

*псалом избранный, поемый в неделю в~-ю по пятидесятнице:*

*а~ лик:*
Благо есть исповедатися Господеви и пети имени твоему, вышний, возвещати заутра милость твою и истину твою на всяку нощь. ублажаем вас: *в~ лик:*
Велий Господь и хвален зело, во граде Бога нашего, в горе святей его. *а~.*
Род и род восхвалят дела твоя и силу твою возвестят. *в~.*
Великолепие славы святыни твоея возглаголют и чудеса твоя поведят. *а~.*
Память множества благости твоея отрыгнут и правдою твоею возрадуются. *в~.*
Господь крепость людем своим даст, Господь благословит люди своя миром. (с. 524) *а~.*
Яко благоволит Господь в людех своих и вознесет кроткия во спасение. *в~.*
Возвеселятся вси уповающии на тя, во век возрадуются, и вселишися в них, и похвалятся о тебе любящии имя твое. ублажаем вас: *а~.*
Сей род ищущих Господа, ищущих лице Бога иаковля. *в~.*
Мне же зело честни быша друзи твои, Боже, зело утвердишася владычествия их. *а~.*
Изочту их, и паче песка умножатся. *в~.*
уведите, яко Господь, той есть Бог наш, той сотвори нас, а не мы, мы же людие его и овцы пажити его. *а~.*
Милости твоя, Господи, во век воспою, в род и род возвещу истину твою усты моими. *в~.*
Милость же господня от века и до века на боящихся его. *а~.*
Боящиися Господа уповаша на Господа, помощник и защититель им есть. *в~.*
Радуйтеся Богу, помощнику нашему, воскликните Богу иаковлю. *а~.*
Возрадуемся о спасении твоем и во имя Господа Бога нашего возвеличимся. ублажаем вас: *в~.*
Господь утверждение людей своих и защититель спасений Христа своего есть. *а~. О*
Бозе сотворим силу, и той уничижит стужающыя нам. *в~.*
Господи, силою твоею возвеселится царь, и о спасении твоем возрадуется зело. *а~. О*
Бозе похвалимся весь день, и о имени твоем исповемыся во век. *в~.*
Земля даде плод свой, благослови ны, Боже, Боже наш, благослови ны, Боже, и да убоятся его вси концы земли. *а~.*
Спаси ны, Господи Боже наш, и собери ны от язык исповедатися имени твоему святому и хвалитися во хвале твоей. *в~.*
Благословен Господь, Бог Исраилев, от века и до века, и рекут вси людие: буди, буди. ублажаем вас: (с. 525)

*Посем тропари воскресныя по непорочнах. Ектениа малая. Впакои воскресен, глас а~:*
Разбойничо покаяние: *и ины седальны святых от а~-го стихословия, глас а~:*
Мужайся, Христова церковь: *и от в~-го стихословия, глас а~:*
Аще и глаголют: *(зри страницу 521).*

*Таже седальны святых по полиелеи, глас е~:*

Красуйся, светися, русь православная, лучами креста, егоже имаши всем верным хранителя, ты же множество все демонское, тмы исполньшеся, отвергни.

*Слава, глас г~. Подобен:*
Да веселятся:

Светло совершающе настоящее торжество, восхвалим и андрея первозваннаго, яко русския земли апостола, перваго евангельским благовестием сию огласившаго, той бо, якоже древле праотцем нашым, тако и нам ныне взывает: приидите, обретохом желаемаго.

*И ныне, Богородичен, глас д~:*

Яко необоримую стену и источник чудес стяжавше тя, раби твои, Богородице пречистая, сопротивных ополчения низлагаем. темже молим тя: мир земли русстей даруй и душам нашым велию милость.

*Аще в~-я неделя по пятидесятнице, степенна воскресна, а~-го гласа. Прокимен воскресный, глас а~:*
Ныне воскресну, глаголет Господь, положуся во спасение, не обинюся о нем. *Стих:*
Словеса господня, словеса чиста. Всякое дыхание: *Евангелие воскресное в~-е, от марка, зачало о~.*
Воскресение Христово: *псалом н~. Слава:*
Молитвами апостолов: *И ныне:*
Молитвами Богородицы: *Стихира:*
Воскрес Иисус от гроба: (с. 526)

*Аще храм всех русских святых, степенна воскресна а~-го гласа. Прокимен святых, глас д~:*
Радуйтеся праведнии о Господе, правым подобает похвала. *Стих:*
Буди, Господи, милость твоя на нас, якоже уповахом на тя. Всякое дыхание: *Евангелие храма всех святых русских, от матфеа, зачало и~.*
Воскресение Христово: *псалом н~. Слава:*
Молитвами всех святых русских, милостиве, очисти множество согрешений наших. *И ныне:*
Молитвами Богородицы, милостиве, очисти множество согрешений наших. Помилуй мя, Боже, по велицей милости твоей, и по множеству щедрот твоих очисти беззаконие мое. *Стихира, глас з~:*
Ежелетнюю память:

*Стихира святых по н~ псалме, глас з~:*

Ежелетнюю память днесь святых сродников наших совершающе, достойно сия да ублажим. тии воистинну чрез\ вся блаженства господня проидоша: обнищавше бо духом обогатишася и кротцы бывше землю кротких наследоваша, плакавше утешишася, алкавше правды насытишася, миловавше помиловани быша, чисти бывше сердцем Бога якоже мощно узреша, миротворивше божественнаго сподобишася сыноположения, гоними же и мучими правды ради и благочестия бывше на небесех ныне веселятся и радуются и прилежно молятся Господеви помиловатися отечеству нашему.

*Аще поем службу всех святых русских во ин день, степенна, а~-й антифон д~-го гласа. Прокимен, евангелие и стихира по н~-м псалме святых. И глаголет диакон:*
Спаси, Боже, люди твоя: *(зри страницу 551).*

*Аще в~-я неделя по пятидесятнице, поем каноны сице: октоиха воскресный а~-го гласа со ирмосом на д~ и Богородицы а~-го гласа на в~, канон всех русских святых, глас и~,*
(с. 527) *на и~. Аще во ин день, поем каноны сице: Богородицы, глас в~:*
Яже всем удобь послушная: *(зри октоих, повечерие субботы или службу утоли моя печали, иануариа к~е) со ирмосом на з~, ирмосы по дважды. И канон всех русских святых, глас и~, на и~.*

*Канон всем святым, в земли российстей просиявшым, глас и~.*

*Песнь а~. Ирмос:*

В чермнем фараона с колесницами погрузил еси и люди моисеом спасл еси, поющыя тебе, Господи, песнь победную. яко избавителю нашему Богу.

Вси в песнех духовных воспоим согласно во благочестии просиявшыя божественныя отцы нашя, яже изнесе русския земли всяко место и страна и яже церковь русская воспита.

Радуйтеся, святителие седмочисленнии: василие, ефреме, евгение, елпидие, агафодоре, евферие и капитоне{<::рус>Требник, Общая Минея и Типикон дают в этом имени ударение другое: <::слав>капитон-. <::рус>Прим. <::лат> оrthlиb<::слав>}, в херсоне епископствовавшии и землю нашу кровми своими освятившии.

Приидите, мучениколюбцы вернии, песнми почтим первомученики русския, феодора и юнаго иоанна, идолом не послужившыя и крови своя за Христа давшыя.

Величие наше и похвала ты еси, ольго богомудрая, тобою бо свободихомся от бесовскаго прельщения, не престай и ныне молити за люди, яже Богу привела еси.

Радуйся и веселися, рабе Христов, княже великий и мудрый владимире, просветителю наш, тобою бо избавихомся от душепагубнаго идолослужения, темже, радуйся, вопием тебе.

Сияет, яко звезда на небеси, божий иерарх михаил, землю русскую просветивый светом познания божественныя (с. 528) веры и владыце приведый люди новы, банею крещения обновленны.

О блаженнии страстотерпцы Христовы, князие борисе, глебе, и игоре, и михаиле с болярином феодором! не забудите отечества вашего, глад и озлобление отгоните, от грехопадений междоусобий избавите ны.

*Богородичен:*

С чинми ангел, владычице, со пророки, и апостолы, и со всеми святыми за ны, грешныя, Богу помолися, твоего покрова праздник в российстей земли прославльшыя.

*Катавасиа:*
Отверзу уста моя:

*Песнь г~. Ирмос:*

Небеснаго круга верхотворче, Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

Проповедует преславно и паче трубы вопиет великая лавра печерская, тобою начало приимшая, отче преподобне, антоние славне, всех российских монахов первоначальниче.

Воспоим светло монашескаго общаго жития в русстей земли устроителя, блаженнаго феодосия, с ним и нестора, достопамятных деяний списателя, и алипия, живописания в россии начальника.

Рай мысленный еси, печерская святая горо, умножившая духовная древеса, блаженныя отцы, ихже исчести по единому не могуще, о всех вкупе хвалу принесем единому владыце.

Антоние, иоанне и евстафие, твердии исповедницы православныя веры, издревле в земли российско-литовстей (с. 529) насажденнии, молитвами вашими о зловредных иноверных мудрований соотчичей ваших и всех нас ограждайте.

Ходатаи будите за отечество ваше земное, афанасие преподобномучениче, и ты, отроче гаврииле, научите убо и нас православие дерзновенно исповедати и страха вражия не боятися.

Да почтится иов преподобный, лавры почаевския украшение, вкупе со всеми угодники и чудотворцы волынскими, делы своими и чудесы облиставшии преславно земли нашея концы.

Песнми священными восхвалим афанасия, цареградскаго святителя, свое благословение земли российстей принесшаго и честныя своя мощы, яко залог единения со вселенскою церковию, нам оставльшаго.

*Богородичен:*

Се время заступления пресвятыя Богородицы прииде, умножившымся соблазном, се время наших к ней воздыханий, о братие, рцем убо от всего сердца нашего: владычице, владычице, помози людем твоим.

*Аще в~-я неделя по пятидесятнице, по ектении кондак и икос святых (зри страницы 534, 535). Таже седальны святых.*

*Седален святых, глас з~:*

Нощней тме огустевающей, умножается звездный блеск, и к тому очи заблуждших радостно возводятся. тако и умножившейся на земли греховней тме, возведем горе очи наши, братие, и сияние духовных звезд, землю нашу озаряющих, узревше, к небесному отечеству потщимся, егоже да не лишит Господь нас, грешных, молитвами святых своих. (с. 530)

*Слава, и ныне, глас д~:*

Притецем, вернии, к божественней и цельбоносней ризе спасителя нашего Бога, благоизволившаго сию плотию носити и на кресте святую свою кровь излияти, еюже искупи нас от работы вражия. темже благодарственно вопием ему: спаси первосвятителя нашего и архиереи, отечество наше и вся люди честною твоею ризою защити и спаси душы нашя, яко человеколюбец.

*Песнь д~. Ирмос:*

Ты моя крепость, Господи, ты моя и сила, ты мой Бог, ты мое радование, не оставль недра отча и нашу нищету посетив. тем с пророком аввакумом зову ти: силе твоей слава, человеколюбче.

Первоначальника и устроителя града москвы, блаженне княже данииле, показа тя Господь, к нему же непрестанно моляся, град твой охраняй, землю нашу от бед спасай, православныя же русския люди посещати милостивно не престай.

Молим вас, святителие Христовы петре, алексие, ионо, филиппе и иннокентие, фотие, киприане и феогносте и вси прочии московстии чудотворцы: душевное смущение и печали нашея бурю разорите и тишину нам подайте вашими к Богу молитвами.

И первопрестольник российския церкве, и исповедник православныя веры, и обличитель грехолюбивых и мятежных, и строитель русския земли был еси, святителю ермогене, и за сие темницею и гладом мучимь был еси и приемь от Бога неувядаемый венец, со святители и мученики веселишися.

Радуется славный град москва, и веселия исполняется вся россия, на твоя молитвы надеющеся, сергие богоблаженне, (с. 531) обитель же твоя красуется, хранящи честныя твоя мощы, яко сокровище священное.

Песнми священными восхвалим преподобнаго никона, послушания рачителя, с нимже воспоим михея, савву и дионисия, стефана, андроника и савву и вся преподобныя ученики и собеседники великаго сергия, ихже молитвами сынове российстии спасаются.

О премудрии и блаженнии василие, максиме и иоанне московстии и вси Христа ради юродивии российстии, чуднии житием и разумом, молим вас прилежно: молите Христа Бога нашего за земное отечество ваше и всем верным спасение испросите.

Новый столпник в дебри калужстей явился еси, преподобне тихоне, и купно с преподобным пафнутием, иночества строгим ревнителем, и блаженным лаврентием ко граду горнему в стране твоей путь верный проложил еси, на немже упаси и нас молитвами твоими.

*Богородичен:*

Подобием иконы иверския не точию афон просвещается, но и град москва украшается и инии грады и веси освящаются, от тоя чудесную помощь приемлюще и источник утешения в ней обретающе, и нам, благая вратарнице, двери райския отверзи.

*Песнь е~. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя и к свету заповедей твоих пути моя направи, молюся.

Великаго новаграда первопастырие, никито, нифонте, иоанне, феоктисте, моисее, евфимие, ионо и серапионе, и прочии чуднии святителие, в дому премудрости божия, яко финиксы, процвели есте, словесы благоплодными и непорочным житием. (с. 532)

Светло да похвалятся князие новгородстии, владимир, святыя софии пречудныя устроитель, с материю своею анною, и мстислав, и феодор, с ними же и вси от рода князей российских житием богоугодным просиявшии, божественными да воспоются песнми.

Дивнаго варлаама, великаго новаграда славу и украшение, всероссийскаго молитвенника, и антония славнаго, от ветхаго рима на камени по волнам морским преплывшаго, савву же, и ефрема, и михаила кто достойно прославит от земных;

Едемскаго рая, приидите, видим цветы присножизненныя и богопрозябенныя, подвиги отец, в пределех новгородских просиявших, ихже есть един делатель Господь.

Всеволод кроткий и довмонт, пскову стена необоримая, и никола блаженный и корнилий преподобный, святым крещением чудь ливонскую просветивый, песнми да воспоются.

Веру православную пред\ латины проповедавшии, к вечным востекоша обителем исидор пресвитер и с ним собор мученический во юрьеве, граде ливонстем, царю царей ныне предстояще, молятся о нас, почитающих память их.

Авраамия богоноснаго, смоленска украшение, и евфросинию, радование полотское и девам сияние, Христе мой, тебе приводим молитвенники, ихже ради спаси нас.

*Богородичен:*

Заступница теплая иногда великому новуграду была еси и ненадеющихся надежда и людей бедствующих помощница, и ныне оком милосердым призри на нас, и скорби нашя видевши и воздыхание услышавши, знамение милости яви нам, пречистая. (с. 533)

*Песнь з~. Ирмос:*

Воднаго зверя во утробе длани иона крестовидно распростер, спасительную страсть проображаше яве: тем, тридневен изшед, премирное воскресение прописаше плотию пригвожденнаго Христа Бога и тридневным воскресением мир просвещшаго.

Евангельски Христа возлюбивше, преподобнии зосимо, савватие, германе, иринарше, елеазаре и прочии соловецтии чудотворцы, мира отвратистеся, в непроходимыя и пустыя островы соловецкия зашедше, всякия добродетели образу навыкосте, мудрей пчеле подобящеся, и селение, достойное прияти духа святаго, бысте, премудрии.

Великаго в чудесех преподобнаго трифона воспоим, лопарскаго просветителя, в последних концех северныя страны от горькаго рабства бесовскаго люди избавльшаго и святым крещением возродившаго.

Радуйся, пустыне, прежде безплодная и необитаемая, послежде же, яко крин, процветшая и инок множество возрастившая взыграйте, горы валаама и вся древа дубравная, хваляще с нами сергия и германа, вкупе же и арсения со александром свирским, отцы всехвальныя.

Жития сего непостоянную пучину немятежно прешел еси, преподобне кирилле, кормчую матерь божию имея, и ты, иосифе, волоцкая похвало, и ниле нестяжателю, на воде покойне и на злаце воздержания ученик ваших стада мудре упасли есте, и ныне с ними молитеся о чтущих память вашу.

Яко звезды великия, просияша в монашеских соборех антоний сийский и трифон вятский, димитрий на прилуце и амфилохий и дионисий, похвала глушицкая, григорий пельшемский, (с. 534) павел, и сергий, и корнилий вологодстии{<::рус>Для этого географического прилагательного в этой службе систематично употребляется <<осовремененное>> написание<::слав> вологод- <::рус>, тогда как другие оцифрованные богослужебные тексты однозначно употребляют ударение на первом слоге: <::слав>вологод-. <::рус>Прим. <::лат> orthlиb<::слав>}, яко лучами, сияюще добродетельми жития своего, преподобнии.

Боговидно поживше, пустыни, яко грады, сотворили есте, макарие, варнаво и тихоне, авраамие и геннадие. темже вкупе с прочими отцы, в пределех костромских и ярославских просиявшими, ублажаем вас и молим: молите Господа, да не лишит и нас егоже ныне наслаждаетеся боговидения в вечнем граде небеснаго царя.

Ликуй, фиваидо русская, красуйтеся, пустыни и дебри олонецкия, белоезерския и вологодския, возрастившыя святое и славное отец множество, чудным житием всех наставляющее миру не прилеплятися, крест свой на рамена взяти и во след Христу шествовати.

*Богородичен:*

Твоею всечестною иконою тихвинскою, юже великая россия яко некий дар божественный свыше благоговейно прият: присно страну нашу, о госпоже царице Богородице, покрывай и заступай, спасающи сию от всех навет вражиих.

*Аще в~-я неделя по пятидесятнице, по ектении кондак воскресен, глас а~:*
Воскресл еси: *и икос воскресен:*
Воскресшаго тридневно: *Аще во ин день, кондак и икос всех русских святых.*

*Кондак святых, глас г~. Подобен:*
Дева днесь:

Днесь лик святых, в земли нашей Богу угодивших, предстоит в церкви и невидимо за ны молится Богу. ангели с ним славословят, и вси святии церкве Христовы ему спразднуют, о нас бо молят вси купно превечнаго Бога. (с. 535)

*Икос:*

Едемскаго рая древеса доброплодная и красная явишася святии, цветы благовонныя учений и плоды дел творящии, от нихже душы нашя питаются и глад наш духовный утоляется, приидите убо, притецем под\ сень их и ублажим их, яко страны нашея отраду и украшение и яко жития образ нам и начертание, тии бо венцы прияша нетленныя от превечнаго Бога.

*Песнь з~. Ирмос:*

Божия снизхождения огнь устыдеся в вавилоне иногда. сего ради отроцы в пещи радованною ногою, яко во цветнице, ликующе, пояху: благословен еси, Боже отец наших.

Леонтий, исаия и игнатий, иаков и феодор, честнии духа сосуди и ростову украшение, авраамий, идолом покланявшыяся ко Христу приведый, и петр царевич, и иринарх, самопроизвольный страдалец, кассиан и паисий, князь роман и царевич димитрий, и вси ростовстии и угличстии чудотворцы божественными да воспоются песнми.

Да величается невский победитель, благоверный князь александр, да поется георгий, воин храбрый и страдалец, да похвалится андрей, первый русския земли собиратель, вкупе со глебом, юным сыном своим, да воспоется же и авраамий мученик, града владимира слава, святыя руси заступницы и церкве православныя украшение.

Феодору и иоанну слава, суждальским светильником, симону и дионисию с ними да поются и евфимий, в подвизех превысокий, и евфросиния преподобная, пресветлая суждальская звезда, вкупе же и косма, на яхроме реце подвизавыйся. (с. 536)

Песнь столпнику никите, покаяния образ явившему, хвала и даниилу, нищих и безродных согревателю, слава и андрею, княжение оставившему и в нищетнем образе житие скончавшему, переяславским чудотворцем.

Константине княже, апостоле и просветителю муромския земли, с михаилом и феодором, чады твоими, и петре и февроние, и праведная иулиание милостивая, мурома заступницы, вкупе же и василие святителю и княже романе, рязани славо, о нас Христа молите.

Тверская похвало, арсение святителю, михаиле, княже и мучениче, и анно, града кашина сокровище, ниле и макарие преподобнии, ефреме, града торжка просветителю, со аркадием и иулианиею, цветом целомудрия, о нас Христа молите.

оружием ваших молитв, благовернии князие феодоре и давиде с константином и василие и константине, ярославля славо, охраняйте и ныне отечество ваше и людей православных от всяких бед и напастей.

*Богородичен:*

Яко благодатное сокровище даровала еси святей руси икону твою владимирскую, еюже отцем нашым многочастне и многообразне благодеяла еси. не оскудей и ныне, о Мати божия, утоляющи лютое на нас востание, и землю русскую спаси.

*Песнь и~. Ирмос:*

Победители мучителя и пламене благодатию твоею бывше, заповедем твоим зело прилежаще, отроцы вопияху: благословите, вся дела господня, Господа.

Красуйся, граде казань, имея молитвенники своя, преподобных святителей гурия, варсонофия и германа, отгнавших от тебе тму неверия, и иоанна мученика, и стефана, и петра, отеческое (с. 537) нечестие оставивших и мученически в небесное отечество прешедших.

Священнаго писания от юности научився, богоносе стефане, ралом словес твоих оляденевшая зырянских людей сердца возделал еси и божественное семя в них всеял еси. ныне же вкупе со святыми продолжатели дела твоего герасимом, питиримом и ионою паству вашу и всю русскую землю молитвами вашими ограждайте.

Веселися, сибирская страно, в тебе бо Господь яви угодники своя: праведнаго симеона верхотурскаго, и иркутския святители иннокентия и софрония, и иоанна тобольскаго, новыя дивныя светильники и чудотворцы.

Радуйся, иверие и вся земле грузинская, торжествуй, армение, воспевающи равноапостольную нину и тамару, григория просветителя и иных многих, в странах кавказских веру православную исповедавших и ныне о земном отечестве Христу молящихся.

Иерарше богомудре димитрие, житий святых списателю и подражателю оным ревностный, славы оных молитвами твоими соделай нас общники.

Святителю отче митрофане, первый воронежу пастырю, мужество велие явивый, прещения царева и смерти не убоявыйся и в простоте душу свою спасый, моли Бога о нас.

Яко пчела, мед сладкий от цветов скороувядающих собрал еси, отче тихоне, от тленнаго мира духовное сокровище, имже всех нас услаждаеши. (с. 538)

*Богородичен:*

Заступницу усердную восхвалим и честному ея поклонимся образу, имже в новопросвещенней стране правоверие утверди и в годину лютую матерь русских градов спасе. сей и града святаго петра великое сокровище, и всея земли нашея преславное богатство.

*Песнь ф~. Ирмос:*

*О,*
девства край, Богородице песнми же славными праздники возвышающая благодатей твоих и ныне девственною слова твоего памятию наитием тайным украшающая в ней тя величающыя.

О благий просветителю и тихий ангеле церкве тамбовския, святителю питириме, веселися о пастве твоей и всея руси, в ней бо новая и вечная радость процвете, преподобный серафим, дивный трудник спасения нашего.

О святителие богомудрии феодосие и иоасафе, дивным нетлением от Господа прославленнии! вами возвеличени есмы и мы, чада суще церкве православныя, в нейже и доныне Господь чудная являет и рабов своих прославляет.

О новый чудотворче, иосифе, святителю и мт~ниче! град астрахань и вся поволжская страна тобою хвалится и почитает тя, за правду от неверных мятежников люте пострадавша.

*О,*
паче слова и превыше похвал святых страстотерпцев подвига! злобу убо лютых отступников и наглое иудейское неистовство претерпеша, веру Христову противу учений мира сего, яко щит, держаще и нам образ терпения и злостраданий достойно являюще. (с. 539)

*О,*
твердости и мужества полка мученик Христовых, от хинов лютых за Христа убиенных! тии бо церковь православную украсиша и в стране своей крови своя, яко семя веры, даша, и купно со всеми святыми достойно да почтутся.

О велицыи сродницы наши, именованнии и безыменнии, явленнии и неявленнии, небеснаго сиона достигшии и славу многу от Бога приимшии, утешение нам, в скорби сущым, испросите, веру нашу падшую возставите и люди расточенныя соберите, от нас, яко дар, песнь благодарения приемлюще.

*Троичен:*

О Троице честная, приими, яже россия приносит ти, яко начатки и яко фимиам избранный, вся угодившыя и прежде, и послежде в ней, знаемыя и незнаемыя, и молитвами их от всякаго вреда сию сохраняй.

*Богородичен:*

О Дево благодатная, грады и веси нашя честнаго лика твоего из\ъображении, яко благоволения знамении, обогатившая{<::рус>В оригинале было <::слав> обогатившая<::рус>, что показалось неверным по смыслу. Прим. <::лат> оrthlиb<::слав>}, благодарение наше приими и от бед лютых отечество наше избави, вси бо тя, яко покров всемощный страны нашея, величаем.

*Аще в~-я неделя по пятидесятнице, по ф~-й песни ектениа и*
Свят Господь Бог наш: *Светилен воскресный в~-й:*
Камень узревше: *Слава, светилен святых. И ныне, Богородичен его.*

*Светилен святых. Подобен:*
Небо звездами:

В песнех восхвалим светила незаходимая российския земли, таинники божественнаго слова, Христа (с. 540) славяще, сих просветившаго и возлюбившаго и помощники нам давшаго в скорби.

*Слава, и ныне, Богородичен:*

Светом лица твоего огнезрачную страну русскую озарив, Господи, и ныне во святых твоих, яко в лучах неизчетных, не престай озаряти нас премудростию твоею, яже есть софия преименитая.

*На хвалитех стихиры на и~, воскресны д~, глас а~:*
Поем твою, Христе: Крест претерпевый: Ада пленивый: Боголепное твое: *И хвалитныя стихиры святых со славником на д~: две последния стихиры поем со стихи от стиховны малыя вечерни: Стих:*
Бог нам прибежище и сила, помощник в скорбех, обретших ны зело. *Стих:*
Господь сил с нами, заступник наш Бог иаковль. *Слава, стихира евангельская в~-я, глас в~:*
С миры пришедшым: *И ныне, глас тойже:*
Преблагословенна еси:

*На хвалитех стихиры святых, глас е~. Подобен:*
Радуйся:

Радуйся, церковь российская верная, радуйся, княже благоверный владимире преславный, радуйся, ольго избранная вы бо есте ко владыце всех первейшии наши ходатаи, и начальницы православия, и наставницы ко истинней вере. радуйся, всяко место, и страна, и град, гражданы воспитавшии небеснаго царствия, сии святая светила душам нашым явишася, сии чудес зарею, и делы, и знамении просияша мысленно во вся концы и ныне Христу молятся подати душам нашым велию милость. (с. 541)

Радуйся, земли русския украшение, церкве нашея непоколебимое утверждение, славо православных, чудес источницы, любве струи неистощимыя, светильницы многосветлии, духа святаго органи, кротцыи и незлобивии, добродетельми украшеннии, человецы небеснии, земнии ангели, Христа друзи искреннии того прилежно молите подати вас чтущым велию милость.

Приидите, небеснии предстателие наши, к нам, вашего требующым милостиваго посещения, и избавите озлобленныя мучительскими прещении лютаго неистовства неверных, от нихже, яко пленницы и нази, гонимы есмы, от места на место часто преходяще и заблуждающе в вертепех и горах. ущедрите убо, прехвальнии, и даруйте нам ослабу, утолите бурю и угасите еже на ны негодование, Бога моляще, подающаго вами земли нашей велию милость.

*Слава, глас д~:*

Глас евангельский услышавше и апостольскою ревностию распалившеся, в научение неверных языков устремистеся, богоблаженнии равноапостольнии кукше, леонтие, стефане и гурие, германе аляскинский, и святителю отче николае японский, и досточудный иннокентие, великия сибирския страны апостоле и просвещения за морем сущих новых стран во америце первоначальниче. темже со всеми прочими, во благовестии Христове потрудившимися, достойно ублажаетеся.

*И ныне, Богородичен, глас тойже:*

Присно страна российская о тебе хвалится и веселится, имущи тя заступницу непостыдную и стену нерушимую, не оскудей и ныне, владычице, избавляти твоя люди от всех бед. (с. 542)

*Славословие великое.*

*Аще в~-я неделя по пятидесятнице, тропарь воскресен точию:*
Днесь спасение миру бысть: *Во ин день по славословии тропарь святых, глас д~:*
Иерусалима вышняго граждане: *Слава, и ныне, Богородичен:*
К заступнице страны нашея: *(зри страницу 501). Ектении и отпуст.*

*Посем исходит предстоятель с кадилом северными дверми, пред\ идущым ему двум светильником, ко иконе праздника. И поются стихиры храма всех русских святых, подобны на осмь гласов.*

*Стихиры на целование, глас а~. Подобен:*
Небесных чинов:

Небеснии граждане, сослужебницы мысленным чином, чудотворцы русстии, не забудите земное отечество ваше, яко на вас упование по Бозе и Богородице возложихом.

*Глас тойже. Подобен:*
Прехвальнии мученицы:

Прехвальнии чудотворцы русстии, вас ни земля наша потаила есть, но небо прият вы, и отверзошася вам райския двери, и внутрь рая бывше, древа жизни наслаждаетеся, Христу молитеся даровати отечеству вашему мир и велию милость.

*Глас в~. Подобен:*
Киими похвальными:

Киими похвальными венцы увенчаем предстатели нашя; престолу божию ныне предстоящыя и духовно нас посещающыя, чисте тех любящих, всех скорбных утешители и всех сущих в бедах прибежище, страны нашея хранители, веры истинныя в ней утверждение, православных поборники, ихже ради врагов наших возношение Христос низложи, имеяй велию милость. (с. 543)

*Глас г~. Подобен:*
Крестообразно моисей:

Крестообразно моисей на горе руце простер к высоте, амалика победи, святии же сродницы наши присно ко Господу простирают руце свои, молящеся о русстей земли, охраняюще ю от искушений и бед и нам образ подающе, да молитвою вооружившеся и крестом, побеждаем врага, прославляюще Cпаса Господа.

*Глас д~. Подобен:*
Званный свыше:

Свыше звани бывше, основание крепко к добродетелем положисте в душах ваших, страх божий, сей бо есть начало премудрости и окормление во всем житии хотящым угодити Богу, и на сем основании наздасте прекрасныя добродетели сохранением животворных божиих заповедей. егоже молите спасти и просветити душы нашя.

*Глас тойже. Подобен:*
Хотех слезами омыти:

Хотех житию подражати подвижников благочестия от рода нашего и прочее жития моего делы добрыми благоугодити тебе, но враг льстит мя и борет душу мою, Господи, святых твоих мольбами помилуй и спаси мя.

*Глас е~. Подобен:*
Преподобне отче:

Преславнии отцы, чувственное отечество имущии землю русскую, мысленный же небесный град горний сион, светильницы сущым во тме отчаяния явистеся, покаяния углие пречистное, добродетелей божественное бисерие, сирым предстателие и вдовицам, законов церковных исполнители и детельнии светильницы воздержания, Христа молите, Христови молитеся всегда даровати церкве русстей единомыслие и земли нашей мир и велию милость. (с. 544)

*Глас з~. Подобен:*
Ангельския пред\ъидите:

Ангельския пред\ъидите силы, яже в дому отчи, уготовайте обители: от рода бо нашего подвижницы благочестия, яко церкве первенцы, и ныне на небесех написуются. Тем мы, грешнии, в радости возопиим: дивен еси, Боже, во святых, молитвами их и нас помилуй.

*Глас тойже. Подобен:*
Тридневен:

Память святых радость боящихся Господа, подвизавшеся бо Христа ради, венцы от него прияша, и ныне со дерзновением молятся о русстей земли.

*Глас тойже. Подобен:*
Отчаянная:

Отчаяни есмы жития ради и не имамы права добродетельна, но яко приносим ти молитвы святых сродник наших, не отвержи ны, Господи, утверди церковь русскую, не презри слезы верных сынов, колена пред\ ваалом не преклонявших, и ихже не истребил еси, согрешающих, приими ны, кающыяся, святых твоих мольбами.

*Глас з~. Подобен:*
Нерадивше о временных:

Нерадивше о временных, святии соплеменницы наши, и на земли Христа ради добльственне подвизавшеся, воздаяния трудов от него приясте, но яко имущии дерзновение, того умолите, яко Бога всесильна, русь в православии утвердити, вся же соблазны церковныя в ней до конца искорените молимся.

*Глас и~. Подобен:*
Что ти наречем:

*Что вас наречем:*
херувимы ли; яко на вас почил есть Христос: серафимы ли; яко непрестанно прослависте его: ангели ли; в теле бо суще, безплотных житие показасте: (с. 545) силы ли; действуете бо чудеса: многа ваша имена и большая дарования. молите спастися нам, сродником вашым.

*Глас тойже. Подобен:*
Иже во едеме:

Древле во едеме в раи древо снедное прозябло есть посреде садов, во всех же концех русския земли святии сродницы наши, яко финикси, процветоша, и яко кедри в ливане, умножишася, имиже церковь наша красящися паче древняго едема, радостно прославляет Господа, веры ради сих прославльшаго, и нас славы оных причастники яви, Христе Боже, молитвами их разрушая яже на ны козни вражия, и сподоби нас царствия твоего, Господи.

*Глас тойже. Подобен:*
Мученицы твои:

Святии твои, Господи, забыша житейская, небрегше о телесных будущия ради жизни, тоя наследницы явишася, темже и со ангелы радуются. тех молитвами даруй земли нашей велию милость.

*Слава, и ныне, Богородичен, глас тойже.*

*Подобен: О,*
преславнаго чудесе:

О преславнаго чудесе! небесе и земли царице, от святых сродников наших умоляемая, до ныне землю русскую покрывает и лика своего из\ъображении милостивно обогащает. о владычице державная, не престани и на будущее время во утверждение на руси православия милости и чудеса изливати до века. аминь.

*И бывает елеопомазание. Посем молитва*
Владыко многомилостиве: кратко *(зри устав, стр. 584). Аще во в~-ю неделю по пятидесятнице, оглашение студитово и тропарь преподобному феодору. Час а~-й и отпуст. Таже, сошедшеся посреде храма, поем стихи сии.*
(с. 546)

утверждение на тя надеющихся, утверди, Господи, церковь, юже стяжал еси честною твоею кровию.

Под\ твою милость прибегаем, Богородице Дево, молений наших не презри в скорбех, но от бед избави нас, едина чистая и благословенная.

Пресвятая Богородице, спаси нас.

Вси святии земли русския, молите Бога о нас.

*На литургии*

*Аще во в~-ю неделю по пятидесятнице, блаженны воскресны а~-го гласа на з~, начиная от:*
Блажени кротцыи: *и святых блаженны на д~, глас и~, от:*
Блажени есте, егда поносят вам: *Аще во ин день, блаженны святых на и~, начиная от:*
Блажени милостивии:

*Блаженны святых, глас и~:*

*На и~:*
Блажени милостивии, яко тии помиловани будут.

Вси в песнех духовных воспоим согласно во благочестии просиявшыя божественныя отцы нашя, яже изнесе русския земли всяко место и страна и яже церковь русская воспита.

Блажени чистии сердцем, яко тии Бога узрят.

О велицыи сродницы наши, именованнии и безыменнии, явленнии и неявленнии, небеснаго сиона достигшии и славу многу от Бога приимшии, утешение нам, в скорби сущым, испросите, веру нашу падшую возставите и люди расточенныя соберите, от нас, яко дар, песнь благодарения приемлюще.

Блажени миротворцы, яко тии сынове божии нарекутся.

О Троице честная, приими, яже россия приносит ти, яко начатки и яко фимиам избранный, вся угодившыя и (с. 547) прежде, и послежде в ней, знаемыя и незнаемыя, и молитвами их от всякаго вреда сию сохрани.

Блажени изгнани правды ради, яко тех есть царство небесное.

О Дево благодатная, грады и веси нашя честнаго лика твоего из\ъображении, яко благоволения знамении, обогатившая, благодарение наше приими и от бед лютых отечество наше избави, вси бо тя, яко покров всемощный страны нашея, величаем.

Блажени есте, егда поносят вам, и ижденут и рекут всяк зол глагол на вы лжуще мене ради.

Не мечем нашим землю нашу наследихом, но десницею твоею и мышцею твоею, и просвещением лица твоего, и святых твоих слезами, подвиги и поты, кровми и учении, отечество наше утвердися.

Радуйтеся и веселитеся, яко мзда ваша многа на небесех.

Егда отступихом от тебе и заповеди твоя преступихом, тогда отринул еси ны и низложил еси ны, и паче всех язык умалихомся, но пощади нас, Боже, спасителю наш, святых твоих мольбами.

*Слава, троичен:*

О Троице пребожественная, уврачуй болезни и скорби нашя, и воздвигни дух наш от лености и сна греховнаго, да достойни будем отец и братий наших, подвиги своими в земли нашей имя твое прославльших.

*И ныне, Богородичен:*

Расточенныя собери, отлученныя возврати, отпадшыя от веры православныя обрати, плачущыя и скорбящыя утеши, (с. 548) земли нашея повигшияся сокрушение исцели, благодатная, со святыми соотчичи нашими Бога о нас умоляющи.

*По входе тропари и кондаки, и чтения апостола и евангелия, и причастны по уставу в~-й недели по пятидесятнице (зри стр. 584).*

*По заамвонной молитве исходим ко иконе праздника, поюще тропарь святых, глас и~:*
Якоже плод: *(зри стр. 498). Слава, кондак святых, глас г~:*
Днесь лик святых: *(зри стр. 534).*

*И ныне, Богородичен, глас г~:*

Богородице, Христианом помощнице, твое предстательство стяжавше, раби твои, благодарно тебе вопием: радуйся, пречистая Богородице Дево, и от всех нас бед твоими молитвами всегда избави, едина вскоре предстательствующая.

Посем чтется молитва на благословение колива и краткая молитва ко всем святым земли русския. (Аще не совершалось последование молебнаго пения, чтется по литургии полная молитва ко всем святым земли русския, зри стр. 509).

*Молитва ко всем святым земли русския.*

О всеблаженнии и богомудрии угодницы божии, подвиги своими землю русскую освятившии и телеса своя, яко семя веры, в ней оставльшии, душами же своими престолу божию предстоящии и непрестанно о ней молящиися! Се ныне, в день общаго вашего торжества, мы, грешнии, меньшии братия ваши, дерзаем приносити вам сие хвалебное пение. Величаем вашя великия подвиги, духовнии воини Христови, терпением и мужеством до конца врага низложившии и нас от прелести и козней его избавляющии. ублажаем ваше святое житие, светильницы божественнии, светом веры и добродетелей светящиися и нашя (с. 549) умы и сердца богомудренно озаряющии. Прославляем ваша великая чудеса, цвети райстии, в стране нашей северней прекрасне процветшии и ароматы дарований и чудес повсюду благоухающии. восхваляем вашу богоподражательную любовь, предстателие наши и покровителие, и уповающе на помощь вашу, припадаем к вам и вопием: Вси святии сродницы наши, от лет древних просиявшии и в последния дни подвизавшиися, явленнии и неявленнии, ведомии и неведомии помяните нашу немощь и уничижение и молитвами вашими испросите у Христа Бога нашего, да и мы, безбедно преплывше житейскую пучину и невредимо соблюдше сокровище веры, в пристанище вечнаго спасения достигнем и в блаженных обителех горняго отечества вкупе с вами и со всеми угодившими ему от века святыми водворимся благодатию и человеколюбием спасителя нашего Господа Иисуса Христа, емуже со превечным отцем и пресвятым духом подобает непрестанное славословие и поклонение от всех тварей во веки веков.

*Лик:*
Аминь.

*По молитве поем величания пресвятей Троице, Богородице и святым (зри страницу 523). Поемым величаниим сим, бывает целование иконы праздника. Посем:*
Буди имя господне: *псалом л~г и прочее литургии. Отпуст и многолетие со особым прошением (зри устав, страница 585) и стихи:*

утверждение на тя надеющихся, утверди, Господи, церковь, юже стяжал еси честною твоею кровию.

Под\ твою милость прибегаем, Богородице Дево, молений наших не презри в скорбех, но от бед избави нас, едина чистая и благословенная.

Пресвятая Богородице, спаси нас.

Вси святии земли русския, молите Бога о нас. (с. 550)

*устав совершения службы всем святым, в земли российстей просиявшым.*

*В неделю в~-ю по пятидесятнице.*

*На малой вечерни. На*
Господи воззвах: *стихиры воскресны д~, глас а~. Слава, святых, глас а~. И ныне, Богородичен догматик малыя вечерни, глас а~. на стиховне едина стихира воскресна, глас а~, и святых две стихиры, глас и~, сии стихи их. Слава, святых, глас и~. И ныне, Богородичен, глас тойже: О,*
преславнаго чудесе! небесе и земли царица: *(зри на стиховне велицей вечерни, страница 519). Или Богородичен, глас д~:*
Присно страна российская: *(зри на утрени на хвалитех, страница 541). По ныне отпущаеши: тропарь воскресен, глас а~. Слава, святых, глас и~:*
Якоже плод: *И ныне, Богородичен, глас д~:*
Заступнице усердная: *Ектениа и отпуст.*

*По отпусте малыя вечерни совершаем последование молебнаго пения. По г~-й песни ектениа сугубая. Седален, глас в~. По з~-й песни ектениа малая. Кондак, глас з~. Прокимен, глас д~:*
Мне же зело честни быша друзи твои, Боже. Стихъ*:*
Изочту их, и паче песка умножатся. Всякое дыхание: *Евангелие от иоанна, зачало н~а (е~и, в~и<->к~). Слава:*
Молитвами всех святых русских: *И ныне:*
Молитвами Богородицы: Помилуй мя, Боже: *И стихира, глас з~. Посем глаголет диакон молитву*
Спаси, Боже, люди твоя: *(зри устав на литии, страница 551). По трисвятомъ*
отче наш: *и тропарь, глас и~:*
Якоже плод: *Слава, и ныне, глас тойже:*
С вышних призирая: *Таже ектениа сугубая, юже глаголет диакон с кадилом. Молитва и отпуст, на немже поминаем: святаго равноапостольнаго великаго князя владимира и всех прочих чудотворцев, въ*
(с. 551) *земли российстей просиявших: По отпусте поет диакон:*
Спаси, Христе Боже: *Посем стихи на сходе. И идем в трапезу и бывает утешение братии, труда ради бденнаго, хотящаго быти.*

*На велицей вечерни.*
Блажен муж: кафисма вся. *На*
Господи воззвах: *стихиры на и~, воскресны а~-го гласа г~, и анатолиева а~, и святых з~, последнюю же оставляем. Слава, святых, глас. г~. И ныне, догматик а~-го гласа. Вход, прокимен дне:*
Господь воцарися: *И чтения три: Пророчества исаиина (м~ф, и~<->е~и): Премудрости иисуса, сына сирахова (м~д, а~<->д~и): Премудрости соломоновы (г~, а~<->ф~).*

*На литии стихиры вси святых. глас и~:*
Срадуйтеся с нами, вси лицы святых: *Слава, и ныне, глас тойже:*
Срадуйтеся с нами, умная чиноначалия: *Аще обхождение или изволим, прилагаем и ины стихиры подобны на осмь гласов и стихиры стиховны святых с великия вечерни.*

*На литии (и на молебном пении, и на утрени) молитва:*
Спаси, Боже:

Спаси, Боже, люди твоя и благослови достояние твое, посети мир твой милостию и щедротами, возвыси рог Христиан православных и низпосли на ны милости твоя богатыя, молитвами всепречистыя владычицы нашея Богородицы и приснодевы Марии, силою честнаго и животворящаго креста, честныя же и многоцелебныя ризы твоея, предстательствы честных небесных сил безплотных, честнаго славнаго пророка, предтечи и крестителя иоанна, святаго славнаго и всехвальнаго апостола андрея первозваннаго и всех святых славных и всехвальных апостолов, святаго славнаго пророка илии, иже во святых (с. 552) отец наших и вселенских великих учителей и святителей: василия великаго, григория богослова и иоанна златоустаго, иже во святых отца нашего николая, архиепископа мир ликийских, чудотворца, святых равноапостольных мефодия и кирилла, учителей словенских, святых равноапостольных великаго князя владимира и великия княгини ольги, юже во святых отец наших и всея россии чудотворцев: михаила, митрополита киевскаго, петра, алексия, ионы, филиппа, священномученика патриарха ермогена и иннокентия, святителей московских, никиты и иоанна новгородских, леонтия и димитрия ростовских, преподобных и богоносных отец наших антония и феодосия киево-печерских, сергия и никона радонежских, антония римлянина и варлаама хутынскаго, новгородских, зосимы и савватия соловецких, сергия и германа валаамских, серафима саровскаго и всех прочих чудотворцев, в земли российстей просиявших, ихже память совершаем ныне, святых славных добропобедных мучеников, преподобных и богоносных отец наших, святых и праведных богоотец иоакима и анны и всех святых, молим тя, многомилостиве Господи, услыши нас, грешных, молящихся тебе, и помилуй нас.

*На литии молитва*
Владыко, многомилостиве: *в нейже вси святии, в земли российстей просиявшии, по именом помянуты суть:*

Владыко многомилостиве, Господи Иисусе Христе, Боже наш, молитвами всепречистыя владычицы нашея Богородицы и приснодевы Марии, силою честнаго животворящаго креста и многоцелебныя ризы твоея, предстательством честнаго архистратига михаила и прочих (с. 553) небесных сил безплотных, святаго славнаго пророка, предтечи и крестителя иоанна, святых славных и всехвальных апостолов: андрея первозваннаго, симона кананита, варфоломея и прочих святых славных и всехвальных апостолов, святаго славнаго пророка илии, святых славных и добропобедных мучеников иоанна младенца, от ирода убиеннаго, инны, пинны и риммы готфских, трифона, парфения и калогера, саввы стратилата и с ним седмидесяти воинов мучеников готфских, космы и дамиана римских, василиска команскаго, саввы чтеца, готфскаго, мучеников готфских вафусия и верка пресвитеров, арпилы монаха, авива, агна, реаса, игафракса, искоя, силы, сигица, сонирила, суимвла, ферма, филла, констанса, царевича агафона и мучениц готфских анны, аллы, ларисы, моико{<::рус>Требник дает другое написание сего имени: <::слав> моико. <::рус>Прим. <::лат> оrthlиb<::слав>}, мамики, уирко, анимаисы, наафы царицы готфския и прочих, и дуклиды, царевны готфския, ерминиггельда, царевича готфскаго, воина исаии, князя мангупскаго, готфскаго, святых великих мучеников георгия победоносца, пантелеимона целителя, димитрия солунскаго, никиты готфскаго, святыя великомученицы варвары и прочих святых мучеников, преподобных и богоносных отец наших, максима исповедника и прочих преподобных отец, иже во святых отец наших великих вселенских учителей и святителей: василия великаго, григория богослова и иоанна златоустаго, иже во святых отца нашего николая, архиепископа мир ликийских, чудотворца, святых священномучеников, в херсоне епископствовавших: василия, ефрема, капитона, евгения, еферия, елпидия и агафодора, иже во святых отец наших климента с фивою и мартина, пап римских, фотия (с. 554) и григория, патриархов константинопольских, стефана, саввы и василия архиепископов сурожских, и иоанна, епископа готфскаго, георгия, митрополита митиленскаго, исповедника, святаго блаженнаго андрея, Христа ради юродиваго, славянина, святыя равноапостольныя нины, просветительницы иверии, святых благоверных царя давида воз\ъобновителя и царицы тамары, грузинских, и всех святых, в странах кавказских просиявших, святаго священномученика григория просветителя и прочих святых великия армении,

*святых равноапостольныхъ*

кирилла и мефодия, учителей словенских,

великия благоверныя княгини российския ольги (в крещении елены),

великаго благовернаго князя российскаго владимира (в крещении василия)

иннокентия, митрополита московскаго и коломенскаго, апостола сибири и америки,

николая, архиепископа токийскаго, апостола японии

*и всех прочих отец российских, во благовестии Христове потрудившихся:*

*иже во святых отец наших святителей и чудотворцев российскихъ*

михаила, митрополита киевскаго и всея руси,

феодора, епископа ростовскаго,

иоакима корсунянина, епископа новгородскаго,

иллариона, митрополита киевскаго и всея руси,

луки, епископа новгородскаго,

леонтия священномученика, епископа ростовскаго,

николая, епископа тмутараканскаго,

иоанна ИИ, пророка, митрополита киевскаго и всея руси,

луки, епископа белгородскаго,

исаии, епископа ростовскаго,

стефана, епископа владимиро-волынскаго, (с. 555)

марина, епископа юрьевскаго,

германа, епископа новгородскаго,

ефрема, епископа переяславскаго,

николая, митрополита киевскаго и всея руси,

никиты. епископа новгородскаго,

мины, епископа полоцкаго,

амфилохия, епископа владимиро-волынскаго,

феоктиста, епископа черниговскаго,

пантелеимона. епископа черниговскаго,

евфимия, епископа переяславскаго,

симона, епископа суждальскаго,

нифонта, епископа новгородскаго,

константина, митрополита киевскаго и всея руси,

аркадия, епископа новгородскаго,

дионисия, епископа полоцкаго,

кирилла, епископа туровскаго,

иоанна, архиепископа новгородскаго,

луки, епископа ростовскаго,

григория, архиепископа новгородскаго,

лаврентия, епископа туровскаго,

мартирия, архиепископа новгородскаго,

игнатия, епископа смоленскаго,

иоанна, епископа ростовскаго,

симона, епископа владимирскаго,

антония, архиепископа новгородскаго,

меркурия, епископа смоленскаго,

кирилла, епископа ростовскаго,

серапиона, епископа владимирскаго,

кирилла ИИ, митрополита киевскаго и всея руси,

феодора, епископа владимирскаго,

игнатия, епископа ростовскаго, (с. 556)

симеона, епископа тверскаго,

василия, епископа рязанскаго,

максима, митрополита киевскаго и всея руси, владимирскаго,

феоктиста, архиепископа новгородскаго,

петра, митрополита киевскаго и всея руси, московскаго,

прохора, епископа ростовскаго (в схиме трифона)

антония, епископа ростовскаго,

василия калики, архиепископа новгородскаго,

феогноста, митрополита киевскаго и всея руси, московскаго,

моисея, архиепископа новгородскаго,

феодора добраго, епископа тверскаго,

иоанна, епископа суждальскаго,

алексия, митрополита киевскаго и всея руси, московскаго,

кирилла, епископа ростовскаго,

дионисия, архиепископа суждальскаго,

иакова, епископа ростовскаго,

феодора, архиепископа ростовскаго,

стефана, архиепископа великопермскаго,

михаила, епископа смоленскаго,

киприана, митрополита киевскаго и всея руси, московскаго,

арсения, епископа тверскаго,

григория премудраго, архиепископа ростовскаго,

симеона, архиепископа новгородскаго,

дионисия грека, архиепископа ростовскаго,

фотия, митрополита киевскаго и всея руси, московскаго,

ефрема, архиепископа ростовскаго,

евфимия, архиепископа новгородскаго,

ионы, митрополита московскаго и всея руси,

трифона, архиепископа ростовскаго,

ионы, архиепископа великопермскаго,

ионы, архиепископа новгородскаго, (с. 557)

филиппа И, митрополита московскаго и всея руси,

феодосия, митрополита московскаго и всея руси,

вассиана И, архиепископа ростовскаго,

феофила, архиепископа новгородскаго,

геронтия, митрополита московскаго и всея руси,

геннадия, архиепископа новгородскаго,

симона, митрополита московскаго и всея руси,

вассиана ИИ, архиепископа ростовскаго,

серапиона, архиепископа новгородскаго,

иоасафа, митрополита московскаго и всея руси,

гурия, архиепископа казанскаго и свияжскаго,

макария, чуднаго, митрополита московскаго и всея руси,

акакия, епископа тверскаго,

германа священномученика, архиепископа казанскаго и свияжскаго,

филиппа ИИ, священномученика, митрополита московскаго и всея руси,

пимена, архиепископа новгородскаго,

варсонофия, епископа тверскаго,

антония, епископа вологодскаго,

григория, епископа суждальскаго,

александра, епископа переяславскаго,

александра, епископа тверскаго,

феодосия, архиепископа астраханскаго,

иова, перваго святейшаго патриарха московскаго и всея руси,

арсения, архиепископа суждальскаго,

афония, митрополита новгородскаго,

софрония, архиепископа суждальскаго,

афанасия, патриарха цареградскаго, лубенскаго и харьковскаго,

серапиона, митрополита сарскаго и подонскаго,

маркелла, архиепископа вологодскаго и белоезерскаго, соловецкаго,

нектария, архиепископа тобольскаго и всея сибири,

феодосия, архиепископа черниговскаго, (с. 558)

питирима, епископа тамбовскаго,

симеона, митрополита смоленскаго,

митрофана, епископа воронежскаго,

илариона, митрополита суждальскаго и юрьевскаго,

димитрия, митрополита ростовскаго,

иоанна, митрополита тобольскаго и всея сибири,

филофея, митрополита тобольскаго и всея сибири (в схиме феодора),

иннокентия, епископа иркутскаго,

антония, митрополита тобольскаго и всея сибири,

иоасафа, епископа белгородскаго,

павла, митрополита тобольскаго и всея сибири,

софрония, епископа иркутскаго,

тихона, епископа воронежскаго,

варлаама, архиепископа тобольскаго и всея сибири,

мелетия, архиепископа харьковскаго и ахтырскаго,

филарета, митрополита киевскаго (в схиме феодосия),

герасима, епископа астраханскаго,

мелетия, епископа рязанскаго,

макария, митрополита московскаго и всея руси,

игнатия, епископа кавказскаго и черноморскаго,

феофана епископа, затворника вышенскаго,

филарета, митрополита московскаго

и всех прочих святителей и чудотворцев российских, яко правила веры, образи кротости и воздержания учителие, прославльшихся:

*Святых благоверных российских князей и княгинь*

бориса и глеба муромских, страстотерпцев российских (в крещении романа и давида),

ярослава мудраго, киевскаго (в крещении георгия), анны новгородския и сына их владимира новгородскаго,

святослава киевскаго, (с. 559)

изяслава киевскаго (в крещении димитрия),

ярополка владимиро-волынскаго (в крещении петра),

давида черниговскаго,

владимира мономаха, киевскаго (в крещении василия),

константина, ирины и чад их михаила и феодора, муромских,

мстислава киевскаго (в крещении феодора),

всеволода псковскаго (в крещении гавриила),

игоря черниговскаго и киевскаго, страстотерпца,

бориса туровскаго,

изяслава владимирскаго,

глеба городенскаго, киевскаго,

ростислава киевскаго,

мстислава владимирскаго,

андрея боголюбскаго, страстотерпца,

глеба владимирскаго (в крещении георгия),

михаила владимирскаго,

мстислава храбраго, новгородскаго (в крещении георгия),

марии владимирския (в иночестве марфы),

василия новгородскаго,

петра и февронии муромских (во иноцех давида и евфросинии),

мстислава новгородскаго,

феодора новгородскаго,

феодора, евпраксии и сына их иоанна, зарайских мучеников,

георгия владимирскаго, мученика,

василия ростовскаго, мученика,

всеволода, мстислава, владимира, димитрия младенца, владимирских, мучеников,

агааии, феодоры, марии, христоны, владимирских, мучениц,

ярослава (в крещении феодора) и феодосии (в иночестве евфросинии) владимирских,

михаила черниговскаго и болярина его феодора, мучеников и исповедников, (с. 560)

олега краснаго, пронскаго, мученика,

михаила смоленскаго,

святослава юрьевскаго (в крещении гавриила),

василия и константина ярославских,

александра невскаго (в схиме алексия),

сына его димитрия владимирскаго,

и дщери его евдокии владимирския,

романа рязанскаго, мученика,

глеба ростовскаго, белоезерскаго,

романа углечскаго,

олега брянскаго,

димитрия владимирскаго,

довмонта (в крещении тимофея) и марии (в иночестве марфы) псковских,

феодора смоленскаго и чад его давида и константина ярославских,

владимира и агриппины ржевских,

иоанна путивльскаго, мученика,

даниила московскаго,

ксении тверския (в иночестве марии),

михаила тверскаго, мученика, и преподобныя анны кашинския,

димитрия тверскаго, мученика,

феодора стародубскаго, мученика,

александра и сына его феодора тверских, мучеников,

иоанна калиты, московскаго,

василия ярославскаго,

андрея суждальскаго и преподобныя феодоры нижегородския (в миру анастасии),

димитрия московскаго, донскаго и евдокии московския (в иночестве евфросинии),

михаила тверскаго и микулинскаго (в иночестве матфея),

симеона вяземскаго и иулиании вяземския и новоторжския, мучеников,

андрея смоленскаго,

глеба смоленскаго, (с. 561)

димитрия и марии заозерских, вологодских,

феодора вологодскаго,

василия требовольскаго,

димитрия краснаго, галицкаго и бежецкаго,

андрея углечскаго,

димитрия углечскаго, прилуцкаго,

димитрия, царевича московскаго, углечскаго страстотерпца,

феодора, царя и великаго князя московскаго

и всех прочих благоверных князей и княгинь российских, за веру во Христа и отечество жизнь свою положивших и в подвизех постнических просиявших.

*Преподобных и богоносных отец нашихъ*

антония киево-печерскаго, первоначальника монашескаго жития на руси, в ближних пещерах почивающаго,

и феодосия киево-печерскаго, общих житий начальника, в дальних пещерах почивающаго,

и преподобных отец киево-печерских, в ближних пещерах почивающих:

варлаама игумена,

иеремии прозорливаго,

дамиана пресвитера, целебника,

матфея прозорливаго,

никона игумена,

исаакия затворника,

иоанна игумена,

дванадесяти греков, здателей великия церкве киево-печерския обители,

агапита, врача безмезднаго,

иоанна и сына его захарии,

марка гробокопателя,

феофила слезоточиваго,

иоанна богоугодника,

феофила другаго, (с. 562)

феодосия другаго,

иоанна другаго,

прохора чудотворца, лебедника,

пимена многоболезненнаго,

алипия иконописца,

григория иконописца,

никона сухаго,

нестора летописца,

пимена постника,

исаии чудотворца,

спиридона просфорника,

никодима просфорника,

николы святоши, князя черниговскаго,

онисифора исповедника,

иоанна многострадальнаго,

еразма черноризца,

афанасия затворника,

поликарпа архимандрита,

илии муромца,

арефы затворника,

тита иеромонаха,

сильвестра чудотворца,

нектария послушливаго,

иоанна постника,

макария постника,

феофана постника,

анатолия затворника,

авраамия затворника,

онуфрия молчаливаго,

саввы богоугодника,

авраамия трудолюбиваго, (с. 563)

елладия затворника,

луки иконома,

сергия послушливаго,

сисоя затворника,

феофила затворника,

онисима затворника,

алексия затворника,

тридесяти отец мироточивых глав,

ефрема пресвитера,

евстафия златаря,

иеронима затворника,

меладия старца,

пергия старца,

павла чудеснопослушливаго,

мелетия иерея,

серапиона иерея,

филарета иерея,

азарии постника,

вассиана,

давида.

елиссея,

иннокентия,

исихия,

иоакима,

никифора,

нифонта,

сергия другаго,

силуана другаго,

сильвестра другаго,

сисоя канонархиста,

стефана постника, (с. 564)

тимофея инока

и преподобных отец киево-печерских, в дальних пещерах почивающих:

илариона схимника,

тимофея игумена,

пимена постника, игумена,

авраамия игумена,

досифея И игумена,

акиндина И игумена,

досифея ИИ игумена,

акиндина ИИ игумена,

сисоя схимника,

памвы иеромонаха, затворника,

пафнутия затворника,

афанасия затворника,

софрония затворника,

анатолия затворника,

пиора затворника,

исидора затворника,

лаврентия затворника,

кассиана затворника,

феодора молчаливаго,

аммона затворника,

мардария затворника,

панкратия затворника,

евлогия старца,

павла послушливаго,

моисея чудотворца,

мартирия диакона,

мартирия затворника,

григория затворника,

макария диакона, (с. 565)

захарии постника,

силуана схимника,

агафона чудотворца,

логгина вратаря,

арсения трудолюбиваго,

зинона постника,

впатия целебника,

иосифа многоболезненнаго,

нестера некнижнаго,

руфа затворника,

вениамина затворника,

евфимия схимника,

тита воина,

ахилы диакона,

паисия богоугодника,

меркурия постника,

геронтия канонарха,

леонтия канонарха,

анастасия другаго,

варсонофия,

геннадия,

герасима,

даниила старца,

димитрия,

петра,

игнатия архимандрита,

феодора, князя острожскаго,

дионисия иеромонаха

и прочих преподобных отец киево-печерских, ихже имена ты сам, Господи, веси:

*и преподобных отецъ*
(с. 566)

ефрема новоторжскаго,

судислава, князя псковскаго, затворника киевскаго (в крещении георгия),

авраамия, архимандрита ростовскаго,

аркадия вяземскаго и новоторжскаго,

мартина туровскаго,

антония римлянина, новгородскаго,

андрея игумена, новгородскаго,

авраамия мирожскаго,

герасима вологодскаго,

никиты столпника, переяславскаго,

варлаама хутынскаго,

кирилла игумена, новгородскаго,

авраамия игумена, ярославскаго,

авраамия и ефрема смоленских,

антония дымскаго,

константина и космы косинских,

елиссея лавришевскаго,

феодора каменскаго,

ксенофонта робейскаго,

киприана устюжскаго,

петра, царевича ордынскаго,

михаила, верижника вязниковскаго,

макария пустынника, новгородскаго,

вассиана крестомировскаго,

сергия и германа валаамских,

авраамия галичскаго,

варлаама и гедеона серпуховских,

кирилла челмогорскаго,

сильвестра обнорскаго,

леоонтия стромынскаго,

пахомия нерехтскаго, (с. 567)

афанасия и феодосия черновецких,

лазаря и афанасия мурманских, олонецких,

елеазара, назария и евмения мурманских, олонецких,

димитрия прилуцкаго,

сергия и никона, игуменов радонежских и всея россии чудотворцев,

кирилла и марии схимонахов, радонежских,

стефана московскаго,

митрофана игумена-старца, радонежскаго,

василия сухаго, радонежскаго,

иакова посольника, радонежскаго,

онисима вратаря и сына его елиссея диакона, радонежских,

симона, архимандрита смоленскаго, радонежскаго,

исаакия молчальника, радонежскаго,

макария радонежскаго,

илии келаря, радонежскаго,

симона екклисиарха, радонежскаго,

михея радонежскаго,

нектария вестника, радонежскаго,

александра пересвета и андрея-осляби, схимонахов-воинов радонежских,

варфоломея и наума, радонежских,

иоанникия радонежскаго,

игнатия радонежскаго,

епифания премудраго, радонежскаго,

мефодия пешношскаго,

саввы и иакова стромынских,

романа киржачскаго,

афанасия высоцкаго, серпуховскаго, младшаго,

афанасия, высоцкаго, серпуховскаго, старшаго,

андроника, саввы и александра, игуменов спасских, московских,

андрея и даниила иконописцев, московских,

григория голутвинскаго, (с. 568)

димитрия цилибинскаго,

никиты, кирилла, никифора, климента, исаакия и двух братий их, сокольницких, новгородских,

евфимия суждальскаго,

стефана махрищскаго,

саввы сторожевскаго, звенигородскаго,

феодора и павла ростовских,

сергия нуромскаго, вологодскаго,

феофила и иакова омучских,

никифора и никиты боровских,

ферапонта боровенскаго,

корнилия и авраамия палеостровских, олонецких,

павла, пустынника глушицкаго,

ферапонта можайскаго, белоезерскаго,

кирилла белоезерскаго,

игнатия молчальника и досифея старца, белоезерских,

павла комельскаго, обнорскаго,

макария писемскаго, костромскаго,

леонтия кариховскаго, новгородскаго,

савватия тверскаго,

евфимия, антония и феликса карельских,

дионисия, тарасия и феодосия глушицких,

александра и антония куштских, вологодских,

варфоломея строителя, иоанна златаго, келаря, и игнатия иконника, симоновских, московских,

иакова железноборовскаго,

иакова брылеевскаго,

иакова галичскаго,

григория пельшемскаго,

макария унженскаго, (с. 569)

варнавы ветлужскаго,

арсения коневскаго,

амфилохия глушицкаго,

иоасафа каменскаго,

михаила клопскаго,

филиппа рабангскаго,

варсонофия тверскаго,

евфросина тверскаго,

паисия галичскаго,

варлаама улейминскаго, углечскаго,

саввы и андрея вишерских,

варлаама и паисия важских, пинежских,

кассиана каменскаго,

петра и пахомия каменских,

стефана и тимофея кубенских,

тимофея игумена, вологодскаго,

кирилла, спиридона и фавста, пустынников вологодских,

евфимия сянжемскаго,

саввы тверскаго,

илариона гдовскаго, псковоезерскаго,

пафнутия и илии боровских,

зосимы, савватия и германа соловецких,

иоанна свещеносца, соловецкаго,

василия келейника, соловецкаго,

макария рыболовца, соловецкаго,

онуфрия, пустынника соловецкаго,

герасима, отшельника соловецкаго,

ианнуария соловецкаго,

стефана, трудника соловецкаго,

филиппа, пустынника соловецкаго,

досифея, затворника соловецкаго, (с. 570)

александра ошевенскаго,

макария глушицкаго,

марка, ионы и вассы псково-печерских,

евфросина и серапиона псковских,

игнатия, харалампия и памфила псковских,

досифея верхнеостровскаго, псковскаго,

антония краснохолмскаго,

мартиниана белоезерскаго,

макария калязинскаго,

космы яхромскаго,

моисея белоезерскаго,

нектария, игумена введенскаго, бежецкаго,

нектария, игумена покровскаго, тверскаго,

ефрема и романа перекомских,

тихона и никифора калужских,

левкия{<::рус>Перенесено ударение в соответствии со статистикой по другим изданиям. В оригинале <::слав> левкия. <::рус>Прим. <::лат> оrthlиb<::слав>} волоколамскаго,

зосимы и адриана волоколамских,

саввы крыпецкаго,

иова, архимандрита владимирскаго,

авраамия и коприя печенегских,

авксентия и онуфрия перцовских, вологодских,

елиссея сумскаго, соловецкаго,

александра вочскаго, галичскаго,

севастиана сохотскаго, пошехонскаго,

тихона луховскаго костромскаго,

варлаама (герасима) и фотия (фаддея) луховских,

паисия, адриана и боголепа углечских,

кассиана грека, углечскаго,

галактиона белоезерскаго,

германа дивнаго, белоезерскаго,

нила сорскаго, (с. 571)

вассиана рябовскаго, углечскаго,

вассиана строкинскаго, каргопольскаго,

харитона сянжемскаго,

иосифа волоколамскаго,

герасима чернаго, кассиана босаго и фотия старца, волоколамских,

пахомия и пафнутия кенских,

геннадия важеозерскаго,

давида серпуховскаго,

иннокентия комельскаго,

владимира белопесоцкаго, серпуховскаго,

евфимия архангелогородскаго,

игнатия прилуцкаго,

филиппа ирапскаго,

феогноста перемышльскаго,

кирилла новоезерскаго,

онуфрия катромскаго,

макария оредежскаго,

александра свирскаго,

игнатия, леонида, дионисия, феодора, ферапонта, корнилия и афанасия островских,

ионы клименецкаго,

корнилия, кассиана и лаврентия комельских,

логгина коряжемскаго,

даниила переяславскаго,

иродиона илоезерскаго,

стефана озерскаго, комельскаго,

иоанна и лонгина яренгских,

леонида пошехонскаго,

киприана тропскаго, ярославскаго,

зосимы ворбозомскаго,

арсения комельскаго, (с. 572)

иоакима опочскаго,

нифонта телеговскаго, устюжскаго,

герасима болдинскаго,

аркадия дорогобужскаго,

нила столобенскаго,

максима грека,

антония сийскаго,

александра, иоакима и илии сийских,

никифора важеозерскаго,

вассиана и ионы пертоминских,

симона сойгинскаго.

ионы и нектария казанских,

геннадия костромскаго и любимоградскаго,

нифонта кожеезерскаго.

иоасафа, затворника нижегородскаго,

димитрия инока, нижегородскаго,

феодосия тотемскаго,

зиновия отенскаго,

арсения новгородскаго,

феодорита, просветителя кольскаго,

христофора сольвычегодскаго,

кирилла астраханскаго,

афанасия сянжемскаго,

анании иконописца, новгородскаго,

никона и дионисия новгородских,

никандра псковскаго,

трифона печенегскаго, просветителя кольскаго,

варлаама, игумена махрищскаго, епископа суждальскаго,

сергия малопинежскаго,

ионы яшезерскаго,

игнатия и исаакия ломских, ярославских, (с. 573)

онуфрия мальскаго, псковскаго,

серапиона изборскаго, псковскаго,

прохора и вассиана ястребских, владимирских,

стефана гусинскаго,

ферапонта монзенскаго,

киприана стороженскаго,

антония черноезерскаго,

кирилла сырьинскаго,

никона, василия и тихона соколовских, истринских,

тихона карачевскаго,

даниила шужгорскаго,

харитона кудинскаго,

варлаама керетскаго,

афанасия наволоцкаго,

макария римлянина, новгородскаго,

ксенофонта тутанскаго, тверскаго,

викентия вологодскаго,

петра, иерея черевковскаго, сольвычегодскаго,

никандра городноезерскаго,

пафнутия балахнинскаго,

мартирия зеленецкаго,

гурия шалацкаго.

сергия шухтомскаго,

адриана монзенскаго,

феодосия трудника, монзенскаго,

стефана костромскаго,

серапиона кожеезерскаго,

корнилия, логгина, германа и боголепа кожеезерских,

антония леохновскаго.

иосифа, антония и иоанникия заоникиевских,

авраамия, игумена спасскаго, коряжемскаго, (с. 574)

трифона вятскаго,

антония соловецкаго,

иакова соловецкаго, костромскаго,

германа столобенскаго,

иринарха, затворника ростовскаго,

иоанна, затворника псковскаго,

поликарпа брянскаго,

иринарха пономаря, радонежскаго,

дорофея книгохранителя, радонежскаго,

дорофея и илариона югских,

иоанна, трудника каргопольскаго, власатаго (в иночестве ионы),

макария жабынскаго, белевскаго,

вассиана тиксненскаго,

иринарха соловецкаго,

марка белавинскаго,

дионисия радонежскаго,

диодора и прохора (порфирия) юрьегорских,

андрея, пустынника соловецкаго,

никифора новгородца, пустынника соловецкаго,

мисаила иеромонаха, пустынника соловецкаго,

адриана, пустынника соловецкаго,

нестора, пустынника соловецкаго,

тимофея алексинца (в схиме феодора), пустынника соловецкаго.

саввы, пустынника соловецкаго,

ефрема чернаго, пустынника соловецкаго,

алексия калужанина, пустынника соловецкаго,

иосифа И, пустынника соловецкаго,

тихона москвитянина, пустынника соловецкаго,

феодула рязанца, пустынника соловецкаго,

трифона, пустынника соловецкаго,

иосифа ИИ младаго, пустынника соловецкаго, (с. 575)

севастиана, пустынника соловецкаго,

гурия, инока чуднаго, соловецкаго,

кирика (кириака), больничнаго старца, пустынника соловецкаго,

кассиана муезерскаго, соловецкаго,

авксентия, аксия и тарасия, иноков соловецких, кашкаренских,

антония кенскаго, кожеерскаго (в схиме авраамия),

никодима кожеезерскаго,

макария холмогорскаго, краснопольскаго,

евфросина куржескаго, каргопольскаго,

антония краснохолмскаго,

дионисия переяславскаго,

иоакима шартомскаго,

далмата пермскаго,

геннадия иконописца, черниговскаго,

иова почаевскаго,

леонида устьнедумскаго,

лукиана александровскаго,

елеазара анзерскаго,

филиппа сухонскаго,

тихона крестогорскаго, вохмовскаго,

корнилия александровскаго,

макария высокоезерскаго,

макария менюжскаго,

феодосия сийскаго,

исаии и никанора сийских, ручьевских,

авраамия игумена богородицкаго, пинежскаго,

корнилия переяславскаго,

кирилла, схимонаха борисоглебскаго,

пимена, затворника и верижника ростовскаго,

карпа московскаго,

тита, пустынника юрьевскаго, поволжскаго, (с. 576)

зосимы александровскаго,

иова анзерскаго (в схиме иисуса),

синесия схиархимандрита, сибирскаго,

мисаила, иеромонаха абалацкаго,

андрея игумена рафаиловскаго, тобольскаго,

серафима саровскаго,

германа аляскинскаго,

даниила ачинскаго, сибирскаго,

варлаама, пустынника чикойскаго, сибирскаго,

макария миссионера алтайскаго,

арефы верхотурскаго, сибирскаго,

паисия нямецкаго,

амвросия оптинскаго,

силуана афонскаго,

*преподобных жен и матерей*

анны, княжны киевския,

евфросинии игумении, полоцкия,

евпраксии, княгини псковския,

евфросинии, княжны суждальския,

харитины, княжны литовския,

параскевы, игумении ржевския,

софии, великия княгини московския, суждальския,

елены игумении, московския,

иулиании девы, ольшанския,

софии княжны, слуцкия

и всех прочих преподобных отец и матерей, в подвизех постнических просиявших,

*святых и добропобедных мучеников российскихъ*

феодора варяга и сына его иоанна, киевских,

георгия отрока,

авраамия болгарскаго, владимирскаго, (с. 577)

меркурия смоленскаго,

феодора философа, камскаго,

антония, иоанна и евстафия литовских,

иоанна казанскаго,

стефана и петра казанских,

бориса, иакова, феодора, сильвана, феодора, василия, феодора, димитрия, михаила, иоанна и василия казанских,

симеона, киприана, иосифа, василия и иже с ними, иргенских, сибирских,

павла русскаго,

гавриила младенца, белостокскаго,

павла виленскаго,

евстафия отрока, крымскаго,

пахомия русскаго, афонскаго,

и всех прочих российских мучеников и мучениц, за веру во Христа и благочестие страдания претерпевших:

*святых священномучеников российскихъ*

кукши, просветителя вятичей, киево-печерскаго,

митрофана архиепископа, пахомия архимандрита, даниила игумена и феодосия игумена, владимирских,

симеона, епископа переяславскаго,

лукиана киево-печерскаго,

анфима, епископа сарскаго,

патрикия иерея, владимирскаго,

герасима, епископа великопермскаго,

питирима, епископа великопермскаго,

исидора пресвитера и иже с ним седмидесяти двух святых мучеников, юрьевских,

макария, митрополита киевскаго и всея руси и иже с ним,

феоктиста, архиепископа тверскаго,

ермогена, святейшаго патриарха московскаго и всея руси,

мисаила, архиепископа рязанскаго, (с. 578)

иосифа, митрополита астраханскаго,

никифора иеромонаха, крымскаго,

констанция русскаго,

никиты славянина, иеромонаха пантелеимонова монастыря, афонскаго

и всех прочих святых священномучеников российских, за веру во Христа и церковь Христову страдания претерпевших:

*святых преподобномучеников российскихъ*

моисея угрина, киево-печерскаго,

григория чудотворца, киево-печерскаго, евстратия киево-печерскаго,

климента, игумена киево-зверинецкаго, и иже с ним,

феодора и василия диакона, киево-печерских,

анастасия диакона, киево-печерскаго,

иоасафа снетогорскаго и василия мирожскаго и с ними иосифа и константина пресвитеров, псковских,

григория и кассиана авнежских, антония, инока чудовскаго, московскаго,

саввы и вениамина, игуменов железноборовских,

ефрема, дионисия, иеронима и исаакия обнорских,

адриана ондрусовскаго,

адриана пошехонскаго,

корнилия и ученика его вассиана псково- печерских,

геласия игумена, новгородскаго,

агапита маркушевскаго,

ионы, гурия и германа печенегских, кольских,

григория священноинока,

даниила, игумена грехозаруцкаго, и с ним тридесяти преподобномучеников и двухсот мучеников мирян, углечских,

константина, игумена новоторжскаго с братиею,

анастасии игумении, и с нею тридесяти пяти сестер монахинь, углечских,

антония игумена покровскаго, герасима архимандрита, евфимия и варсонофия священноиноков и братий иноков макария, матфия, вассиана, гурия, иова, илариона, иова, акакия, онуфрия, иосифа, геронтия, леонтия, тихона, (с. 579) филарета, геласия, иосифа, вассиана, христофора, серапиона, германа, маркелла, никиты, арсения, феодосия, ионы, иуды, симеона, михаила, иоанна, макария, маманта, григория, никифора, илариона, афанасия, полиевкта, космы и с ними тысячи мучеников мирян, углечских,

иоасафа боровскаго, архимандрита Троицкаго, с братиею,

евфросина синоезерскаго,

галактиона вологодскаго,

иова ущельскаго,

симона воломскаго,

афанасия брестскаго,

макария каневскаго, архимандрита обручскаго

и всех прочих святых преподобномучеников и российских, за веру во Христа, отечество и благочестие страдания претерпевших:

*святых новомучеников российскихъ*

тихона, святейшаго патриарха московскаго и всея руси,

владимира, митрополита киевскаго и галицкаго,

вениамина, митрополита петроградскаго и гдовскаго,

сергия архимандрита,

юрия и иоанна,

иоанна и александра иереев,

елисаветы, великия княгини и варвары инокини

и всех прочих святых новомучеников российских, за веру во Христа, отечество и благочестие страдания претерпевших:

*святых блаженных, Христа ради юродивых и чудотворцев российскихъ*

прокопия устюжскаго,

захарии иерея,

феодора новгородскаго,

николая кочанова, новгородскаго,

георгия новгородскаго,

максима московскаго,

георгия шенкурскаго, (с. 580)

исидора твердислова, ростовскаго,

леонтия устюжскаго,

иоанна устюжскаго,

кирилла вельскаго,

василия каменскаго,

трофима суждальскаго,

лаврентия калужскаго,

сергия схимонаха, переяславскаго,

василия московскаго,

тимофея опочскаго, псковскаго,

николая салоса псковскаго,

иоанна милостиваго, власатаго, ростовскаго,

парфения суждальскаго,

симона юрьевецкаго,

иоанна, большой колпак, московскаго,

стефана ростовскаго,

константина новоторжскаго,

иоанна можайскаго,

иакова трудника, московскаго,

феодора,

киприана суждальскаго,

прокопия вятскаго,

марфы московския,

илии даниловскаго, ярославскаго,

иоанна И и иоанна ИИ, соловецких,

максима иерея праведнаго, тотемскаго,

фомы, иродиона, михаила, иоанна и василия сольвычегодских,

андрея тотемскаго,

афанасия ростовскаго,

онуфрия романовскаго, ярославскаго,

киприана карачевскаго, (с. 581)

иоанна верхотурскаго, сибирскаго,

космы верхотурскаго, сибирскаго,

евдокии суждальския,

домны старицы, томския, сибирския,

ксении петербургския

и всех прочих святых блаженных отец и матерей российских, Христа ради в подвизех юродства просиявших:

*святых праведных отец и матерей российскихъ*

иоанна и марии устюжских,

иулиании новгородския,

василия и ирины кашинских,

сергия и варвары свирских,

феклы переяславския,

гликерии девы, новгородския,

иакова боровичскаго,

артемия, отрока веркольскаго, и сестры его параскевы пириминския,

варсонофии московския,

пелагии ржевския,

иакова и иоанна, отроков менюжских,

саввы иерея, мошокскаго, владимирскаго,

гавриила и анастасии, василевских, владимирских,

василия мученика, мангазейскаго, сибирскаго,

иулиании милостивыя, георгия и инокини феодосии лазаревских, муромских,

симеона верхотурскаго, сибирскаго,

иоанна младенца мученика, углечскаго,

боголепа отрока-схимонаха, черноярскаго,

карпа медушевскаго ковровскаго,

прокопия устьянскаго,

григория иерея, димитрия, артемия и евфросинии, шуйских, владимирских,

иулиании сольвычегодския,

параскевы кеврольския, архангельския, (с. 582)

иоанна исповедника, русскаго,

петра отрока, томскаго, сибирскаго.

феодора томскаго, сибирскаго,

стефана омскаго, сибирскаго

иоанна, протоиерея кронштадтскаго, чудотворца

и всех прочих отец, братий, жен, матерей и сестер российских, Христа ради во благочестии и праведности подвизавшихся, и всех прочих святых, в земли российстей просиявших, ихже имена ты сам, Господи, веси, святых праведных богоотец иоакима и анны и всех святых твоих, благоприятну сотвори молитву нашу, даруй нам оставление прегрешений наших, покрый нас кровом крилу твоею, отжени от нас всякаго врага и супостата, умири нашу жизнь, Господи, помилуй нас и мир твой и спаси душы нашя, яко благ и человеколюбец.

*И входим в храм, поюще стихиры стиховны воскресны, а~-го гласа: Слава, святых в~, глас в~:*
Новый доме: *И ныне, Богородичен, глас тойже:*
Вышнии лицы: *Или ин Богородичен, глас и~: О,*
преславнаго чудесе! небесе и земли царица:

*На благословении хлебовъ*
Богородице Дево: *дважды и тропарь святых, глас и~:*
Якоже плод: *единожды.*

*На утрени.*
На Бог Господь: *тропарь воскресен единожды и святых тропарь, глас и~:*
Якоже плод: *единожды: слава, ин тропарь святых, глас д~:*
Иерусалима вышняго: *И ныне, Богородичен, глас тойже:*
Днесь светло красуется:

*По а~-м и в~-м стихословии седальны воскресны а~-го гласа со стихи их. По полиелеи величания пресвятей Троице и Богородице, псалом избранный*
Благо есть: *и припеваем ко стихом его величание святым. Посем, не певше Слава, и ныне: тропари воскресныя по непорочных:*
Ангельский собор: *Впакои воскресен а~-го гласа и ины седальны святых а~-го и в~-го*
(с. 583) *стихословии без\ Богородичнов, первый седален святых по полиелеи. Слава, ин седален святых по полиелеи. И ныне, Богородичен его.*

*Степенна воскресна а~-го гласа. Прокимен воскресный, глас а~:*
Ныне воскресну: *Евангелие воскресное в~-е, от марка, зачало о~.*
Воскресение Христово: *По н~- псалме стихира, глас з~:*
Воскрес Иисус.

*Аще же храм всех русских святых. Степенна воскресна а~-го гласа. Прокимен святых, глас д~:*
Радуйтеся, праведнии, о Господе, правым подобает похвала. *Стих:*
Буди, Господи, милость твоя на нас, якоже уповахом на тя. Всякое дыхание: *Евангелие храма всех русских святых, от матфеа, зачало и~.*
Воскресение Христово: *псалом н~. Слава:*
Молитвами всех святых русских: *И ныне:*
Молитвами Богородицы: *По н~-м псалме стихира святых, глас з~:*
Ежелетнюю память: *Посем глаголет диакон молитву*
Спаси, Боже, люди твоя: *(зри устав на литии, страница 551).*

*Канон воскресен октоиха а~-го гласа со ирмосом на д~, канон Богородице воскресный а~-го гласа на в~, и канон всех русских святых, глас и~, на и~. Катавасия:*
Отверзу уста моя: *По г~-й песни кондак, икос и седален с Богородичном его святых. По з~-й песнь кондак и икос воскресен. По ф~-й песни*
Свят Господь: *Светилен воскресен. Слава, святых. И ныне, Богородичен его.*

*На хвалитех стихиры на и~, воскресны д~, глас а~ и святых д~ со славником, со стихи от стиховны малыя вечерни. Слава, стихира евангельская, вторая. И ныне, глас в~:*
Преблагословенна еси, Богородице Дево: *По великом славословии тропарь воскресен точию:*
Днесь спасение миру бысть: *Ектениа и отпуст, на немже поминаем:*
святаго равноапостольнаго великаго князя владимира и всех прочих чудотворцев, в земли российстей просиявших: *И поем многолетны.*

*Посем обычное исхождение. Поемым же стихирам храма всех русских святых на осмь гласов, кадит предстоятель икону праздника*
(с. 584) *и бывает помазание от лампады святым елеем. По помазании же святым елеем глаголет предстоятель:*
Мир всем. *Лик: И*
духови твоему. *Диакон:*
Главы нашя Господеви приклоним. *Лик:*
Тебе Господи. *И чтет предстоятель молитву:*
Владыко многомилостиве: *кратко, присовокупляя токмо:*
святаго равноапостольнаго великаго князя владимира и всех прочих чудотворцев, в земли российстей просиявших, ихже память совершаем ныне: *Оглашение студитово: тропарь преподобному феодору и час а~.*

*На часех тропарь воскресен. Слава, святых тропари и~-го и д~-го гласов, пременяюще глаголем. Кондак на а~-м и з~-м часех воскресен, на г~-м и ф~-м часех кондак святых.*

*На литургии. Блаженны воскресны а~-го гласа на з~, начиная от:*
Блажени кротцыи: *и святых блаженны на д~, глас и~, от:*
Блажени есте, егда поносят вам:

*По входе. Тропарь воскресен, глас а~, и святых оба тропаря и~-го и д~-го гласов. Кондак воскресен, глас а~. Слава, кондак святых, глас г~. И ныне, кондак успения Богородицы, глас в~:*
В молитвах: *Прокимен воскресен, глас а~:*
Буди, Господи, милость твоя на нас, якоже уповахом на тя. *Стих:*
Радуйтеся, праведнии о Господе, правым подобает похвала. *Прокимен святых, глас д~:*
Святым, иже суть на земли его удиви Господь вся хотения своя в них. *Стих:*
Сохрани мя, Господи, яко на тя уповах. *Апостол воскресен к римляном, зачало п~а от полу и святых апостол к колосаем: зачало сн~з от полу.*
Алиллуия, *глас а~. Стих:*
Бог даяй отмщение мне, и покоривый люди под\ мя. *Стих в~:*
Величаяй спасения царева, и творяй милость христу своему давиду, и семени его до века. *И святых, глас стих:*
Боже, ушима нашима услышахом, и отцы наши возвестиша нам. *Стих в~:*
Спасл еси нас от стужающих нам и ненавидящих нас посрамил (с. 585) еси. *Евангелие воскресное от матфеа, зачало ф~ и святых евангелие от луки, зачало кс~з. Причастен воскресен:*
Хвалите Господа с небес, хвалите его в вышних. *И святых:*
Благоволит Господь в людех своих и вознесет кроткия во спасение.

*По заамвонной молитве исходим ко иконе праздника, поюще тропарь святых, глас и~. Слава, кондак святых, глас г~. И ныне, Богородичен, глас г~. Посем чтется молитва на благословение колива, в честь и память всех святых, в земли российстей просиявших. И молитва ко всем святым земли русския. По молитве поем величания пресвятей Троице, Богородице и святым.*
Буди имя господне: *псалом л~г и прочее литургии. Отпуст, на немже поминаем:*
святаго равноапостольнаго великаго князя владимира и всех прочих чудотворцев, в земли российстей просиявших.

*По отпусте литургии бывает многолетие и присоединяем прошение сие:*

Христианскаго благочестия ревнителем и защитником Христовы церкве и всем православным Христианом подаждь, Господи, тишину и благоденствие, и из\ъобилие плодов земных, и многая лета.

*И по многолетии поем стихи.*

*Об\ отдании праздника храма всех святых, в земли российстей просиявших.*

*В вечер же дне того бывает отдание праздника сего по чину отдания праздника святых отцев перваго вселенскаго собора в неделю з~-ю по пасце. К вечерни трезвон без\ большаго. На вечерни кафисмы не стихословим. На*
Господи, воззвах: *стихиры святых г~ от малыя вечерни, глас д~:*
Яко избранных от людей русских: Веры бронями: Яко (с. 586) звезды многосветлыя: *(зри страницы 495, 496). И святаго минеи стихиры г~. Слава, святых глас а~:*
Веселися о Господе. русь православная: *(зри страницу 513). И ныне, Богородичен догматик, глас тойже:*
Всемирную славу: *Входа несть. Прокимен дне.*
Сподоби, Господи: *ектениа просительная. И стихиры святых на стиховне от малыя вечерни, глас и~: О,*
преславнаго чудесе! на небеси: *О,*
преславнаго чудесе! чудес: *О,*
преславнаго чудесе! Христа ради: *(зри страницу 497). Слава, глас з~:*
Ежелетнюю память днесь *(зри страницу 526). И ныне, Богородичен, глас е~:*
Вострубим трубою: *(зри страницу 498). По трисвятом тропарь святых, глас и~:*
Якоже плод: *(зри страницу 498). Слава, тропарь святаго из\ минеи. И ныне, Богородичен, глас д~:*
Днесь светло красуется: *(зри страницу 520). Ектениа сугубая и отпуст, на немже поминаемъ*
святаго равноапостольнаго великаго князя владимира и святаго, *(имярек, аще будет наутрие память русскаго святаго)*
и всех прочих чудотворцев, в земли российстей просиявших, святаго *(имярек вселенскаго святаго, егоже память будет наутрие).*

*Аще наутрие праздник в понедельник будет два святых, на вечерни поем стихиры единаго святаго, другаго же святаго поем стихиры на утрени на хвалитех. Аще же будет святый, имеяй славословие или полиелей, и тогда службу сих святых поем во ин день, или же, аще неудобь перенести сие празднование на ин день, отдания храма не бывает.*

*В храме всех русских святых, идеже по уставу поется канон храма, якоже в субботу на утрени, егда несть празднуемаго святаго, поем канон святых, иже на молебном пении положен (зри страницу 502).*

*устав совершения службы всем святым,*
(с. 587) *в земли российстей просиявшым, во ин день.*

*На малой вечерни. На*
Господи, воззвах: *стихиры святых на д~, глас и~, повторяюще первую стихиру дважды. Слава, святых, глас д~. И ныне, Богородичен, глас тойже:*
Богородице, всех царице: *На стиховне стихиры святых, глас и~. Слава, глас а~. И ныне, глас е~:*
Вострубим трубою: *Или Богородичен, глас и~: О,*
преславнаго чудесе! небесе и земли царица: *(зри на стиховне велицей вечерни, страница 519). По*
Ныне отпущаеши: *тропарь святых, глас и~:*
Якоже плод: *Слава, и ныне, Богородичен, глас д~:*
Заступнице усердная: *ектениа и отпуст.*

*По отпусте малыя вечерни совершаем последование молебнаго пения (зри порядок совершения его во уставе недели в~-й по пятидесятнице, страница 550).*

*На велицей вечерни,*
Блажен муж: *а~-й антифон. На*
Господи, воззвах: *стихиры святых на и~, повторяюще первую дважды. Слава, глас а~:*
Веселися о Господе: *И ныне:*
Всемирную славу: *Вход, прокимен дне. И чтения три. На литии стихиры вси святых. Молитвы*
Спаси, Боже: *и*
Владыко многомилостиве: *(зри во уставе недели в~-й по пятидесятнице, страницы 551, 552). На стиховне стихиры святых, глас в~. Слава, святых, глас в~. И ныне, Богородичен, глас тойже. Или ин Богородичен, глас и~: О,*
преславнаго чудесе! небесе и земли царица: *На благословении хлебов тропарь святых, глас и~:*
Якоже плод: дважды. И Богородице Дево: *единожды.*

*На утрени. На*
Бог Господь: *тропарь святых, глас и~:*
Якоже плод: *дважды. Слава, ин тропарь святых, глас д~:*
Иерусалима вышняго: *И ныне, Богородичен:*
Днесь светло красуется:

*По а~-м и в~-м стихословиих седальны святых с богородичны их. По полиелеи величание пресвятей Троице:*

Величаем тя, триипостасный Владыко, верою православною землю (с. 588) русскую озарившаго и святых сродников наших сонм велий в ней прославльшаго.

*Посем поем на оба лика псалом избранный:*
Воскликните Господеви: *и припеваем к стихам сего псалма, ко всем или токмо к некоторым, якоже указася, величание святым.*

ублажаем вас, чудотворцы наши славнии, землю русскую добродетельми вашими озарившии и образ спасения нам светоявленно показавшии.

*псалом избранный, поемый во ин день:*

*а~ лик:*
Воскликните Господеви вся земля, пойте же имени его, дадите славу хвале его. ублажаем вас: *в~ лик:*
Яко Бог велий Господь и царь велий по всей земли, яко в руце его вси концы земли и высоты гор того суть. *а~.*
Приидите, поклонимся и припадем ему и восплачемся пред\ Господем, сотворшим нас. *в~.*
Боже, ушима нашима услышахом и отцы наши возвестиша нам дело, еже соделал еси во днех их, во днех древних. *а~.*
Отверзу в притчах уста моя, провещаю ганания исперва. *в~*
Елика слышахом и познахом я и отцы нашя поведаша нам. *а~.*
Не утаишася от чад их в род ин, возвещающе хвалы господни и силы его, и чудеса его, яже сотвори. *в~.*
Господи Боже наш, ты послушал еси их, Боже, ты милостив бывал еси им и мщая на вся начинания их. *а~.*
На тя уповаша отцы наши, уповаша и избавил еси я. *в~.*
К тебе воззваша и спасошася, на тя уповаша и не постыдешася. ублажаем вас: *а~. И*
да уповают на тя знающии имя твое, яко не оставил еси взыскающих тя, Господи. *в~.*
Не бо мечем своим наследиша землю и мышца их не спасе их. *а~.*
Но десница твоя и мышца твоя и просвещение лица твоего, яко благоволил еси в них. *в~.*
Бог нам прибежище и сила, помощник (с. 589) в скорбех, обретших ны зело. *а~.*
Боже, отринул ны еси и низложил еси нас, разгневался еси и ущедрил еси нас. *в~.*
Яко аще не Господь бы был в нас, внегда востати человеком на ны, убо живых пожерли быша нас. *а~.*
Благословен Господь, иже не даде нас в ловитву зубом их. *в~.*
Яко не отринет Господь людей своих и достояния своего не оставит. *а~.*
Спасл бо еси нас от стужающих нам и ненавидящих нас посрамил еси. ублажаем вас: *в~.*
Помощь наша во имя Господа, сотворшаго небо и землю. *а~.*
Не нам, Господи, не нам, но имени твоему даждь славу о милости твоей и истине твоей. *в~.*
Господь сил с нами, заступник наш Бог иаковль. *а~.*
Пойте Богу нашему, пойте, пойте цареви нашему, пойте, яко царь всея земли Бог, пойте разумно. *в~.*
Господь царь во век и в век века, погибнете, языцы, от земли его. *а~.*
Мы же людие твои и овцы пажити твоея, исповемыся тебе, Боже, во век, в род и род возвестим хвалу твою. *в~.*
Благословен Господь Бог Исраилев, творяй чудеса един, и благословено имя славы его во век и в век века, и исполнится славы его вся земля, буди, буди. ублажаем вас: *а~. Слава:*
ублажаем вас: *в~. И ныне:*
ублажаем вас: *а~.*
Аллилуиа, аллилуиа, аллилуиа, слава тебе, Боже. *в~.*
Аллилуиа.

*Священнослужители:*
Аллилуиа: *И конечное величание Богородице:*

Достойно есть величати тя, Богородице, земли русския царицу небесную и людей православных владычицу державную.

*По полиелеи седальны святых. И ныне, Богородичен. Степенна, а~-й антифон д~-го гласа. Прокимен, глас д~:*
Радуйтеся, праведнии, о Господе, правым подобает похвала. *Стих:*
Буди, Господи, милость твоя на нас, якоже уповахом на тя. Всякое дыхание: *Евангелие от матфеа, зачало и~. псалом н~. Слава:*
Молитвами всех святых русских: *И ныне:*
Молитвами Богородицы: *По н~-мъ*
(с. 590) *псалме стихира, глас з~:*
Ежелетнюю память: *Посем глаголет диакон молитву*
Спаси, Боже, люди твоя: *(зри во уставе на литии в неделю в~-ю по пятидесятнице, страница 551).*

*Канон Богородицы, глас в~:*
Яже всем удобь послушная: *(зри октоих, повечерие субботы, или службу*
утоли моя печали, *ианнуария к~е) со ирмосом на з~, ирмосы по дважды. И канон всех русских святых, глас и~, на и~. По г~-й песни седален святых с Богородичным его. По з~-й песни кондак и икос святых. По ф~-й песни светилен святых с Богородичном его.*

*На хвалитех стихиры святых на д~, глас е~, повторяюще первую дважды. Слава, глас д~. И ныне, глас тойже:*
Присно страна российская: *По великом славословии тропарь святых, глас д~:*
Иерусалима вышняго: *Слава, и ныне, Богородичен, глас тойже:*
В заступнице страны нашея: *(зри в последовании молебнаго пения, страница 519). Ектениа и отпуст, на немже поминаем:*
святаго равноапостольнаго великаго князя владимира и всех прочиих чудотворцев, в земли российстей просиявших: *И поем многолетны.*

*Посем исхождение и поются стихиры храма всех русских святых на осмь гласов. И бывает помазание. О сем зри во уставе в~-й недели по пятидесятнице (страницы 499), токмо оглашение студитово и тропарь преподобному феодору не глаголем. И час а~-й. На часех оба тропаря святых, и~-го и д~-го гласов, глаголем и кондак святых.*

*На литургии. Блаженны святых на и~, начиная от:*
Блажени милостиви: *По входе оба тропаря святых и~-го и д~-го гласов. Слава, кондак святых, глас г~. И ныне, кондак успения Богородицы, глас г~:*
В молитвах: *Прокимен святых, глас д~:*
Святым, иже суть на земли его, удиви Господь (с. 591) вся хотения своя в них. *Стих:*
Сохрани мя, Господи, яко на тя уповах. *Апостол святых, ко евреем, зачало т~л. Аллилуиа, глас д~:*
Боже, ушима нашима услышахом, и отцы наши возвестиша нам. *Стих:*
Спасл бо еси нас от стужающих нам и ненавидящих нас посрамил еси. *Евангелие святых, от матфеа, зачало а~и. Причастен святых:*
Благоволит Господь в людех своих и вознесет кроткия во спасение.

*И прочее последование, якоже во в~-ю неделю по пятидесятнице указася. Об\ отдании праздника зри выше (страницу 585).*

