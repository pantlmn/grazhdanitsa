<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 35)

*Месяца тогоже в г~-й день.*

*Святых мученик, евтропиа и дружины его, клеоника и василиска.*

*На*
Господи, воззвах, *стихиры, глас а~. Подобен:*
Всехвальнии мученицы:

Тричисленнии мученицы, * крепко противоподвигшеся * сурово судящым, * и всяк вид жесточайших болезней * верою претерпевше, * вышнее царство получисте. * темже молитеся, * даровати душам нашым * мир и велию милость.

Евтропиа, * клеоника твердаго, * василиска песньми духовными восхвалим: * огнем бо попалиша безбожия вещь, * благочестия благодатию. * и ныне просвещают концы * божественными огня светлостьми, * яко светильницы пресветлии, * яко прелесть всю омрачивше.

Главы отсекаеми, * врагу главу сокрушисте * красными ногами вашими, * доблии страдальцы, * нелестныя (с. 36) звезды, * жертвы одушевленныя, * храма небеснаго сокровища, * евтропие славне, * василиске, и клеониче, * мир всем испросите.

*Слава, и ныне, Богородичен:*

Радуйся, странное слышание, чистая: * радуйся, древо святое рая богосажденное: * радуйся, потребление лукавых демонов: * радуйся, оружие обоюдуострое, * врага главу отсекши, * странным рождеством твоим, * всесвятая всенепорочная, * устраншыяся ны воззови.

*Крестобогородичен:*

Своего агнца, * агница и непорочная владычца, * на кресте яко видевши * зрака не имуща ниже доброты, * увы мне, рыдающи глаголаше: * где доброта твоя зайде, сладчайший; * где благолепие, * где благодать блистающая образа твоего, * сыне мой любезнейший.

*Канон, егоже краегранесие:*

Триех величайших страдания чествую мучеников. *Кир иосифа.*

*Глас а~. Песнь а~. Ирмос:*

Твоя победительная десница боголепно в крепости прославися: та бо, безсмертне, яко всемогущая, противныя сотре, Исраильтяном путь глубины новосоделавшая.

Премирными блистаньми трисолнечныя зари озаряеми, мученицы всехвальнии, благочестно вас ныне блажащыя, во светоноснем вашем страдании просветите.

Глаголы яко стрелами, премудрии, пребеззаконных сердца уязвисте: темже претерпесте пожданно язвы и раны, исповедающе божие святое имя.

Священнословии священными, пред мучительскими судищи проповедавше, мученицы приснопамятнии, нас ради пострадати изволившаго, наносимыя твердо муки претерпесте. (с. 37)

*Богородичен:*

Явилася еси ширши небес, нигдеже вместимаго воплощши: того убо моли, всякия нас тесноты избавити, и вечнаго, Девомати, мучения.

*Песнь г~. Ирмос:*

Едине ведый человеческаго существа немощь, и милостивно в не воображся, препояши мя с высоты силою, еже вопити тебе, святый, одушевленный храме, неизреченныя славы твоея, человеколюбче.

ума чистыми прилоги божественная зряще, мужеским нравом, блаженнии, к мукам устремистеся, враждебнаго безплотнаго, страдальцы, побеждающе с телом: темже прославляетеся.

удес отсечения за Христа, мудрии, претерпевше, кровей божественными пролитии землю преподобно освятисте: и на требищныя демоном приносимыя устависте, мученицы, крови.

Положени бысте якоже светозарнии на высоте страдания, яко воистинну звезды озаряюще вселенную незаходимыми сияньми, и тму решаще лести, святии: сего ради верно ублажаетеся.

*Богородичен:*

Во чреве прияла еси Христа, чрево истощившаго адово, вседейственным советом: того моли, богорадованная, от работы избавити греховныя вся верно присно блажащыя тя.

*Седален, глас а~. Подобен:*
Гроб твой, Cпасе:

Троицу честную троица мучеников пред многими исповеда народы, и ликом причтошася безплотных, страдавше. сих днесь восхвалим верою, празднующе священную их память и мироспасительную. (с. 38)

*Слава, и ныне, Богородичен:*

упование Христиан, пресвятая Дево, егоже родила еси Бога, паче ума же и слова, непрестанно моли с вышними силами, подати оставление грехов наших всех, и исправление жития, верою и любовию присно тя славящым.

*Крестобогородичен:*

Нескверная агница, агнца и пастыря повешена на древе мертва зрящи, плачущи вещаше, матерски восклицающи: како претерплю твое, еже паче слова, сыне мой, снитие, и вольныя страсти, Боже преблагий;

*Песнь д~. Ирмос:*

Гору тя, благодатию божиею приосененную, прозорливыма аввакум усмотрив очима, из тебе изыти Исраилеву провозглашаше святому, во спасение наше и обновление.

Стояху трие на тризнищи, проповедающе единаго трисолнечна Бога, и ран разжжение крепко терпяще, столпы огненны церкве явишася, благочестивых о Христе предводящии.

Поставльше нозе на камени веры, не поколебастеся многих искушений коварствии: по явистеся непоколебими, злочестивыя запинающе, мученицы, и всячески охуждающе благодатию.

Яко честное камение на земли валяющеся, здание лукавное многобожия воистинну, премудрии, разористе: и себе самыя божия храмы создасте, и ко храму небесному взястеся.

*Богородичен:*

Явися твоя утроба богоносная палата, в нейже всех царь почи Христос, храмы содевая, Мати чистая, и светозарная жилища благочестивыя непреступнаго божества.

*Песнь е~. Ирмос:*

Просветивый сиянием пришествия твоего, Христе, и осветивый (с. 39) крестом твоим мира концы, сердца просвети, светом твоего богоразумия, православно поющих тя.

Закон божественный соблюдающе, добропобеднии мученицы, беззаконным мужеским правом противостасте: и уязвляеми и растерзаеми телесы, победу вечную взясте.

Восхвалим василиска, и верою почтим клеоника и евтропиа, велемудрыя верою пострадавшыя, за Троицу всесвятую, и паче солнца просиявшыя.

Чудеса совершающе в славу Бога нашего, привлекосте зрящыя к вере спасове, мученицы многострадальнии, цвети краснии райстии, церковная утверждения.

*Богородичен:*

Сиянием от тебе паче ума возсиявшаго озари нашя мысли, всенепорочная, и тму умали помыслов душетленных, яко да поем тя, владычце.

*Песнь з~. Ирмос:*

Обыде нас последняя бездна, несть избавляяй, вменихомся, яко овцы заколения, спаси люди твоя, Боже наш: ты бо крепость немощствующих и исправление.

Радуется земля и небесная, ликуют человецы, летний совершающе праздник, еже за Христа страдания блаженная доблественно претерпевших, ума твердостию.

Почтил еси добрыми твоими нравы, евтропие, Бога преблагаго, победил еси хитрости вражия. Темже тя почитают вси человецы, тобою прегрешений разрешение прияти надеющиися.

Исцелений источники изливающе, зной отгнасте недугов и скорбей, мудрии, всем благоздравие посылающе, благочестно вашему покрову присно притекающым.

*Богородичен:*

увядившая твоим прозябением, всенепорочная, древле (с. 40) прозябшую преступлением злобу вражию, в души моей прозябающыя душетленныя и терновныя помыслы исторгни.

*Песнь з~. Ирмос:*

Тебе умную, Богородице, пещь разсмотряем вернии: якоже бо отроки спасе три превозносимый, мир обнови, во чреве твоем всецел, хвальный отцев Бог и препрославлен.

Якоже наслаждение божественное вменяюще удов отсечение, заушения, строгания, и смерть нуждную, мученицы веселящеся, и Богу усердно поюще: хвальный отцев Бог и препрославлен.

По многих томлениих телесе, крест претерпесте крепко в подобии избавителя, славне евтропие, великий клеониче, и блаженную кончину получисте, хвальнаго воспевающе Бога, и препрославленнаго.

Взирати вам предповелевая к безсмертным воздаянием, в темнице явися Христос: егоже видевше дерзновения исполнистеся взывающе, мученицы славнии: хвальный отцев Бог и препрославлен.

*Богородичен:*

Избави ны, пресвятая владычце, от языческаго нашествия, сретения лукаваго, всякаго обстояния и осуждения вечнаго, верою зовущыя: хвальный отцев Бог и препрославлен.

*Песнь и~. Ирмос:*

В пещи отроцы Исраилевы, якоже в горниле, добротою благочестия чистее злата блещахуся, глаголюще: благословите, вся дела господня, Господа, пойте и превозносите во вся веки.

Простерт имуще ум, ко единому владыце простростеся уязвляеми, всехвальнии, зельне, и мучими вопиюще: вся дела господня, Господа пойте и превозносите во вся веки.

Возвысившеся на кресте, якоже древле Владыка, великаго сподобистеся благославия, страдальцы, вопиюще и (с. 41) глаголюще: благословите, вся дела господня, Господа, пойте и превозносите во вся веки.

Силою божественною, всеблагославнии, укрепльшеся, страстотерпцы, беззаконных ополчения победиша крепко, поюще и глаголюще: благословите, вся дела господня, Господа, пойте и превозносите во вся веки.

*Троичен:*

Яко единицу естеством, тя пою божество всесвятое, треми же впостасьми несечно разделяя, зову радуяся: благословите, вся дела господня, Господа, пойте и превозносите во вся веки.

*Богородичен:*

Храм явилася еси еммануила и дверь, еюже един вниде и изыде, якоже сам весть, чистая, спасая зовущыя: благословите, вся дела господня, Господа, пойте и превозносите во вся веки.

*Песнь ф~. Ирмос:*

образ чистаго рождества твоего огнепалимая купина показа неопальная: и ныне на нас напастей свирепеющую угасити, молимся, пещь, да тя, Богородице, непрестанно величаем.

Да Иисуса приобрящете, насущаго жития вся вменисте уметы, якоже павел божественный научи: сего ради добре пострадавше, на небесех обитаете, венценосцы великоименитии.

Явися якоже столп треугольный священных мученик божественное собрание, стены лукаваго безбожия низложиша благодатию: и ныне живут во граде Бога живаго, первородных в скиниих.

Венец нетления, святии, от Христа приемше, багряницу же омочивше от мученических ваших кровей, предстоите царю веков, осияеми светлыми светолитии, и всебогатными раздаянии.

уже Богу приближившеся, и со безплотными соборы празднующе, на земли вас присно блажащыя, и память (с. 42) вашу празднующыя, мученицы, небесную получити светлость, испросите.

*Богородичен:*

ужасаются ангельстии чини, от твоих ложесн возсиявшаго: егоже о нас, Девомати, моли, яко да страшныя вся избавит муки и тмы кромешния, поющыя тя.

