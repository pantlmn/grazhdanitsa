<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 64)

*Месяца тогоже в з~-й день.*

*Святых священномученик, в херсоне епископствовавших: василиа, ефрема, капитона, евгениа, ефериа и прочих.*

*И празднование пресвятей Богородице, в честь иконы ея споручница грешных.*
Служба сия писана в приложении.

*На*
Господи, воззвах, *стихиры, глас д~. Подобен:*
Дал еси знамение:

Мученицы непобедимии, * и иерарси всехвальнии, * и светильницы всемирнии, * столпи непревратнии божественныя церкве, * и степень догматов, * и наставницы благочестивых, * и потребителие лести бысте, отцы небомудреннии, * световодителие душ наших, * ангелов сообщницы, * Троицы поборницы. (с. 65)

Ефрем славный, * и василий богомудрый, * и капитон великий, * божественный агафодор, со елпидием и еферием, и евгением славным, * словесы божественными да ублажатся: * преподобне бо поживше, * и священно пострадавше, * царствия явишася небеснаго жителие.

умертвив мудрование плотское подвиги, * василий славный мертвеца воскреси * призыванием божественным: * капитон же паки священнейший пастырь, * посреди пламене стоя радуяся, * виден бысть неопалимь. * Тех молитвами, человеколюбче, * умилостивление нам даруй, * и велию твою милость.

*Слава, и ныне, Богородичен, глас и подобен тойже:*

Скверну отмый страстнаго сердца моего, * Богородице всепетая, * и вся язвы и гноения сего, * яже от греха очисти, чистая, * и ума моего устави непостояние: * яко да силу твою, * и великое заступление, * величаю окаянный * и непотребный раб твой.

*Крестобогородичен: подобен тойже:*

Распинаема Христа человеколюбца * видящи пречистая, * и ребра ископаваема копием, * плачущи вопияше: * что сие, сыне мой; * что ти безблагодатнии людие воздаша, * за яже сотворил еси добрая им, * и тщишися безчадствовати мя, вселюбезнейший; * удивляюся, благоутробне, * твоему вольному распятию.

*Канон, егоже краегранесие:*

Седмочисленный пастырей лик почитаю. *Иосиф.*

*Глас д~. Песнь а~. Ирмос:*

Моря чермную пучину, невлажными стопами, древний пешешествовав Исраиль, крестообразными моисеовыма рукама амаликову силу в пустыни победил есть. (с. 66)

Божественными светолитии мученицы обливаеми, светоносный сей и светлый праздник ваш всегда благочестно хвалящыя, страстей мглы избавите.

Слово божие воплощся, вас показа всеблагославныя пастыри, того возвестити божество заблуждшым, преподобнии, и неведением бедствующым.

Вод животворных духа исполняеми, истаявшыя зноем лютым безбожия напоисте, и к воде, славнии, спасения настависте.

*Богородичен:*

Разрешися праотцев, чистая, запрещение, паче ума рождеством твоим, пречистая, и первый восприяша рая вход, велегласно восхваляюще тя.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

огнем божественным ум разжег, василие всемудре, якоже пастырь изряднейший, вещь безбожия попалил еси.

Духа светом сущыя во тме лютых, славне, к просвещению привлекл еси святаго крещения.

Стези твоя к Богу исправишася, василие, вся от прелестнаго пути благодатию к богоразумию обратиша.

*Богородичен:*

Избавляющаго человеки от насилия вражия, родила еси сильнаго Господа, пречистая, Дево всепетая.

*Седален, глас г~. Подобен:*
Красоте девства:

Миром помазания освятившеся, пастырие явистеся людем богомудрым, и яко агнцы чисти пожершеся, принесостеся слову началопастырю, пожершемуся яко овчати, мученицы всехвальнии, и светильницы всемирнии. Темже торжествуем вси любовию божественную память вашу. (с. 67)

*Слава, и ныне, Богородичен:*

Яко невозделанная, Дево, лоза, краснейший грозд прозябла еси, источающ нам вино спасения, всех веселящее душы же и телеса. темже яко вину тя добрых блажаще присно, со ангелом вопием ти: радуйся, благодатная.

*Крестобогородичен:*

Неискусобрачная чистая и Мати твоя, Христе, видящи тя мертва висяща на кресте, матерски плачущи глаголаше: что тебе воздаде еврейский беззаконный собор и неблагодарный, иже многих и великих твоих, сыне мой, даров насладивыйся; пою твое божественное снизхождение.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Священнейших мученик лик да поется, священства благодатию и мучения озаряемь, и поет веселяся: слава силе твоей, Господи.

Богоноснии кормчии церкве, ефрем и агафодор, василий и капитон, еферий, евгений и божественый елпидий, духом святым явишася.

Научившеся божественным, отцы божественнии, люди в преподобии и правде истинно упасосте, и конец блаженный мучением приясте.

умершии неверием, умершаго востанием получиша жизнь вечную, тобою веровавше Христу Богу нашему, мучениче священнейший василие.

*Богородичен:*

умерщвленныя оживила еси человеки, жизнь впостасную рождши, Дево, паче всякия мысли Христа Бога нашего, человека за милосердие бывша.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя. (с. 68)

Чашу честнаго мучения исписте, имя господне, богоноснии отцы, верно призывающе.

Един мертвым вдыхаяй воскресение, молитвою твоею умершаго, василие, воздвизает, уясняя твое проповедание.

Равночестна отцу сына проповедающе, многобожное мучительство идолонеистовства, отцы, отгнасте.

*Богородичен:*

Блажени суть людие, ведущии тя, всенепорочная, Владыки всех матерь, и любовию ублажающии тя.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Похвалами агафодора же и евгениа, и василиа великаго, и мудраго елпидиа увенчаем иерархи и доблия сущыя мученики.

Законными воспитании духа, всемудрии, беззаконнующым законы спасительныя предложивше, благочестия к просвещению тыя привлекосте.

Явистеся от различных град овчата, единех же людей пастырие, и божественнаго града наследницы: в немже обитают Богу угодившии мученицы.

*Богородичен:*

Закона тя сени, пророков же гадания проображаху, Дево, неизреченным словом рождество имевшую, спасающее мир, всенепорочная.

*Кондак, глас в~. Подобен:*
В вышних живый:

Светоносный день наста, пастырей епископствовавших светло в херсоне: ихже воспеваем праздник, пострадавших за Христовы овцы. Священномученицы, (с. 69) молите пастыреначальника Христа и нас причести деснаго овец стояния, да вопием вам: радуйтеся, священнии отцы, за Христа кровь свою излиявшии.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Радуяся вшел еси, отче капитоне, в пещь, пребыл же еси неопалимь, якоже отроцы трие, неверныя из\ъимая огня будущаго, веровавшыя божественным твоим чудесем.

Не устрашився, ни убоявся повеления, отче священный капитоне, в священную ризу облеклся еси, в нейже углие огненное нося, блаженне.

Путь заградил еси неразумия божественными словесы твоими, разум благочестия всем вложив, во глубину поползшымся идолонеистовства, священнодетелю капитоне богоприятне.

*Богородичен:*

Создавый рукою еву, слово божие, отроковице, наздати вся восхотев, из чрева твоего зиждется, начало приемля отцу и духу сопрестольный.

*Песнь и~. Ирмос:*

Руце распростер даниил, львов зияния в рове затче, огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

умертвивше болезньми плоть, жизнь безсмертную исходатаисте, отцы преподобнии, всем мертвым богом служащым, иже и спасшеся, с вами присно зовут: благословите, вся дела господня, Господа.

Согласно евгениа, вернии, и агафодора, ефрема и (с. 70) елпидиа, с еферием воспоим, василиа же и капитона, яко низложители врага и иерархи Христовы. емуже вопием: вся дела, благословите, господня, Господа.

Возвеселил еси люди, отче ефреме, твоими ученьми, и ныне прешел еси к невечернему сиянию и к веселию присносущному, твоих трудов воздаяния приемля, и взывая: вся дела, благословите, господня, Господа.

Пожив, всеблаженне василие, на земли яко ангел, над страстьми плотскими ты царствовал еси благодатию: и прешел еси к царством небесным, Христу царю предстоя и взывая: благословите, вся дела, господня, Господа.

*Богородичен:*

Виден бысть яко человек, из тебе раждаемь пресущественный сугуб естеством, пречистая, действы и хотении, имже уподобися изволив являяся. Емуже вопием: вся дела, благословите, господня, Господа.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Священномучеников святых священную совершающе память, песньми священными, приидите вси, велегласно тех почтим, о нас молящыяся всещедрому Богу нашему.

Явистеся яко честное камение, по земли от безбожных, мученицы, влачими, божественнии, и прелести утверждения силою божиею сокрушающе: сего ради достойно ублажаетеся.

Днесь град херсонь вашу память празднует: сему бо явистеся столпи, и божественна забрала и утверждения, пастырие и учителие, и молитвенницы богоблаженнии. (с. 71)

уже ликом ангельским лик отец сочислился со евгением ефрем и капитон, елпидий же и еферий, и василий славный, и богомудрый агафодор.

*Богородичен:*

Носящи Христа на об\ъятиих, рукою носящаго вся богоблагодатная отроковица, дивящися вопияше глаголющи: како и сына познаваю тя, и творца моего непостижимаго.

