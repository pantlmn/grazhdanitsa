<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 71)

*Месяца тогоже во и~-й день.*

*Преподобнаго отца нашего и исповедника феофилакта, епископа никомидийскаго.*

*На*
Господи, воззвах, *стихиры, глас а~. Подобен:*
Всехвальнии мученицы:

отче феофилакте, * божиими стражами соблюдаемь, * сохранен был еси невредимь: * и столп непоколебимь церкве явился еси, * искушеньми непреклонен * еретических козней. * И ныне молися, * даровати душам нашым * мир и велию милость.

отче феофилакте, * Бога зря, блаженне, * яко постижно и видимо, * соединением лучшим наслаждаяся сего, * и причастием обожаемь, * единаго желаннаго и блаженнаго, * радуяся приял еси, * иерарше всечестне, * со ангелы ныне водворяяся.

отче феофилакте, * от земли преставився, * востекл еси к небеси, * и в небесных жити селениих * сподобился еси, блаженне, изгнания ради, * еже за Христа претерпел еси. * Егоже ныне моли, * даровати душам нашым * мир и велию милость. (с. 72)

*Слава, и ныне, Богородичен.*

Недуговавшую, пресвятая, * люте душу мою * страстьми лукавыми исцели, * яже целителя и Cпаса * всех Христа рождшая, * всяку язю исцелившаго * уязвленнаго диавольским зломыслием, * и смерти нас изменшаго.

*Крестобогородичен:*

Своего агнца, * агница и непорочная владычца, * на кресте яко виде * зрака не имуща ниже доброты, * увы мне, рыдающи глаголаше: * где доброта твоя зайде, сладчайший; * где благолепие; * где благодать блистающая * образа твоего, * сыне мой любезнейший;

*Канон, егоже краегранесие:*
Божественнаго феофилакта в песнех восхвалю. *Кир феофана.*

*Глас и~. Песнь а~. Ирмос:*

Поим Господеви проведшему люди своя сквозе чермное море, яко един славно прославися.

Престолу владычню, отче богоносе феофилакте, предстоя, верою совершающыя память твою сохрани.

Помаза тя достойно благодать духа, всеблаженне, истины ради, и нравов твоих ради благости.

Да небесная, блаженне, получиши, земная попрал еси вся, и Христу Богу последовал еси.

*Богородичен:*

Весь желание, иже из чрева твоего, богоневестная, благоизволив родитися, сладость есть и свет незаходимый.

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Законом ты повинуяся Владыки твоего, славне архиерее, о законех царей пребеззаконных небрегл еси. (с. 73)

Божественное из\ъображение Христово и пречистое почитал еси честне, нечествующих нечестия отметаяся.

Претерпел еси мучение совести первее постнически, и ныне мученическим увязлся еси венцем.

*Богородичен:*

Да стезю, Владыко, к святыни ведущую, покажеши нам, во утробу пречистую всесвято вселился еси.

*Седален, глас и~. Подобен:*
Премудрости:

Постився, преподобне отче мудре, иерарх помазался еси, священнодействовати божественныя таинства, душам в снабдение: Христову же икону почествовав, претерпел еси изгнания, скорби и многовременное заключение. темже по кончине источая исцеления, целиши страждущыя и просвещаеши поющыя, святителю феофилакте: моли Христа Бога, грехов оставление подати чтущым любовию святую память твою.

*Слава, и ныне, Богородичен:*

В напасти многоплетенныя впад, от враг видимых и невидимых бурею одержимь безчисленных согрешений моих: и яко к теплому заступлению и покрову моему, чистая, ко пристанищу притекаю твоея благости. Темже, пречистая, из тебе воплощенному безсеменно, молися прилежно о всех рабех твоих, непрестанно молящихтися, Богородице пречистая, молящи его присно, согрешений оставление даровати воспевающым достойно славу твою.

*Крестобогородичен:*

Агнца и пастыря, и избавителя агница зрящи на кресте, восклицаше плачущи и горько рыдающи, вопияше: мир убо радуется, приемляй тобою избавление, утроба же моя горит, зрящи твое распятие, еже терпиши за милосердие милости, долготерпеливе Господи. Милости (с. 74) бездно и источниче неисчерпаемый, умилосердися и даруй согрешений оставление верою поющым божественныя страсти твоя.

*Песнь д~. Ирмос:*

услышах, Господи, смотрения твоего таинство, разумех дела твоя и прославих твое божество.

Не устрашился еси огня искушений, всеблаженне богодохновенне, не разслаби силу твою пищная сладость, феофилакте.

Хранило твоим устом положи Бог, и устнама, преподобне: темже пребыл еси непоколебимь, нечестивым ставшым противу тебе.

Терпя претерпел еси иже на камени нозе твои поставльшаго, и внят тебе вышний, того образу поклоншуся.

*Богородичен:*

Избавльшеся рождеством твоим греховнаго долга, пренепорочная, радостно воспевание возсылаем ти, богоневестная.

*Песнь е~. Ирмос:*

утреннююще, вопием ти, Господи, спаси ны: ты бо еси Бог наш, разве бо тебе иного не вемы.

Руце твои, преподобне богодохновенне, к зиждителю, отче, воздеемы, злочестивыя победиша.

Держав руку твою вышний, богоносе отче, настави тя к небесному наслаждению.

Стезю тесную, феофилакте, шествовав, к широте достигл еси рая, чудне.

*Богородичен:*

Тя Богородицу неведущии, Богомати, света не имут видети, рождшагося из тебе, пречистая.

*Песнь з~. Ирмос:*

Ризу мне подаждь светлу, одеяйся светом, яко ризою, многомилостиве Христе, Боже наш. (с. 75)

умертвив чувствия воздержанно, над страстьми царствовал еси: и ныне, феофилакте, безстрастия наслаждаешися светлостьми.

образу спасову покланятися вся научил еси, делы и учении просияв яве, феофилакте.

облак тя тучу жизни источающь Христос показа, отче, святителю божий феофилакте.

*Богородичен:*

Красен паче всех человек сын твой, пречистая, добротою божества, аще и плоть нас ради бысть.

*Кондак, глас в~: Подобен:*
Вышних ищя:

Светильник светел показался еси в концех, святителю феофилакте, единосущна отцу и духу, слова ты проповедав, божественных отец собор уяснил еси, Троице угодник явился еси: ейже предстоя, моли непрестанно о всех нас.

*Песнь з~. Ирмос:*

отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

Течение божественное совершив, и веру твою соблюд до конца, твоих болезней, мудре, приял еси венец, зовый: благословен еси, Господи Боже, во веки.

На колеснице божественных добродетелей ездяй, к высоте вознеслся еси, Богу же ныне предстоиши зовый: благословен еси, Господи Боже, во веки.

Весть создавый наедине сердца человеков, богоносе, сердца твоего божественное, и на престолех учения посади, феофилакте преблаженне.

*Богородичен:*

Тебе ныне прибегаю, Богородице, и покрову твоему, и божественному предстательству, избавитися от лютых, (с. 76) молюся, прегрешений, благословенная всечистая, Бога плотию рождшая.

*Песнь и~. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Идеже веселящихся жилище, ныне вселился еси, исповедниче и истины поборниче, и свет тебе возсия, якоже праведнику, всемудре, и мученическия пострадавшу подвиги, с нимиже и взываеши: священницы, благословите, людие, превозносите во вся веки.

Терпения венец приял еси, богоприятне: во изгнания бо горькая вселился еси, мзды ожидая восприяти страданий твоих, и благия не погрешил еси надежды, Христу ныне взывая: священницы, благословите, людие, превозносите во вся веки.

Светоявленне память твоя, богоносе, совершается ныне, исповедания светом светящися: святый бо образ Христов почел еси, и Богородицы, и святых всех, с нимиже ныне воспеваеши: священницы, благословите, людие, превозносите во вся веки.

*Богородичен:*

Богомати пречистая, души моея язвы и греховныя струпы истреби, Бога рождшая сущаго над всеми, отроковице чистая, от девических, неискусобрачная, ложесн, егоже отроцы благословят, священницы воспевают, людие превозносят во вся веки.

*Песнь ф~. Ирмос:*

Воистину Богородицу тя исповедуем, спасеннии тобою, Дево чистая, с безплотными лики тя величающе. (с. 77)

Великих дарований, отче, сподобился еси, за Христа бедствовав умом терпеливым, богоносе богоблаженне.

Нас поющих тя, блаженне, назирай, от напастей и бед избавляя, еретическая сокрушая коварства.

Целомудренно и праведно, яко священник явлен пожив, мучениче, был еси светел, багряницу себе исткав от кровей твоих.

*Богородичен:*

Яко утро сущым во тме и заблуждшым, правды солнце имущи, на об\ъятиих носящи, Дево, Христа, возсияла еси.

