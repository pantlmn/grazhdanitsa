<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 106)

*Месяца тогоже в и~-й день.*

*Святаго мученика кодрата, и дружины его.*

*На*
Господи, воззвах, *стихиры, глас а~. Подобен:*
Небсных чинов:

С прехвальным кодратом * да воспоется светло киприан великий, * дионисиа два, и анект достойно, * криск вкупе, и славный павел верно: * яко страдальцы господни боговенчанны, * и молитвенницы наши теплейшии.

Священнопобедных мучеников, и победоносных * лик днесь другий явися, * озаряющь собор божественных страстотерпцев: * твердое число, избранное воинство, * емуже начальствует кодрат, * благославный победитель проявляемь.

Риторския убо мудрости, многописанная плетения, * сечительным твоим словом * разорил еси яко мглу, прехвальный кодрате. * научаеши верно, и страждеши терпеливно за Христа, * во обоих благоукрашаяся, * и вкупе со страстотерпцы венчаемь. (с. 107)

*Слава, и ныне, Богородичен, глас и подобен тойже:*

Одержимы прегрешении ненадежными, чистая, * тя предстательницу едину стяжавше, Дево, * вопием благодарственно: * очисти ны, пресвятая богоневесто. * Ты бо еси мира прибежище, * и заступление рода нашего.

*Крестобогородичен, подобен тойже:*

Воздвижена яко виде на кресте агнца, * непорочная Дева плачущи вопияше: * сладкое мое чадо, * что новое и преславное видение; * како содержай всяческая горстию, * на древе пригвождаешися плотию;

*Канон кир иосифа.*

*Глас д~. Песнь а~. Ирмос:*

Тристаты крепкия, рождейся от Девы, безстрастия во глубине души тричастное потопи, молюся: да тебе яко в тимпане, во умерщвлении телесе победное воспою пение.

Мучеников священных, священно страдавших, священный и чудный наста праздник, светозарением духа вся световодящи, сошедшеся празднолюбцы, по долгу сих ублажим.

Яко солнце светлое, добродетелей светоносием возсиял еси нам, кодрате страдальче, светолучными твоими сиянии, тму многобожия отгоня блаженне, и просвещая верных составления.

Камень жизни Иисуса Cпаса возвещающе Бога, пострадасте твердо, и источник священия, камень приемшии, кровей течения соделасте, мученицы славнии.

*Богородичен:*

*От*
тимения страстей, помышлений треволнения, от стрел вражиих, от всякаго прилога сопротивна спаси, чистая богородительнице, душы поющих твое несказанное рождество, всенепорочная. (с. 108)

*Песнь г~. Ирмос:*

Яко неплоды роди от язык церковь, и многое в чадех изнеможе сонмище, чудному Богу нашему возопиим: свят еси, Господи.

Твердии адаманти, убиваемии мечем, и болезней видом приобщающеся терпеливно, чудному Богу нашему взываху: свят еси, Господи.

Премудростию кодрат богоданною упраздни еллинскую мудрость, любопрения стражда, и своими кровьми, духом божественным удобряяся.

С кодратом анекта, и с павлом крискента, киприана божественнаго, и дионисиа вернии благочестномудренно песньми венчаем, верою пострадавших.

*Богородичен:*

Ниже небесный ум, паче ума рождества твоего может сказати, отроковице: ума бо перваго во утробе слово, чистая, зачала еси, всяческая словом составльшаго.

*Седален, глас д~. Подобен:*
Вознесыйся:

Терпепием лютых умертвил еси гордаго врага, страстотерпче, мечную смерть претерпел еси, вкупе со страждущими с тобою всемудрыми, кодрате. темже празднуем честную вашу память, вопиюще: помяните нас ко владыце, непобедимии мученицы.

*Слава, и ныне, Богородичен:*

Нечистых помыслов моих множество, и безместных мыслей обуревания, кто изрещи может, всенепорочная; настояния же безплотных враг моих кто исповесть, и сих злобу; но твоею мольбою, благая, сих мне всех избавление даруй.

*Крестобогородичен:*

Иже от безначальнаго отца рожденнаго, напоследок тя плотию рождшая, на кресте висяща зрящи, Христе, (с. 109) увы мне, любезнейший Иисусе, вопияше: како славимый яко Бог от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

Седяй в славе на престоле божества, во облаце легце, прииде Иисус пребожественный, нетленною дланию, и спасе зовущыя: слава, Христе, силе твоей.

Мудростию твоих словес, немудрыя посрамил еси, и наказанием боговидных учений твоих, мучениче кодрате, уловил еси божественнаго анекта: владыце твоему приводиши терпелива мученика.

*От*
пелен присвоился еси вся сотворшему, издетска совершенна мужа смысл избрав, и премудрости возжелев, весь был еси чистейшее, мучениче, Христово обителище.

Шестосветлый свещник мучеников твоих, Господи, тайным елеем напоився, отгна многобожия нощь, и озари зовущыя: слава, Христе, силе твоей.

*Богородичен:*

Святая Богородица, в нейже вселитися благоволи, яко благовонен храм, слово отчее единосущное, не опали ложесн, не болезнова: ибо роди еммануила, Бога и человека.

*Песнь е~. Ирмос:*

Просвещение твое, Господи, низпосли нам, и от мглы прегрешений разреши ны, блаже, твой мир даруяй.

Просвещением разума, неразумия мглу отгоня, Господеви приводиши собор страдалец, мудре кодрате, с ними венчаемь.

Постнически первее победив страстей привозстания, второе погубил еси державу злочестивых, кодрате мучениче, пострадав крепчайше. (с. 110)

Исполняется невлажный камень пролияньми честных твоих кровей, и струи светлы дает верным, освящая божественными мановеньми.

*Богородичен:*

Создавый, пречистая, еву от ребра, из твоея чистыя утробы зиждется, спасти адама за благоутробие восхотев, яко человеколюбец.

*Песнь з~. Ирмос:*

Возопи, прообразуя погребение тридневное, пророк иона, в ките моляся: от тли избави мя, Иисусе, царю сил.

Шесточисленный страстотерпец лик нам возсия, якоже звезды на церковней честней тверди, верныя просвещаяй и прелести тму разгоняяй.

Пучину мук преидосте, мученицы, неволненно, и вышнюю тишину получисте, верных пристанище бывше, и молитвенницы теплейшии.

Да похвалим со анектом кодрата славнаго, и с павлом дионисиа, крискента, киприана, Христова винограда доброплодныя розги.

*Богородичен:*

Он~бесила еси оземствованное естество, всенепорочная, человеков, и истлевшее сие новосоделала еси: сего ради, отроковице, вси немолчными гласы тя славим.

*Песнь з~. Ирмос:*

Спасый во огни авраамския твоя отроки, и халдеи убив, яже правда праведно уловляше: препетый Господи, Боже отец наших, благословен еси.

Во огни мучений свыше приемлюще росу терпения, со отроки доблии взываху мученицы: препетый Господи, Боже отец наших, благословен еси.

Одождением честныя крове вашея, страстотерпцы, камень невлажный прежде исполнися, струи проливающ исцелений, поющым: Боже отец, благословен еси.

Яко мироположница мысленная, миро врачевании, (с. 111) кодрате, мощей твоих рака источает, страстей отгонящи злосмрадие, и опаляющи демонов ополчения силою божественною.

*Богородичен:*

Благословен плод благословенныя утробы твоея, егоже благословят небесныя силы и человечестии собори, нас избавльшаго от клятвы древния, благословенная.

*Песнь и~. Ирмос:*

Избавителю всех, всесильне, посреде пламене благочествовавшыя, снизшед, оросил еси, и научил еси пети: вся дела, благословите, пойте Господа.

Просвещся страданий светлостию, венценосец Господу предстоиши со страдавшими с тобою, славне, воспевая, кодрате: вся дела, благословите, пойте Господа.

Добродетелей светом удобряемь, при кончине мученическую светлость наследовал еси, всемудре, воспевая, кодрате: вся дела, благословите, пойте Господа.

Пред\ъограждения коринф стяжа, святых честныя мощи, и врачевание безмездно храм, идеже верою всяк притекаяй, болезни и страстей изменяется.

*Богородичен:*

Избавльшися клятвы праматерния тобою, чистая Богомати, благословенная владычце, благословим тя верою и песнословим, пресвятая Дево богоневесто.

*Песнь ф~. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси. тем тя вси величаем.

Гноения ваша мученическая испущают благовоние, полно благодати, крови сих целеб изливают токи божественным духом, и страсти душетленныя исцеляют: яже достойно ублажим. (с. 112)

Красен язв добротами быв, ангелом уподобился еси: кровию же излиянною, кодрате, всед яко на колесницу, возлетел еси к вышним царством, почести болезней приемля.

Источая божественную сладость из уст, страдальческий собор увещал еси, мучениче кодрате, страдати с тобою, анекта и павла, и крискента, киприана же и божественнаго дионисиа: с нимиже ликуеши, досточудне.

День праздника вашего страдания, страстотерпцы, вси почитаем: в сей бо венец нетления вземше, сынове бысте света же и дне, ликующе окрест престола всецаря.

*Богородичен:*

Явльшися всех творца родительница, паче всякаго ума, всенепорочная, небес вышши показалася еси, и всеми владычествующи, Дево богородительнице нескверная: тем тя вси непрестанно величаем.

