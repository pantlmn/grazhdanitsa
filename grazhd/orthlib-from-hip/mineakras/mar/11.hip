<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 112)

*Месяца тогоже в а~и-й день.*

*Иже во святых, отца нашего софрониа, патриарха иерусалимскаго:*

*И преставление, иже во святых, отца нашего евфимиа архиепископа, новгородскаго чудотворца.*

Служба его писана по сей службе.

*На*
Господи, воззвах, *стихиры софрониа, глас д~. Подобен:*
Яко добля:

Целомудрия тезоименит, * от божественнаго проразумения * прозван быв, софроние, * целомудр был еси в делех и праведен, * мужествен и разумен, * (с. 113) добродетельми родными добле венчаемь: * и пребыл еси процветая во обоих, * душею же и телом, * якоже строитель изряднейший.

Из уст богословесных * богословна возгремел еси учения, * софроние всеблаженне, * богословив яснейше отца безначальна * и собезначальна сына, * и духа святаго соприсносущна, * во единице Троицу * и единицу в Троице, * Бога единаго существенным тождеством.

Плоти по впостаси * соединшася безплотнаго, * и отцу собезначальнаго, слова, всемудре, * кроме преложения и слияния, мудре научил еси: * действующа же сугубо * обоими естествы, * из нихже слежит, и в нихже зрится, * един сый неразделен существом, * к сем и оном разумеваемый.

*Слава, и ныне, Богородичен, глас и подобен тойже:*

Тучами духа пресвятаго, пречистая, * мою мысль ороси, * яже каплю рождшая Христа, * неизчетно безмерная беззакония человеков, * щедротами измывшую, * изсуши источник страстей моих, * и потока мя сподоби * пищи живыя присно, * молитвами твоими.

*Крестобогородичен. Подобен тойже:*

На кресте тя яко узре * пригвождена, Господи, * агница и Мати твоя дивляшеся, * и что видение сие, взываше, * сыне вожделенне, * сия ти непокоривый собор воздаде беззаконный, * иже многих твоих чудес насладивыйся; * по слава неизглаголанному * сошествию твоему, Владыко.

*Канон, егоже краегранесие:*
Целомудрия пою тезоименитаго искренню жертву. *Кир феофана.*

*Глас д~. Песнь а~. Ирмос:*

Отверзу уста моя, и наполнятся духа, и слово отрыгну (с. 114) царице матери, и явлюся светло торжествуя, и воспою, радуяся, тоя чудеса.

Целомудренно преплыл еси целомудрия пучину, ветры духовными направляемь, и собрал еси много богатства, мудрости дарования, отче софроние.

Яко ангел был еси Христова воскресния {<::рус>Исправлена нестандартное титлование в оригинале:<::слав>вскресния. <::рус>Прим. <::лат> orthlиb<::слав>}, и председатель божествен божественнаго гроба, обогатившаго источником безсмертия, Христа, воздвигшаго падение рода нашего.

Светлостию словес твоих, и ума остротою, мир уяснил еси, богословив ясно триипостаснаго божества существо, единицу тричисленную, отче софроние.

Глагол вещание твое и учений благознаменитая гусль, протече земныя концы, таинству строения слова учащая, отче софроние.

*Богородичен:*

Сый естеством несозданен и отцу соприсносущен, и времен превышший и превечный, из тебе, владычце, зиждемь, и под летом яко человек бывает, спасая человека.

*Песнь г~. Ирмос:*

Не мудростию и силою, и богатством хвалимся, но тобою, отчею впостасною мудростию, Христе: несть бо свят паче тебе, человеколюбче.

утверждаема палицею словес твоих, преподобне, стремления злочестивых и богоборных ересей отражает, отгонящи, церковь Христова.

Поборствовав по честнем, богоносе, проповедании, показался еси победитель помощию духа, мудре укрепляемь, отче софроние.

умертвив все тлеемое плоти сладострастие, нетленную душу благочестием оживил еси: и сию показал еси божественный орган. (с. 115)

Богословный и красный, и медоточный язык твой, слова реки источает, богоприятне, божественная учения всем изливая.

*Богородичен:*

Тя рождшую Бога, Богородицу славим, рождеству твоему именованием сличествующе, и звания по обоему, пречистая владычце.

*Седален, глас д~ Подобен:*
Скоро предвари:

Словесы украсил еси церковь Христову, делы соблюд еже по образу божию, софроние преподобне: просия бо в мире, еже в тебе целомудрие, благодать учений облистающая всем, любовию празднующым, отче, память твою.

*Слава, и ныне, Богородичен:*

Обновила еси, чистая, божественным рождеством твоим, истлевшее во страстех земнородных мертвенное существо и воздвигла еси вся от смерти к животу нетления. темже тя по долгу блажим вси, Дево препрославленная, якоже прорекла еси.

*Крестобогородичен:*

На кресте тя возвышена, яко узре пречистая Мати твоя, слове божий, матерски рыдающи вещаше: что новое и странное сие чудо, сыне мой; како, жизнь всех, вкушаеши смерти, оживити умершыя хотя, яко благоутробен;

*Песнь д~. Ирмос:*

Седяй в славе на престоле божества, во облаце легце, прииде Иисус пребожественный, истленною дланию, и спасе зовущыя: слава, Христе, силе твоей.

Едино безначальное существо в трех впостасех, свойствы совершенными, ты, отче мудре, проповедал еси разделяемое непресекомо, совокупляемо же неслиянно, волею единою и божеством. (с. 116)

Имея целомудренну мысль и ум целомудрейший, не смешение мудровал еси, отче, ни преложение, ниже слияние соединенных непреложно, двоих естеств во едином Христе единороднем, всеблаженне.

Просвещаемь божественне просвещением духа, лютое неистовство несториево разорил еси, тоюжде волею и разумом, иже соединение проповедавшаго Христову обою естеству.

Пирра попалил еси, богомудре, огнем учений твоих, отметающа два быти Христова хотения, различными существы яже по себе, действа же вкупе сугуба, отче преподобне.

*Богородичен:*

украсилася еси паче всего ангельскаго благолепия, яко рождши сих, отроковице, творца же и Господа, от твоих пречистых кровей воплощаема, избавляющаго вся того славящыя.

*Песнь е~. Ирмос:*

Нечестивии не узрят славы твоея, Христе. но мы тя, единородне, отеческия славы сияние божества, от нощи утренююще воспеваем тя, человеколюбче.

Честное воскресение и гроб жизни неуклонною любовию зря, боговидения почерпл еси тайноучения: и верным преподал еси, святителю, сияния.

Всячески возлюбил еси единаго благаго, разжегся зарею мысленною: и источник возлюбил еси нетления, виденьми, всемудре, к нему простираяся.

Храм жив и одушевлен был еси божий, умертвився всем сущым на земли, слова трапезу обильную стяжав, преподобне, и светильник веры.

*Богородичен:*

Во двою разумеваема существу Христа, сына (с. 117) единороднаго божия, безначальнаго плоть бывша, паче слова родила еси, Богомати приснодево.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Богатно излияся благодать духа всесвятаго, богомудре, во устнах твоих: темже вещание твоих словес речным подобится течением.

Яко финикс в дому господни процвел еси, благоплодием словес, и чистым житием наслаждая сердца, святителю, верно чтущих тя.

умерщвляется живительным оружием словес твоих еретический собор: и свирепое ополчение богоборец закалаемо умерщвляется учений твоих мечи.

*Богородичен:*

Поем, Богородице, чистое рождество твое, имже спасаемся вси смерти сетей, и лютаго греха и уз адовых избавляемся.

*Кондак, глас и~. Подобен:*
Взбранной:

Иже божественною ревностию подвигся, и истинных повелений устне распростер, церковная основания благоузаконив, и тамо сущым монашеским составом предав, премудрый в патриарсех иерусалимский софроние, всемудрая словеса во свет извел еси, имиже наставляеми зовем ти: радуйся, светлая православных похвало.

*Песнь з~. Ирмос:*

Спасый во огни авраамския твоя отроки, и халдеи убив, яже правда праведно уловляше, препетый Господи, Боже отец наших, благословен еси. (с. 118)

Свыше мановением, еретическим языкоболием противляяся, мудре, победоносец быв, вопиял еси веселяся: препетый Господи Боже отец, благословен еси.

Весь возложен Богу, постных садоделательства прелетая, мудре, цветник твоими насадил еси добродетелей поученьми, Богу сущему в вышних освятив.

Закону повинуяся Христову, твоего художества богатство требующым благочестно, богомудре, раздал еси, воспевая: препетый Господи Боже отец, благословен еси.

*Богородичен:*

Освятивши душу, и пред\ъочистивши тело, наитием на тя святаго духа, всенепорочная, вышняго силу во утробе твоей заченши, родила еси безсеменно.

*Песнь и~. Ирмос:*

отроки благочестивыя в пещи рождество Богородичо спасло есть, тогда убо образуемое: ныне же действуемое, вселенную всю воздвизает пети тебе: Господа пойте, дела, и превозносите его во вся веки.

Иераршескаго священнодейства, миром освятился еси благодати: идеже явися мира спасение, архиерействовав, всемудре отче софроние, зовый: Господа пойте, дела, и превозносите его во вся веки.

Премудрость почитая лучшую, венцем благодатей венчался еси, славу неувядаему, и богатство неотемлемо, премудрости, славне, дар прием, и Господа пойте, зовый, и превозносите его во вся веки.

Священнолепно, священнотаинниче, в божественную правду одеявся, управил еси, всеблаженне отче, праведнейшими владычне стадо словесы и деянии, Господа пойте, научая, и превозносите его во вся веки. (с. 119)

Великолепно и паче слова, слово отцу, отче, собезначально, слово тебе дарова, словеса развращающо, и языкоболия славящо ересей, Господа пойте, вопия, и превозносите его во вся веки.

*Богородичен:*

Святолепный показалася еси храм слова, всю тварь освящающаго, гора тучная святая: гора пресветлая, благословенная владычце едина всепетая. Тем тя, Богомати, поем и превозносим во вся веки.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества: тем, веселящеся, тя, Богородице, величаем.

Речения, из устен твоих божественных происходяща, богоглаголиве, благочестивых мысли услаждают благодатию, якоже сот каплющий разумений благолепие.

Внутрь небесных незаходимых живеши, благоглаголиве, у всех Владыки и царя: идеже ликуют ангельския светлости, и святых воинства.

Жизнь проходя, отче, на земли ангельскую, ангельскаго на небесех сподобился еси блаженства, идеже Христа моли, спастися всем поющым тя.

Якоже ароматнии фиалы, ланите твои, богомудре, нарда пистикии многоценны, премудрости исполнь явися алавастр, тело Христово честное, ароматствуя твоими учении.

*Богородичен:*

облак тя легок, Дево, исаиа зряше: на тя бо Господь нашед, низложи вся рукотворенная, и свое разумение тя поющым явил есть. (с. 120)

*Служба, иже во святых, отца нашего евфимиа архиепископа, новгородскаго чудотворца.*

*На*
Господи, воззвах, *стихиры, глас и~. Подобен: О*
преславнаго чудесе!

*От*
юности мудрости прилежав, святителю евфимие, * и божественное писание яко извык, преподобне, * отложил еси вся, яже юности ведущыя сласти, * Христов ярем носити изволил еси, * отонудуже показался еси сосуд избран. * И сего ради суд божий * тя святителя людем своим поставляет, * в православии наставляюща стадо твое, преосвященне.

Премудрости и разума * яко исполнен быв, богоблаженне, * Христоименитым людем изрядный пастырь был еси, * тех на пажити благочестия наставляя, * непокаряющыяся же премудре исправляя. * Темже ныне чада твоя, святителю евфимие, * память твою празднующе, * воспеваем Христа Бога нашего, * тебе прославльшаго.

Благочестно житие на земли * яко ангел пожив, святителю, * церковь божественную украсил еси твоими честными учении, * люди тебе богом врученныя * мудре наставляеши к того разумению. * Темже и Христос тебе не токмо в животе, * но и по преставлении прославляет, * и даров чудес сподобляет, * един человеколюбец.

*Слава, глас з~.*

Столп непоколебимь церкве Христовы, отче, был еси: темже божественною ревностию разжегся, дерзновенно неправедное сочетание праведно разоряеши, и научаеши (с. 121) всех апостольским и отеческим преданием последовати, и от любодействия, яко от змия отбегати: непокоряющыяся же твоему святому учению, суду божию тыя предаеши. Егоже моли, архиерею евфимие, спастися всем, иже любовию почитающым священную память твою.

*И ныне, Богородичен:*
Кто тебе не ублажит:

*Вход. Прокимен дне. Чтения г~. Писаны сего месяца во в~ день.*

*На литии, Слава, глас и~.*

Приидите, празднолюбцы, в нарочитом празднице, добраго пастыря и учителя духовне торжествуем, честныя твоя мощи любезно зряще, и теплою верою взывающе: преблаженне святителю евфимие, моли Христа Бога о творящих святую память твою.

*И ныне, Богородичен:*

*На стиховне стихиры, глас. Подобен:*
Небесных чинов:

Богомудре святителю евфимие, * ты твоими молитвами и постом, * бдением же и милостынею Богови соединился еси: * темже духу пресвятому дом и жилище показался еси. * Отонудуже архиерей церкви Христове, отче, был еси, * моли спастися душам нашым.

*Стих:*
уста моя возглаголют премудрость, и поучение сердца моего разум.

Повинуяся заповеди Бога вседержителя от юности твоея, * того стопам, святителю, последовал еси. * Темже от него благодать приял еси, * действовати преславная чудеса, * и духи прогонити лукавыя * от всех любовию чтущих тя.

*Стих:*
услышите сия, вси языцы, внушите, вси живущии по вселенней.

Кроток и незлобив * во всей жизни твоей был еси, * святителю евфимие: * сего ради обрел, якоже (с. 122) желал еси, * на небесех со святыми покой. * Темже почитаем святую память твою, * верою празднующе, богоблаженне и всечестне.

*Слава, глас д~:*

Великаго архиереа евфимиа блаженнаго священную память днесь совершающе, божественными песньми, приидите вси, почтим о нас всегда молящася, низпослати множество щедрот, и спасение душам нашым.

*И ныне, Богородичен:*
Призри на моления:

*Тропарь, глас д~:*

Избран быв Богови от юности, святителю евфимие, и сего ради архиерейства саном почтен быв, упасл еси люди, иже тебе богом врученныя: темже и по преставлении чудес дарования от Господа приял еси, исцеляти различныя недуги. того моли о нас, совершающих честную память твою, да тебе вси непрестанно ублажаем.

*Слава, и ныне, Богородичен:*
Еже от века утаенное:

*По а~-й кафисме седален, святителя, глас а~.*

*Подобен:*
Камени запечатану:

ученьми твоими и делы церковь Христову украсил еси, евфимие святителю, отонудуже в мире просия твое добродетельное житие: в молитвах и пощениих и бдениих образ учеником был еси. Темже вопием: слава давшему ти крепость, слава венчавшему тя, слава дающему тобою всем исцеление.

*Слава:*

Егда к божественному желанию восклонився, горе мудрования имел еси: долу влекущая отринув, и яже на земли, вся возненавидев, и Христу, блаженне, присвоился еси, егоже моли о поющих тя. (с. 123)

*И ныне, Богородичен:*

Настави ны на путь покаяния, уклоншыяся присно к безпутием зол, и преблагаго прогневавшыя Господа, неискусобрачная благословенная Марие, прибежище отчаянных человеков, божие жилище.

*По в~-й кафисме седален, глас д~:*

Смиренномудрие предпочитая был еси, евфимие святителю: и отсюду прославился еси, яко божественный архиерей принося жертвы пожершемуся волею Христу Богу нашему, егоже моли спастися душам нашым.

*Слава:*

Землю сердца твоего молитвенным ралом обновив, и болезньми постническими яко безплотен пожив, и архиерейства паству добре упас, и сего ради, преселився в премирная, моли спастися душам нашым.

*И ныне, Богородичен:*

Обновила еси, чистая, божественным рождеством твоим истлевшее во страстех земнородных мертвенное существо: и воздвигла еси вся от смерти к животу нетления. темже тя по долгу блажим вси, Дево препрославленная, якоже прорекла еси.

*Аще ли прилучится в постный день, глаголем седальны по а~-й кафисме, и по в~-й, триоди: а по г~- й кафисме глаголем седальны оба святителя. По полиелеи седален святителя, глас и~:*

*Подобен:*
Премудрости:

Яко добродетелен и кроток, церковь Христову уяснил еси, делы соблюд еже по образу божию, архиерею великий евфимие: просия бо добродетельное твое житие в мире, и от всех славится. Темже вси благодаряще вопием ти: богоблаженне святителю, моли Христа Бога, грехов оставление даровати чтущым любовию святую память твою.

*Дважды.*
(с. 124)

*Слава, и ныне, Богородичен:*

Яко Деву и едину в женах, тя без семене рождшую Бога плотию, вси ублажаем роди человечестии: огнь бо вселися в тя божества, и яко младенца доиши зиждителя и Господа. Тем ангельский и человеческий род достойно славим пресвятое рождество твое, и согласно вопием ти: моли Христа Бога, согрешений оставление даровати покланяющымся верою пресвятому рождеству твоему.

*Степенна, а~ антифон д~-го гласа.*

*Прокимен:*
Честна пред Господем смерть преподобных его. *Стих:*
Что воздам Господеви о всех, яже воздаде ми; Всякое дыхание: *Евангелие иоанна, зачало л~е от полу.*

*По н~-м псалме, стихира, глас з~:*

Благоухает честная рака мощей твоих, евфимие святителю, всем верным исцеление душам и телесем дарующи. Темже тя молим, богодарованное твое стадо в мире соблюсти, да вси тя яко истиннаго пастыря, и молитвенника к Богу, непрестанно величаем.

*Канон святителя евфимиа: Творение пахомиа, иже от святыя горы.*

*Глас в~. Песнь а~. Ирмос:*

Грядите, людие, поим песнь Христу Богу, раздельшему море, и наставльшему люди, яже изведе из\ работы египетския, яко прославися.

Яко река премудрости и разума, святителю евфимие, был еси, каплю и мне даруй: да возмогу и аз малое руки моея хваление твоему величеству принести, блаженне.

Судом божиим, и человеческим избранием, архиерейства мастию помазан быв, святителю евфимие, (с. 125) пастырь преизряден был еси, жертвы Богу всячески принося, священне.

Источают премудрая учения устне твои, святителю, божественную сладость имуще: еюже напитавшеся чада твоя, тебе любовию непрестанно почитаем.

*Богородичен:*

Иже нас ради из тебе, Дево, в человека премногою благостию облекийся, священных соборы, того возлюбльшыя, прославил есть.

*Песнь г~. Ирмос:*

утверди нас в тебе, Господи, древом умерщвей грех, и страх твой всади в сердца нас поющих тя.

Житие по Бозе стяжав, святителю, в посте и молитве много время пребыл еси, вериги тяжки нося на теле твоем: яже ныне зряще, чудимся терпению твоему.

Делы и словесы божественными украшен быв, святителю евфимие, церковь Христову благочестно упасл еси: темже и радости сподобился еси Господа твоего, нас поминай тебе славящих.

Житие твое, блаженне, добродетельми уяснил еси: темже твоя исправления по многим странам проповедаются, отче, и от земли прешед, достигл еси, еже тамо со святыми пребывания.

*Богородичен:*

Палату красную неизреченнаго богатства, Дево, знаем, и по долгу тя славим спасшиися рождеством твоим, всенепорочная.

*Седален, глас и~. Подобен:*
Премудрости:

умная очеса, святителю, яко всегда имея к Богу простерта, ужем железным обложив себе, блаженне: многажды всю нощь без сна пребыл еси, удручая плоть твою, преблаженне: вериги же, яже на тебе, не познаны быша даже до исхода, еже отсюду. темже и (с. 126) Христос, егоже ради жестокое житие претерпел еси, дарует тебе неболезненное еже на небесех житие. того моли, святителю евфимие, согрешений оставление даровати чтущым любовию священную память твою.

*Дважды.*

*Слава, и ныне, Богородичен:*

Яко Деву и едину в женах, тя без семене рождшую Бога плотию, вси ублажаем роди человечестии: огнь бо вселися в тя божества, и яко младенца доиши зиждителя и Господа. Тем ангельский и человеческий род, достойно славим пресвятое рождество твое, и согласно вопием ти: моли Христа Бога, согрешений оставление даровати покланяющымся верою пресвятому рождеству твоему.

*Песнь д~. Ирмос:*

Пришел еси от Девы, не ходатай, ни ангел, но сам, Господи, воплощся, и спасл еси всего мя человека. тем зову ти: слава силе твоей, Господи.

Хранитель буди отечеству твоему и людем, святителю, избавляя враг нашествия, глада же и пагубы: да молитвами твоими спасшеся, тебе вси яко заступника величаем.

Любомудренно душевный корабль в тихое пристанище управляя, святителю, молитвам и милостыни прилежал еси, тленное богатство в нетленное, богоблаженне, прелагая. Темже и приял еси небесное богатство.

Чисто око душевное имея, зрительно небеснаго восхода: темже на земли жизнь твою добре управил еси, святителю. Сего ради церковь Бога живаго, евфимие, был еси.

*Богородичен:*

Бог из тебе родився, госпоже всенепорочная, от обладающа врага мир, тебе ради избави: святительский же лик жертву тому приносящий возвеличи. (с. 127)

*Песнь е~. Ирмос:*

Света подателю и веков творче, Господи, во свете твоих повелений настави нас: разве бо тебе, иного бога не знаем.

Блаженную жизнь, святителю евфимие, на земли пожил еси, и отсюду к небесному житию славно прешел еси. темже и по преставлении твоем раку твою обстояще, и любезно покланяющеся тебе, священие почерпаем.

Преосвященствован душею и телом, отче, был еси, светло владычней трапезе предстоиши, жертву тому безкровную принося. темже яко священнотаинник прилежно о нас молися.

Древняго корнилиа молитве и милостыни подобяся, милостив к требующым, отче, был еси. тем от Христа Бога достойно слышиши: молитвы твоя и милостыни взыдоша предо мною. Сего гласа и нам услышати, блаженне, помолися.

*Богородичен:*

Священными гласы тя доброту иаковлю поем, плотски рождшую мирови свет, иже от света, просвещающий архиерейския соборы.

*Песнь з~. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

Сын света и дне, святителю, был еси, темже и вселился еси, идеже свет невечерний, и покоища праведных: того света моли получити всем, память твою празднующым.

Священныя и пречестныя храмы, в славу святых многия воздвигл еси: темже и многия святыя имел еси ходатаи, промышляющыя тебе полезная: но яко с ними водворяяся, о нас молися.

Светло лице в жизни имея, блаженне, потщался еси светлейшу и душу твою Христу представити, еже (с. 128) и получил еси, евфимие. темже буди теплый молитвенник, яко святитель о чтущих тя.

*Богородичен:*

Во утробу твою вселився, все человеческое существо обожи, и святителей лик множество священно привлече славити тя, богоневесто.

*Кондак, глас и~. Подобен:*
Взбранной:

Яко архиереем сопрестольник, и святителем изрядный поборник был еси, святителю евфимие, не престай сохраняя отечество твое, град же и люди, иже тебе верою почитающыя, и честным мощем твоим покланяющыяся, да велегласно тебе вси вопием: радуйся, святителю богомудре.

*Икос:*

Евангельскому словеси внят, преподобне, душевный разум вперив к просвещению светолучныя зари, душетленныя страсти до конца потребил еси. Добродетельным же житием ангелом и человеком предивен показался еси. И сего ради великаго новаграда архиерейства сподобився, церковь украсил еси, люди просветил еси, и до конца в православии утвердил еси, да вси велегласно вопием ти: радуйся, евфимие, святителю богомудре.

*Песнь з~. Ирмос:*

Телу златому премудрыя дети не послужиша, и в пламень сами поидоша, и боги их обругаша, среди пламене возопиша, и ороси я ангел: услышася уже уст ваших молитва.

Великий новград, иже в себе тебе стяжавый, радостию радуется, святителю евфимие: тя бо яко стену имея тверду, и столп необорим, Христа воспевает, тебе сему даровавшаго.

Иже прежде тебе бывшым архиереом красота был (с. 129) еси, блаженне, святителей удобрение, монахов образ, Христовы же церкве преизрядный пастырь явился еси, богоблаженне отче евфимие.

Илиину ревность восприим, святителю: темже ни прещения, ни моления согрешающих возмогоша увещати тя, еже тех о согрешениих не обличати. ты же не престал еси, дондеже конечнее онех исправил еси.

*Богородичен:*

Красную обрет, и добрую в женах тя, пречистая, прекрасное слово вселися в пречистое чрево твое, вся лики святителей освящ, зовущыя: благословен Бог отец наших.

*Песнь и~. Ирмос:*

В пещь огненную ко отроком еврейским снизшедшаго, и пламень в росу преложшаго Бога, пойте, дела, яко Господа, и превозносите во вся веки.

Судом божиим, и всенародным избранием, отнюдуже призван был еси, преподобне, на престол великия церкве, тамо паки отходиши промышлением твоего Владыки: да отнюдуже сия приял еси, паки тамо чиста того с душею Богу предаси.

Пречистная рака, богоблаженне, идеже положено бысть честное тело твое, святителю, благовоние и освящение всем верою приходящым испущает, от души Христу вопиющым: благословите, вся дела, Господа, и превозносите его во веки.

Христос тя святителя избра, яко некое светило, могуща твердь церковную просвещати, и своими ученьми люди тебе врученныя наставляти, творцу вопити: благословите, вся дела, Господа, и превозносите его во веки.

*Богородичен:*

уныл имея помысл, и душу сластьми отягчену, (с. 130) к тебе прибегаю, богородительнице чистая, и вопию ти: воздвигни и спаси мя окаяннаго и осужденнаго.

*Песнь ф~. Ирмос:*

*От*
Бога, Бога слова, неизреченною мудростию пришедшаго обновити адама, ядию в тление падшаго люте: от святыя Девы неизреченно воплотившагося нас ради, вернии, единомудренно песньми величаем.

обитель, в нейже сподобился еси ярем Христов прияти, тамо вся дни твоя верою и духом кроме телесе, неразлучен, отче, пребыл еси: темже и по преставлении тамо повелеваеши положитися, идеже и чудес дарования от Господа, святителю евфимие, приял еси.

Рукою моею недостойною, приносимое тебе с трудом хваление, святителю евфимие, не презри, по приими, и моли творца твоего и Владыку, тамошняго мя избавити вечнаго мучения, тебе верою почитающа.

Певцы твоя тебе искренно воспевающыя, и твою память честную, святителю евфимие, верою прославляющыя, освяти и прослави, и от бед избавляй и напастей, и тамо вечнаго мучения, да тебе всегда воспевают.

*Богородичен:*

Пощади мя, Господи, пощади, егда хощеши ми судити, и не осуди мене во огнь, да не яростию обличиши мене, молит тя Дева тебе рождшая, Христе, ангельстии собори и святителей совокупления.

*Светилен. Подобен:*
Посетил ны есть:

Днесь святителя евфимиа светлая наста память, верныя просвещает, и тму прелести разоряет, верою приходящым к честным того мощем.

*Дважды.*

*Богородичен:*

Свет возсия безлетный, от отца прежде век: в (с. 131) лето ныне напоследок, из тебе, Дево, явися на спасение мира. К немуже не престай о людех твоих молящися.

*На хвалитех стихиры, на д~, глас и~. Подобен: О*
преславнаго чудесе!

Неуклонно, преблаженне, * путь жизненный шествовал еси: * постническими борении * вся плотская мудрования умертвил еси. * Красная мира оставил еси, * небесную красоту возлюбил еси, * идеже со ангелы присно веселишися: * святителю евфимие, * моли спастися душам нашым.

*Дважды.*

В юности целомудрие стяжал еси, * в старости разум об\ъострил еси, * душу пресветлу сотворил еси, * архиерейства сан восприем, церковь добротами украсил еси, * люди твоя просветил еси. * Сего ради тя почитаем, * святителю богомудре, * моли о творящих память твою.

Соберитеся, празднолюбцы, днесь, * в память евфимиа святителя, * и сию купно вси торжествуйте. * Сей бо благочестия подражатель, * и о стаде своем теплый молитвенник, * российския земли удобрение, * великаго же новаграда похвала и утверждение, * к немуже прилежно возопием: * моли Христа Бога о чтущих память твою.

*Слава, самогласен, глас тойже:*

Днесь воспоем святителя, благочестия наставника, церкве столпа непоколебима, источника исцелений неисчерпаема, пролитие дарований духовных, великаго же новаграда просветителя, и о всех молитвенника тепла. К немуже возопиим: святителю евфимие, не престай моляся за душы нашя.

*И ныне:*
Владычце, приими молитву раб твоих: (с. 132)

Аще ли суббота, поем славословие великое. Аще ли пост, на стиховне в триоди.

*Слава, святителя, глас з~:*

отрок явился еси смирен, беззлобием украшаяся: сего ради Христос Бог овцам своим пастыря тя постави, и яко неисчетно богатство своих щедрот яви тя великому новуграду, обуреваемым в скорбех тихое пристанище. И ныне, святителю, не премолчи, вопия за ны ко Господу.

*И ныне:*
Богородице, ты еси лоза истинная:

*Аще ли среда, или пяток, крестобогородичен. Подобен:*
Тридневен:

Видящи тя распинаема, Христе, * тебе рождшая, вопияше: * что странное, * еже вижу таинство, сыне мой; * како на древе умираеши плотию повешен, * жизни подателю;

*На литургии, аще суббота, блаженна, святителя, песнь г~-я и з~, и прочая служба святительская.*

