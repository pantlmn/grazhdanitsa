<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 140)

*Месяца тогоже в г~и-й день.*

*Пренесение мощей, иже во святых, отца нашего никифора, патриарха царяграда.*

*На*
Господи, воззвах, *стихиры, глас а~. Подобен:*
Небесных чинов:

Премудрости твоея струи * почерпаеми мысленными облаки, * источают миру источник православия, * из нихже сладость вернии почерпающии, * ересей излияния, * якоже меррских отвращаемся вод.

Твое чистейшее тело, * во гробе лежя, не растле отнюд, * но цело обретеся, всеблаженне никифоре: * еже со тщанием принесше, * радовахуся православия питомцы, * благославне тя, богомудре, блажаще.

Храм божий бывше тя * божественными деяньми, * храм апостольский званием почтенный, * приемлет, всеблаженне, по погребении священно погребаемаго, * и спогребша вся еретическая злосмрадная буесловия.

*Слава, и ныне, Богородичен:*

Прегрешений пучиною обуреваемь, * к тихому пристанищу прибег, * пречистей молитве твоей, * богородительнице, взываю ти: спаси мя, * крепкую твою десницу простерши рабу твоему, * всенепорочная.

*Крестобогородичен:*

Воздвижена яко виде на кресте агнца, * непорочная Дева плачущи вопияше: * сладкое мое чадо, * что новое и преславное видение; * како содержай всяческая горстию, * на древе пригвождаешися плотию; (с. 141)

*Канон, глас в~. Игнатиа.*

*Песнь а~. Ирмос:*

Грядите, людие, поим песнь Христу Богу, раздельшему море, и наставльшему люди, яже изведе из работы египетския, яко прославися.

Грехов гробом люте содержима мя, безсмертным мановением твоим и благоутробною твоею возстави дланию, и оживи, щедре, яко всесилен.

Родная добродетелей совершенства четверочастно стяжав, и яко на колесницу вшед, богоносе, в конец боговидения взялся еси от деяния.

Ты жизни нетленныя вкусив, от чаши, преподобне, божественныя пил еси трезвенное пиво: тем и мудрости приятелище был еси.

Отгнан быв престола и славы, и паствы твоея, рукою нуждною, преподобне, ереси яротленных зверей, ныне к твоей ограде вшел еси.

*Богородичен:*

отчее слово словом зачала еси, и паче слова родила еси, и по рождестве паче естества и слова, Дева яко прежде рождества паки пребыла еси.

*Песнь г~. Ирмос:*

утверди нас в тебе, Господи, древом умерщвей грех, и страх твои всади в сердца нас, поющих тя.

оружием креста защитився, божественное воображение Владыки написуя, покланяешися благочестно, отеческим последуя учением.

Паства пастыря тя желающи, тую по имени зовущаго, и волки отгоняща жезлом веры, к тебе притекает, мудре.

Якоже древле иосифа божественнаго целомудреннаго (с. 142) тело Исраиль приносит: тако ныне церковь Христова раку мощей твоих почитает.

*Богородичен:*

Храм и священное жилище слова сущи, Богородице, прегрешений очищение, пресвятая, буди ми, приснодево.

*Седален, глас г~. Подобен:*
Божественныя веры:

Победами венчал еси церковь, прелесть отгнав злославия, победоносец сущо быв: и освящаеши мира концы пренесением святых мощей твоих, отче преподобне, Христа Бога моли даровати нам велию милость.

*Слава, и ныне, Богородичен:*

Божественная скиния была еси слова, едина пречистая Мати Дево, чистотою ангелы превозшедшая, паче всех мене персть бывша, осквернена плотскими прегрешеньми, очисти молитв твоих божественными водами, подающи, чистая, велию милость.

*Крестобогородичен:*

Нескверная агница, слова нетленная Дева Мати, на кресте зрящи повешена из нея без болезни прозябшаго, матерски подобно рыдающи, вопияше: увы мне, чадо мое, како страждеши волею, хотя избавити от страстей безчестия человека;

*Песнь д~. Ирмос:*

услышах, Господи, славное твое смотрение, и прославих, человеколюбче, непостижимую твою силу.

Кивот священия, из негоже источник исцелений почерпаем, рака твоя бысть чтущым тя.

Ереси отгнал еси, и паствы ограду утвердил еси, учении божественными оградив.

По долгу почитаем твоих мощей, блаженне, мироположницу, яко жизни точащую благовоние верным.

*Богородичен:*

Мысленный тя рай, яко жизни древо приемшую, во чреве, Дево, Христа: тем тя чтуще прославляем. (с. 143)

*Песнь е~. Ирмос:*

Света подателю и веков творче, Господи, во свете твоих повелений настави нас: разве бо тебе, иного бога не знаем.

Врази посрамляются, ересеначальницы с ними неистовятся, твою раку зряще, богомудре, верне почитаемую от царя и всея паствы твоея.

Священная твоя рака демонов лукавыя духи, якоже страшный бичь, отгоняет, и победу на тыя, никифоре, славы божественныя от Бога приемлет.

Совести горнило огнем духа воспалено, яко злато верою тя показа светло, еретичествующих обличая мерзость.

*Богородичен:*

украсившися, чистая, наитием пресвятаго духа, Бога сосцема доиши, и сего держиши об\ъятии, всю тварь дланию содержащаго.

*Песнь з~. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

За веру страсти претерпел еси, отеческих ради честных преданий изгнания понесл еси, имиже славу стяжал еси пречестную.

Тверда вера твоя и противление, мучителей безумие поколеба: столп же огнен был еси честней церкви, блаженне.

Яко светлых бисер, и камения, мудре, паче светлейши, раку и персть церковь твоя имущи, православия венцем удобряется.

*Богородичен:*

Неизреченный образ рождества твоего, языцы земнородных и ангелов чествуют, тя тварей, владычце, вышшую всех славяще.

*Кондак, глас а~. Подобен:*
Лик ангельский:

Лик патриаршеский святую твою память хвалами и (с. 144) песньми, никифоре, чествует: в преложении бо прият душу твою, славне. тем днесь честная церковь величающи Христа царя, славит единаго человеколюбца.

*Песнь з~. Ирмос:*

образу златому на поле деире служиму, трие твои отроцы небрегоша безбожнаго веления, посреде же огня ввержени, орошаеми пояху: благословен еси, Боже отец наших.

Божественною силою нетленны соблюдошася погребательныя ризы, и кости твоя божественным мановением, сопряжения не отрешишася, блаженне, нечистых духов разсыпают злоумие, мы же вопием: благословен еси, Боже отец наших.

Стекаются людие, царь же благочестивый, и сановных множество, и возложше славную твою раку на выях, богоприятне, якоже кивот пресвят дориносят, и поют: благословен еси, Боже отец наших.

Божественный храм, слова учеников, да приимет верно, апостолов собеседника, и мучеников сожителя, патриархов степень, и отцев соседателя: благословен еси, вопия, Боже отец наших.

*Богородичен:*

Зря моисей купину неопалиму, прежде горящу огнем в синаи, Мати пречистая, прообразующу ложесна твоя: огнь бо заченши божественный, не опалилася еси, но родила еси света содетеля, Бога и человека.

*Песнь и~. Ирмос:*

В пещь огненную ко отроком еврейским снизшедшаго, и пламень в росу преложшаго Бога, пойте, дела, яко Господа, и превозносите во вся веки.

В пристанище жизни от многих треволнений достигл еси, отче, духа ветром, и бремя доброе (с. 145) немокренною ногою твоею спасл еси: и ныне наслаждаешися тамошния тишины.

Гроб видяще вернии в новый жертвенник прият, в немже божественная совершаются всесожжения верно, и внутрь мертвеца священнейшаго, чудодетеля и Бога превозносим.

Радуется стадо светло, празднует монахов светлый лик, и верных царей благочестивая порфира, и всякое сильных торжество, в честном мощей твоих пренесении.

*Богородичен:*

Словом слово во утробе, всяческая словом составльшаго, заченши безсеменно, богородительнице, чистая Дево, паче слова родила еси: егоже превозносим во вся веки.

*Песнь ф~. Ирмос:*

*От*
Бога, Бога слова, неизреченною мудростию пришедшаго обновити адама, ядию в тление падшаго люте, от святыя Девы неизреченно воплотившагося нас ради, вернии, единомудренно песньми величаем.

О твоем торжестве и болезнех твоих, отче, ангельская сликовствуют множества, пресвятаго Господа благодарственно славяще, и мир свыше нам испрошают, верно чтущым твоя мощы.

Мощей твоих благодать, яко честно врачевство да будет немощем нашым, и молитва, всехвальне, очистилище всем, и к Богу путь и вождь, верою и любовию чтущым тя, блаженне.

Победительными всеоружии верныя защитив, всецарю, рукою твоею верныя на варвары укрепи, и твою церковь, яко твердое основание верных, преподобнаго молитвами православящую сохрани. (с. 146)

*Богородичен:*

Яко крепкое предстательство, яко надежду и стену, и агкиру, и покров тверд, и необоримое утверждение, и небурное пристанище, и едино прибежище, чистая, стяжавше тя вси, спасаемся, всепетая.

