<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 165)

*Месяца тогоже в з~и-й день.*

*Преподобнаго отца нашего алексиа, человека божия:*

*И преставление преподобнаго отца нашего игумена макариа, колязинскаго чудотворца.*

Служба его писана по сей службе.

*На*
Господи, воззвах, *стихиры, глас а~. Подобен:*
Всехвальнии мученицы:

Человека тя познахом божия, * званием же и вещию: * добродетельми бо просиял еси, * нищету безмерную, * и тесноту на земли стяжав, * и чудесы верныя уверив. * темже молися, * даровати душам нашым * мир и велию милость.

Желанием орошающим плоть, * похоти палящыя * угасил еси, алексие: * чертогом чертог благочестно изменил еси, * сладость же телесную * божественным ангельским подобием. * С нимиже молися, * даровати душам нашым * мир и велию милость. (с. 165)

Пребывал еси неведом, мудре, * пред враты оскорбляемь * священных родителей твоих, * ругающымся тебе твоим отроком, * на времени долзе: * умер же явился еси чудесы, * яже совершил еси, * исцеляя недуги, * и отгоня лукавствия духи.

*Аще суббота, или неделя, поем и самогласен. Слава, глас в~:*

Тихое твое, отче, и молчаливое, беззлобивое и кроткое житие возлюбив Христос Бог, преблаженне алексие, явил тя есть светильника всему миру, сияюща паче солнца: ибо сожительницу и богатство временное, яко прах вменил еси, в дому отчи незнаемь, единаго желая любимаго тобою Христа. Но помяни твоя рабы, у престола всецаря Христа Бога нашего, преподобне отче, не престай моляся за рабы своя.

*Слава, и ныне, Богородичен. Подобен: Всехвальнии:*

Недуговавшую, пресвятая, * люте душу мою страстьми лукавыми исцели, * яже целителя и Cпаса * всех Христа рождшая, * всяку язю * исцелившаго уязвленнаго * диавольским зломыслием, * и смерти нас изменшаго.

*Богородичен:*

Своего агнца, * агница и непорочная владычца, на кресте яко видевши * зрака не имуща ниже доброты, * увы мне, * рыдающи глаголаше: * где доброта твоя зайде, сладчайший; * где благолепие; * где благодать блистающая образа твоего, * сыне мой любезнейший;

*Тропарь, глас д~:*

Возвысився на добродетель, и ум очистив к желанному и крайнему достигл еси: безстрастием же украсив житие твое, и пощение изрядное восприим совестию чистою, в молитвах яко безплотен пребывая, возсиял еси яко солнце в мире, преблаженне алексие. (с. 166)

*Канон, егоже краегранесие:*

Тя божия человека восхваляю, блаженне. *Кир иосифа.*

*Глас в~. Песнь а~. Ирмос:*

Во глубине постла иногда фараонитское всевоинство преоруженная сила, воплощшееся же слово всезлобный грех потребило есть, препрославленный Господь, славно бо прославися.

Теснейший шествовал еси путь, непорочное и преподобное житие, мудре, проходя от юности: темже мою тесноту разшири ума, восхвалити тя, в райстей широте водворяяся, алексие.

Тебе самаго весьма Богу возложив, блаженне, вне плоти и мира был еси: богатству текущу небесное предпочел еси и пребывающее, и обещанный град сион вечнующий.

Ложесн ты матерних неплодие разрешил еси, рождся якоже самуил, пребогате: во чреве же сердца чистых зачен страх, родил еси дух спасения, божественных добродетелей верою.

*Богородичен:*

Божий собезначальный сын име яко виновну тя к нам, Дево, подобия едину паче всея твари, чистая, чисту тя обрет. тем тя поем вси роди и ублажаем.

*Песнь г~. Ирмос:*

Процвела есть пустыня яко крин, Господи, языческая неплодящая церковь, пришествием твоим, в нейже утвердися мое сердце.

Пронзаемь желанием чистоты, чертогом, иже на земли, небесный пременил еси, и жены любовию, сладчайшее ангельское подобие.

Молвы житейския и тяжесть богатства оставил еси, и пресельник быв отечества, блаженне алексие, Христове нищете подобяся. (с. 167)

Слезами и болезньми, и воздержанием, всемудре, благое взыскал еси, когда приидет свет разума, безстрастие дая сердцу твоему.

*Богородичен:*

Горе невидимый ангелом, чистая, доле из тебе раждаемь зрится совершен человек, погибающий мир обновляя.

*Седален, глас г~. Подобен:*
Красоте:

Мира красоту, преподобне, оставил еси, пременив богатством текущим, непреходимое яве и пребывающее, алексие. темже со всеми тя святыми славим, и торжествуем светло в памяти твоей, просяще обрести молитвами твоими, блаженне, велию милость.

*Слава, и ныне, Богородичен:*

Недомысленно и непостижно есть, владычце богорадованная, еже соделанное о тебе страшное божие таинство: ибо необ\ъименнаго заченши родила еси, плотию обложена от пречистых кровей твоих: егоже всегда, чистая, яко сына твоего моли, спастися душам нашым.

*Крестобогородичен:*

Неискусобрачная чистая и Мати твоя, Христе, видящи тя мертва висяща на кресте, матерски плачущи глаголаше: что тебе воздаде еврейский беззаконный собор и неблагодарный, иже многих и великих твоих, сыне мой, даров насладивыйся; пою твое божественное снизхождение.

*Песнь д~. Ирмос:*

Пришел еси от Девы, не ходатай, ни ангел, но сам, Господи, воплощся, и спасл еси всего мя человека. тем зову ти: слава силе твоей, Господи.

Претерпел еси нищету, проситель быв, нищь якоже лазарь: желание бо божественное утешаше, блаженне, сердце твое, пожелавшее богатства небеснаго.

Безпечальнаго и тихаго жития возжелал еси, (с. 168) единощи ядый в седмице, алексие, желанием ожидающаго тя, не мимотекущаго, всеблаженне, наслаждения.

Храм Богу сердце ищай соделати, в дому возлюбил еси Богоматре, славне, всегда седети, и небесныя доброты созирати.

*Богородичен:*

Воздоивши дателя, Дево, млека, алчущее и утесняемое ныне сердце мое насыти всякаго разума, и умиления божественнаго, моля тя.

*Песнь е~. Ирмос:*

Ходатай Богу и человеком был еси, Христе Боже: тобою бо, Владыко, к светоначальнику отцу твоему, от нощи неведения приведение имамы.

Токи священными напаяя всегда слез твою душу, соделал еси клас воистинну сторичествующь, делателю безсмертному добре соблюдаемь.

Виден был еси на земли, житие безплотных подражая, премногим твоим, отче, воздержанием, досточудне, и в молитвах прилежанием, имже яко светом просветился еси.

огнем молитв греха попалил еси вещь, мудре: бденными же стояньми всякое сладострастие успил еси, уснув же, к сиянию преставился еси невечернему.

*Богородичен:*

Иже во свете живый, во святое чрево твое вселися, чистая, мир погибший тмою неразумия, паки назидая: егоже моли, вся просветити поющыя тя.

*Песнь з~. Ирмос:*

В бездне греховней валяяся, неизследную милосердия твоего призываю бездну, от тли, Боже, мя возведи.

Яко храм жив божий, тя бывша Христово селение, неискусобрачная, проявляет крыющася, и прославляет утаитися тщащагося. (с. 169)

Молитвы твоя Богу, яко кадило, блаженне, приятны быша: отсюду житием твоим верных разумы облаговонил еси духа благодатию.

Священным житием украшаема, паки Христос не хотяща, славне, тя отечеству дает, отбегающа славы привременныя.

*Богородичен:*

Законы естества, чистая владычце, зиждитель новосоделавый создания, из тебе неизреченно раждается, и обожает мя безмерною милостию.

*Кондак, глас в~:*

Дом родителей твоих яко чуждь имев, водворился еси в нем нищеобразно: и по преставлении венец прием славы, дивен на земли явился еси, алексие, человече божий, ангелом и человеком радование.

*Икос:*

Житием и словесы украсился еси, и Христову церковь возвеличил еси твоим житием, отца и матерь, царя и люди торжествовати устроив: делы же соблюд еже по образу божию, алексие преподобне: возсиял бо еси в мире твоим целомудрием. темже благодать добродетелей твоих облиставает вся верою празднующыя, отче, память твою: явилбося еси ангелом и человеком радование.

*Песнь з~. Ирмос:*

Богопротивное веление беззаконнующаго мучителя высок пламень вознесло есть: Христос же простре богочестивым отроком росу духовную, сый благословен и препрославлен.

Претерпел еси, преподобне, пред родительными враты седя, и весьма непознаваемь, и от отрок ругания под\ъемля, и наругаемь люте, и нищетою многою оскорбляемь.

Плоти твоея мудрование умертвив, зря родители, и сими непознаваемь, естества покрывал еси нужду, (с. 170) преподобне, и презрение твоих неискусных отрок, оскорбляющих тя.

О чудесе! како пребыл еси присно нищетствуя, в богатстве, алексие, безмернаго смирения; како претерпел еси ругания и укоризны от отрок, премудре, твоих, не ведевших жития твоего;

*Богородичен:*

Великаго служительница ты таинства была еси, всенепорочная: Бога бо воплотила еси, великих зол нас избавльшаго, тя величающыя, чистая, благословенная, богорадованная.

*Песнь и~. Ирмос:*

Пещь иногда огненная в вавилоне действа разделяше, божиим велением халдеи опаляющая, верныя же орошающая, поющыя: благословите, вся дела господня, Господа.

Неведом прежде родителем сый, во время отшествия твоего сим тайну открываеши являемь, в славу Бога нашего, славне, вельми тя и достойне прославльшаго.

Господь гласом велиим являет тя всему риму, сокровенное сокровище, пребогате, в нищетне образе лежаща, и дары врачеваний вся верою к тебе приходящыя обогащающа.

Князи людстии, и царие снидошася, и священницы, блаженне, погребсти тя, божиим мановением: и видяще велие видение, дивишася чудесем, преподобне, яже творил еси божественною силою духа.

*Богородичен:*

Истлевшыя ны древле преступлением обновляя, человеколюбец нетленно воплотися от нетленныя твоея, всенепорочная, утробы: и избави всех греховныя тли, богоневестная.

*Песнь ф~. Ирмос:*

Безначальна родителя сын, Бог и Господь, воплощся от Девы, нам явися, омраченная просветити, собрати расточенная: тем всепетую Богородицу величаем. (с. 171)

Исцеления источил еси ко гробу несомь, Богу тя, блаженне, вельми славящу: свет бо невидящии видеша, и глаголание прияша прежде суще немии, всеславне алексие.

Виден был еси предлежащь, и к погребению несом яко солнце, отче, испущая исцелений зари преславно, и темныя страсти отгоня, и опаляя демоны, и просвещая богомудрыя.

Прииде погребсти тя патриархов первейший: царь же вельми Христолюбивейший, князи, старцы, и юнии, и монашествующих лицы, божественным мановением освящающеся прикосновением твоим, блаженне.

Восхищен был еси на колеснице добродетелей несом: и почиваеши идеже преподобных чини, собор апостол и мучеников, патриархов и всех праведник: с нимиже нас помяни, почитающыя тя, алексие.

*Богородичен:*

Глас тебе приносим гавриилов, всенепорочная, радуйся, глаголюще, ниво неделанная: радуйся, клятвы разрешение, радуйся, источниче воды животныя, преподобных похвало, Богородице приснодево.

*Служба преподобнаго отца нашего игумена макариа, колязинскаго чудотворца.*

*Вечер, на*
Господи, воззвах, *стихиры, глас е~. Подобен:*
Радуйся:

Радуйся, священная главо, отче макарие богомудре, божия разума водами напояемь, и плод благоуханен явился еси житием твоим от юности, (с. 172) преподобне. аще и человек естеством был еси, но ангельски на земли пожил еси, страх божий возлюбив, и заповедем его присно поучаяся: тих же и утешителен словесы показався, милостив и кроток был еси, и ныне радости Господа твоего сподобился еси: прилежно молися даровати душам нашым велию милость.

Радуйся, преподобне отче макарие, краснеи твои нозе доблественне к течению простерл еси и пустыню достигл еси, и храм в славу святыя Троицы воздвигл еси, и множество монахов собрал еси, и добродетельми тыя просветил еси, и вселился еси, идеже свет невечерний, идеже ангел ликостояния: с нимиже предстоя, преподобне, моли спастися душам нашым.

Добре течение совершив, макарие преподобне, ко Христу восхождение получил еси: честныя же твоя мощи во гробе затворены, земли предаваемы: земля же от своих недр предает тя священнолепна, цела же и неразрушима, благоуханием и чудесы удивляема: честная же твоя рака, паче камене сапфира, отче, показася, содержащи многоцелебныя мощи твоя: темже Христа Бога моли, даровати нам велию милость.

*Слава, глас и~:*

Кто изглаголет доблести твоя, макарие преподобне; равно ангелом житие пожил еси: воздержанием ум очистив, слезными течении душу просветил еси. тем и ныне светло украшен, предстоиши со ангелы радуяся, сугубым венцем увязлся еси, прилежно отче макарие, молися, блаженне, прося мира миру, и царем державы и утвержения, и нас сохрани, стадо твое, молитвами твоими.

*И ныне, Богородичен: Царь небесный:*
(с. 173)

*Прокимен дне. Чтения г~.*

*Премудрости соломони чтение.*

[Глава г~] Праведных души в руце божией, и не прикоснется их мука. непщевани быша во очесех безумных умрети, и вменися озлобление исход их. И еже от нас шествие, сокрушение: они же суть в мире. Ибо пред лицем человеческим аще и муку приимут, упование их безсмертия исполнено. И вмале наказани бывше, великими благодетельствовани будут: яко Бог искуси я, и обрете их достойны себе. Яко злато в горниле искуси их, и яко всеплодие жертвенное прият я. И во время посещения их возсияют, и яко искры по стеблию потекут. Судят языком и обладают людьми, и воцарится Господь в них во веки. Надеющиися нань разумеют истину, и вернии в любви пребудут ему: яко благодать и милость в преподобных его, и посещение во избранных его.

*Премудрости соломони чтение.*

[Глава д~] Праведник, аще постигнет скончатися, в покои будет. Старость бо честна не многолетна, ниже в числе лет исчитается. Седина же есть мудрость человеком, и возраст старости житие нескверное. Благоугоден Богови быв, возлюблен бысть, и живый посреде грешник преставлен бысть: восхищен бысть, да не злоба изменит разума его, или лесть прельстит душу его. Рачение бо злобы помрачает добрая, и парение похоти пременяет ум незлобив. Скончався вмале, исполни лета долга: угодна бо бе Господеви душа его. Сего ради потщася от среды лукавствия. Людие же видевше и не разумевше, ниже положше в (с. 174) помышлении таковое: яко благодать и милость в преподобных его, и посещение во избранных его.

*Премудрости соломони чтение.*

[Глава е~] Праведницы во веки живут, и в Господе мзда их, и попечение их у вышняго. Сего ради приимут царствие благолепия, и венец доброты от руки господни: зане десницею покрыет я, и мышцею защитит их. Приимет всеоружие рвение свое, и вооружит тварь в месть врагом. Облечется в броня правды, и возложит шлем, суд нелицемерен: приимет щит непобедимый, преподобие: поострит же напрасный гнев во оружие: споборет же с ним мир на безумныя: Пойдут праволучныя стрелы молниины, и яко от благокругла лука облаков на намерение полетят. И от каменометныя ярости, исполнь падут грады: вознегодует на них вода морская: реки же потопят я нагло. Сопротив станет им дух силы, и яко вихор развеет их, и опустошит всю землю беззаконие: и злодейство превратит престолы сильных. [з~] Слышите убо, царие, и разумейте: навыкните, судии концев земли. Внушите, держащии множества и гордящиися о народех язык: Яко дана есть от Господа держава вам, и сила от вышняго.

*На литии стихиры, глас е~:*

Преподобне отче, от юности имея смиренномудрие, кроток душею и сердцем был еси, возжелев отлучитися мирских наслаждений, телесныя страсти уморил еси пощением, и к безстрастия высоте, отче, возшел еси: и светодательными зарями просвещаемь, источаеши исцеления, и отгониши духи лукавыя от (с. 175) притекающих ти с верою. Тем память твою почитаем, досточудне.

Преподобне отче, в пустыни жительствуя, единому Богу себе возложил еси. Тесный путь шествовав, воздержанием плоть умертвил еси, душу же безстрастием украсив, постником похвала был еси, макарие, невидимаго врага победил еси, и был еси чисто приятелище божественнаго духа. Темже вопием ти: мир миру испроси, и душам нашым велию милость.

Преподобне отче, божественнаго духа благодатию собрал еси лик монашествующих, воинствующих Христу: с нимиже добре подвизався, течение совершил еси твоего мужества, неуклонно к небеси преводящую стезю шествовал еси. И ныне со ангелы ликуеши предстоя престолу всецаря, молися, блаженне, о стаде твоем, еже мудре собрал еси, да сохранено будет твоими молитвами.

*Слава, глас з~:*

Приидите, празднолюбцы, усердно вси стецемся, верно торжествуем в честней памяти предивнаго отца, песньми воспевающе, всечестное и равноангелом житие его: по святем бо его преставлении честныя мощи подают исцеления. К немуже возопием: радуйся, преподобне макарие, светильниче многосветлый, монашествующым спасения ходатай: но яко имея дерзновение ко Христу Богу, не престай моляся о чтущих память твою.

*И ныне, Богородичен:*
Творец и избавитель мой:

*На стиховне стихиры, глас и~. Подобен: О*
преславнаго чудесе!

О преславное чудо! * яко звезда от запада, * макарие, провозсиял еси, * и был еси правило добродетелей, * монахов утверждение, * постников удобрение. * Темже (с. 176) сошедшеся в память твою, * Христа возвеличим, * прославляющаго своя угодники.

*Стих:*
Честна пред Господем смерть преподобных его.

О преславное чудо! в последняя времена * яко заря облистал еси, макарие, * монах истинен был еси, * любве явился еси исполнен: * и яко ангел на земли пожил еси, * из\ъображая в себе доброту божественную. * Тем память твою * почитаем, досточудне.

*Стих:*
Блажен муж, бояйся Господа, в заповедех его восхощет зело.

О преславное чудо! * макарий дивный * креста силою вооружився, * и яко крепкий воин * победи невидимых врагов ополчения, * и со ангелы ныне водворяется. * Темже в память его возопием: * того молитвами, Христе Боже, * спаси душы нашя, яко милосерд.

*Слава, глас и~:*

Монахов множества наставника тя почитаем, отче наш макарие, твоею бо стезею воистинну право ходити познахом: блажен еси Христу работав, и вражию обличил еси силу, ангелов собеседниче, преподобных сопричастниче и праведных. С нимиже молися Господеви, помиловитися душам нашым.

*И ныне, Богородичен:*
Безневестная Дево:

*Тропарь, глас и~:*

Плотская мудрования, отче макарие, воздержанием и бдением умертвил еси: место бо, на немже поты твоя излиял еси, яко труба вопиет к Богу, поведающи твоя исправления: и по смерти честныя твоя мощи источают исцеления. Темже вопием ти: моли Христа Бога, да спасет душы нашя.

*Слава, и ныне, Богородичен:*
Иже нас ради рождейся от Девы: (с. 177)

*На утрени, на*
Бог Господь, *тропарь тойже.*

*По а~-й стихологии седален, глас и~:*

Зарею божественнаго сияния просветився, оставил еси мира жития вся, и восприял еси со безплотными житие невещественно, духа божественными благодатьми усугубився, отонудуже исцелений дар восприял еси. Тем вопием ти: моли Христа Бога, спастися душам нашым.

*Дважды.*

*Слава, и ныне, Богородичен:*

Небесное благочестие силам, и похвальную высоту душам нашым, матерь Деву отроковицу восхвалим, вернии: радуйся, яже ангелов творца во утробе носивши. радуйся, падающым очищение, Бога слова воплощши. радуйся, невесто неневестная.

*По в~-й стихологии седален, глас в~:*

Страстныя тмы отбег, к безстрастия путем наставляемь, к свету невечернему востекл еси, и от сего озарився, нетления богатство наследовал еси: моли непрестанно о всех нас.

*Дважды.*

*Слава, и ныне, Богородичен:*

Души моя леность лютую, и сердца моего пренеможение, Мати божия, воззревши исцели молитвами твоими: и спасенных части сподоби, избавляющи мя тмы и мучения, яко едина упование мое и утешение.

*По полиелеи седален, глас з~:*

Воздержанием многим мудрования плоти умертвил еси, душу украсив одеждею безстрастия, слезныя капли с течении потов совокупил еси: прешед умом ко истинному рачителю, испроси нам велию милость.

*Дважды.*
(с. 178)

*Слава, и ныне, Богородичен:*

*От*
сердца стенание, и от утробы ти приношаю, твое, пренепорочная, прося благопребытное заступление: помилуй всестрастную мою душу, умилосерди многомилостиваго Бога, избавити мя суда и езера огненнаго, едина благословенная.

*Таже, степенна, а~ антифон, д~-го гласа. Прокимен:*
Честна пред Господем смерть преподобных его. *Стих:*
Что воздам Господеви о всех, яже воздаде ми; *Евангелие матфеа, зачало м~г. По н~-м псалме стихира, глас з~:*

Преподобне отче, во всю землю изыде вещание исправлений твоих: тем на небесех обрел еси мзду трудов твоих, демонския погубил еси полки, и ангельския достигл еси чины, ихже житию безпорочно поревновал еси, дерзновение имея ко Христу Богу, мир испроси душам нашым.

*Канон.*

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Отверзи ми, Христе, устне, воспети подвиги угодника твоего преподобнаго макариа, да молитвами своими облак разорит неведения моего.

Блаженное житие на земли пожив, преподобне, небесное наслаждение достигл еси, и ныне со ангелы ликуеши.

Память твоя, макарие преподобне, яко пресветлое солнце возсия, в нюже нам испроси от Бога благодать и милость, и согрешений избавление.

*Богородичен:*

Благословен плод, пречистая, чрева твоего, имже земнии вси клятвы избавихомся, благословенная всечистая: несказанное чудо, недоведомое слышание, всех же верных спасение. (с. 179)

*Другий канон.*

*Глас а~. Песнь а~. Ирмос:*

Твоя победительная десница боголепно в крепости прославися: та бо, безсмертне, яко всемогущая, противныя сотре, Исраильтяном путь глубины новосоделавшая.

ума чистыми светлостьми божественная зря, мужеским нравом, блаженне, к подвигом устремился еси, премирными блистании трисолнечнаго света озаряемь.

Поставив нозе на камени веры, не поколебался еси, блаженне, от искушений и навет вражиих: но яко огнепальна звезда, попаляя вся благодатию пресвятаго духа.

Законы божественныя соблюдая, победу вечную взял еси, преподобне, прогонити духи лукавыя, и сих до конца низложил еси.

*Богородичен:*

Неизглаголанно зачала еси Бога, и паче естества родила еси, пречистая владычце, земныя от прегрешений изменшаго. Темже молю тя, многих мя согрешений избави.

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Крепкою твоею молитвою, отче, возшел еси к премирному наслаждению, и от честныя раки чудес сияния испущаеши, макарие.

В божественней памяти твоей, днесь сошедшеся, воспеваем твоя подвиги и болезни, и исправления, отче преподобне.

Чудно житие твое явися, преподобне, благодатию божественнаго духа обложен, блаженную кончину приял еси, отче, радуяся.

*Богородичен:*

*От*
ложесн твоих, пречистая, правды солнце возсия, (с. 180) и мир просвети: егоже божественными зарями и мене просвети.

*Ин. Ирмос:*

Едине ведый человеческаго существа немощь, и милостивно в не воображся, препояши мя с высоты силою, еже вопити тебе, святый, одушевленный храме, неизреченныя славы твоея, человеколюбче.

Якоже честный бисер, твоя мощи, преподобне, всеми видимы предлежат, различная исцеления неоскудно подающе.

Ликуют собрания монашествующих, молебный совершающе праздник, в честнем твоем преставлении, от души вопиюще: поминай ны приснопоминающыя тя.

Направился еси, преподобне, к божественным пристанищем, окормлением Христа Бога нашего, напастей прешед свирепых волн.

*Богородичен:*

Дело, еже соделал еси, Господи, кто скажет; юже бо проклял еси в печалех родити чада, сын ея показался еси, и радуется женское отпадшее естество о тебе Бозе, Богородицы ради.

*Седален, глас и~:*

Хранитель сый божественных повелений Владыки, славне, чистое житие твое показа тя священнодетеля божественна, каплями потов твоих прелести лютое углие погасил еси, и в тихое пристанище достигл еси, зриши, блаженне, егоже возжелел еси. темже вопием ти: моли Христа Бога, грехов оставление подати чтущым любовию святую память твою.

*Дважды.*

*Слава, и ныне, Богородичен:*

Яко Деву и едину в женах, тя безсемене рождшую Бога плотию вси ублажаем роди человечестии: огнь бо вселися в тя божества, и яко младенца доиши зиждителя и Господа. тем ангельский и человеческий (с. 181) род, достойно славим пресвятое рождество твое, и согласно вопием ти: моли Христа Бога, согрешений оставление даровати покланяющымся верою пресвятому рождеству твоему.

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

В простоте души яко ангел пожив, блаженне, страстей разгнал еси душетленную прелесть, божественною благодатию.

Честен сосуд явился еси божественнаго духа, нося в сердцы твоем, блаженне, божественныя ароматы, услаждая сердца верно память твою почитающих.

Пресветлым венцем обложен, предстоиши престолу всех царя: молися, преблаженне, о верою празднующих божественную память твою.

*Богородичен:*

Законы в тебе испразднишася естества, паче естества бо слово родила еси. темже тя верою молю, паче естества человеча, всенепорочная, много согрешша, и Бога удальшася, обращшася спаси мя молитвами твоими.

*Ин. Ирмос:*

Гору тя, благодатию божиею приосененную, прозорливыма аввакум усмотрив очима, из тебе изыти Исраилеву провозглашаше святому, во спасение наше и обновление.

Почет добрыми твоими нравы Бога преблагаго, макарие, темже исцелений источник изливаеши, зной отгоняя болезней же и печалей, мудре.

Нынешняго жития красоты вся уметы вменил еси, да Христа приобрящеши: и сего ради добре потрудился еси, венченосче великоименитый.

Простер ум ко единому владыце, венец нетления (с. 182) от него приял еси, сияющий светлыми светлолитии и богатыми даровании, идеже первородных жилища.

*Богородичен:*

Владычце мира Богородице, помози ми, прелукавый враг поглощает мя зельне, лютыми воспоминании и помышлении, яже от Бога мя разлучают: не остави убо мене, ниже презри.

*Песнь е~. Ирмос:*

утренююще, вопием ти, Господи, спаси ны: ты бо еси Бог наш, разве бо тебе иного не вемы.

Егда благодатию духа, смиренную стяжал еси мудрость, раждающему смерть врагу глубоку язву дал еси, и высокоумный того нрав до конца низложил еси.

Возшед ко обителем вечным, лику преподобных причтался еси, макарие: с нимиже нас поминай, на земли тебе поминающих.

Да ублажится достойно макарий: пощением бо и молитвами, и слезами Богу соединися, и вся просвещает духовною благодатию.

*Богородичен:*

О Мати Дево отроковице! яже необыменнаго Бога плотию рождшая, ангелов слава и демонов язва, богоневесто, мое сердце уязвившееся грехом, цельбы божественныя сподоби.

*Ин. Ирмос:*

Твой мир даждь нам, сыне божий: иного бо разве тебе, бога не знаем, имя твое именуем, яко Бог живых и мертвых еси.

Страсти попалил еси огнем воздержания, душу озарив божественными сиянии: демонов прогонитель явился еси, божественным духом просвещаемь.

Доблести твоя, макарие, человекоубийца зрети не могий, искушения тебе простирает: и мужемудренно противляяся, до конца сего низложил еси. (с. 183)

Мирскаго смущения отбегл еси, добродетельми удобрив житие твое: монахов утверждение был еси, отче макарие преподобне.

*Богородичен:*

Ты крепость моя, ты похвала и радование, хранительница ми и заступление, и прибежище, и предстательница непобедима, пресвятая Богородице. темже спаси раба твоего.

*Песнь з~. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

На земли добре пожил еси, преподобне, и святых светлости и вечных наслаждений блаженства, видети сподобился еси.

Честна смерть явися блаженнаго макариа пред тобою, Боже всяческих: егоже память почитающым врачевство безмездно явил еси.

Духа благодать приял еси, отче, недуги от человек прогоняти, и вред демонский истребляти, великий угодник показався Христа Бога нашего.

*Богородичен:*

Найде на тя вседетельный дух, всенепорочная, и слово божие в тя вселися, и плоть бысть несказанно, пребыв неизменен.

*Ин. Ирмос:*

Обыде нас последняя бездна, несть избавляяй, вменихомся, яко овцы заколения, спаси люди твоя, Боже наш: ты бо крепость немощствующих и исправление.

Духа силою, блаженне, мысленных волков челюсти сокрушил еси: и просвещенным разумом небесную тишину получил еси.

Постническим огнем искусився, око сердца твоего преочистив, и добродетельным нравом душу просветил еси. (с. 184)

Вниде в тя рачение содетеля, богомудре, оставль земных пристрастие, единосельник показался еси вышним служителем.

*Богородичен:*

Без семене во чреве Бога зачала еси, Дева пребывши по рождестве, чистая, страшнем: темже хвалами тя славим, тобою избавльшеся клятвы, пречистая.

*Кондак, глас в~. Подобен:*
Вышних ищя:

Вышних желая, воздержанием и труды, и поты насладився, желание плоти твоея обуздав, чудес дар прием от Христа Бога, светильник явился еси пресветлый. темже Христова церковь песньми славит тя, преподобне макарие, отче наш.

*Икос:*

Аг~гл земный и человек небесный просиял еси в воздержании всяцем, молитвою и постом, и чистотою: и божественное течение скончав, вышняго нетления причастник быв, богоносе, дерзновение стяжав к человеколюбцу Богу, иже исцелений благодать на недуги различныя тебе дарова. темже ти верою вопием: радуйся, всеблаженне отче, постников похвало: радуйся, целомудрия столпе, имже демонская шатания искоренишася: радуйся, светильниче многосветлый, иже чудес сиянии вселенную просвещаеши: радуйся, яко стаду твоему подаваеши помощь и заступление: радуйся, крестоносному народу нашему похвала и утверждение, егоже соблюди молитвами твоими от враг ненаветна, да вси вопием ти: радуйся, преподобне макарие, отче наш.

*Песнь з~. Ирмос:*

Божия снизхождения огнь устыдеся в вавилоне иногда, сего ради отроцы в пещи радованною ногою, яко во цветнице ликующе, пояху: благословен еси, Боже отец наших.

К свету незаходимому возшед, и яко солнце (с. 185) просвещаеши вселенную, света бо дела совершил еси, макарие преподобне, и ныне вопиеши: отец наших Боже, благословен еси.

Плотская движения, преподобне, воздержанием и на земли леганием умертвил еси, и добродетелей просвещением просиял еси, вопия Христу: отец наших Боже, благословен еси.

Чудно житие твое, преподобне, явися благодатию божественнаго духа обложен, блаженную кончину приял еси о Христе радуяся, к немуже и взывал еси: отец наших Боже, благословен еси.

*Богородичен:*

Ныне вся исполнишася света божественнаго тобою, пречистая: ты бо дверь явилася еси, еюже миру Бог прииде, просвещая верою зовущыя: отец наших Боже, благословен еси.

*Ин. Ирмос:*

Тебе умную, Богородице, пещь разсмотряем вернии: якоже бо отроки спасе три превозносимый, мир обнови во чреве твоем всецел, хвальный отцев Бог и препрославлен.

Воздержания росою доблественне страстную пещь погасил еси: слез же каплями воздушных князей написания растерзал еси, и со дерзновением вопиял еси Христу: отец наших Боже, благословен еси.

Постников ты был еси похвала, макарие, крепко низложив демонская шатания. и ныне наслаждаешися неизреченныя красоты, вопия Христу: отец наших Боже, благословен еси.

Единому Богу возложив душу и помышление, тесный путь шествовал еси: тем получил еси небеснаго царствия наслаждение. и ныне взываеши: отец наших Боже, благословен еси.

*Богородичен:*

Троице во единстве православно служаще, тя, Мати (с. 186) Дево чистая, яко Бога плотию рождшую, проповедающе земнии, божественне поем: отец наших Боже, благословен еси.

*Песнь и~. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Божественными добротами наслаждаяся, чудес сиянии вся просвещаеши, и демонскую тму разоряеши божиею благодатию, поя: отроцы, благословите, священницы, воспойте, людие, превозносите во вся веки.

Блистаяся благодатию божественнаго духа, преподобне макарие, честное твое творящым успение, светлыми твоими молитвами испроси грехов отпущение поющым: отроцы, благословите, священницы, воспойте, людие, превозносите во вся веки.

Зарями твердых подвиг твоих, яко солнце возсиял еси: врачевания источаеши, и всяку болезнь облегчаеши Христу вопиющым: отроцы, благословите, священницы, воспойте, людие, превозносите во вся веки.

*Богородичен:*

Яко разбойник взываю ти: помяни мя, человеколюбче. плачу, яко блудница и вопию: согреших, яко древле блудный, кающася приими мя отчаяннаго, Богородицы ради, да усердно вопию: священнии, воспойте, людие, и превозносите Христа во веки.

*Ин. Ирмос:*

В пещи отроцы Исраилевы, якоже в горниле, добротою благочестия чистее злата блещахуся, глаголюще: благословите, вся дела господня, Господа, пойте и превозносите во вся веки.

Духа благодать приим, отче макарие, сосуд избранный показался еси, святыню приим от Христа Бога, емуже (с. 187) непрестанно вопия: да благословит тварь вся Господа, и превозносит во вся веки.

Божественною силою укрепляемь, победил еси невидимых враг ополчения, к свету приближился еси невечернему, присно воспевая: да благословит вся тварь Господа, и превозносит во вся веки.

Монашествующих был еси правило правости, и страсти вся крепко попрал еси. темже возшед на высоту, научил еси воспевати: да благословит тварь вся Господа, и превозносит во вся веки.

*Богородичен:*

Спасения ходатаица нам явилася еси, Богородице, рождшая Cпаса и Владыку всех. темже молю тя: спасения сподоби смиренную мою душу, песнословити тя верно во вся веки.

*Песнь ф~. Ирмос:*

ужасеся о сем небо, и земли удивишася концы, яко Бог явися человеком плотски, и чрево твое бысть пространнейшее небес: тем тя Богородицу ангелов и человек чиноначалия величают.

Рака, идеже лежит честное тело твое, источник содевает чудес, к нейже притекающе, от всякия скверны и страстей избавляемся.

огнем божественнаго страха душу распалил еси, и к сиянию невечернему востекл еси: и ныне, блаженне, трисолнечным светом озаряемь.

Мирския сладости возненавидев, мужеским правом к подвигом устремился еси, и преподобным красота лепотна был еси. тем память твою почитаем, досточудне.

*Богородичен:*

Низложи вознесенныя, и победи полки иноплеменных, Дево чистая, хотящыя бранем: и твоя рабы невредны от них сохрани, отроковице. (с. 188)

*Ин. Ирмос:*

образ чистаго рождества твоего огнепалимая купина показа неопальная: и ныне на нас напастей свирепеющую угасити, молимся, пещь, да тя, Богородице, непрестанно величаем.

Мраз нощный доблественне претерпел еси, и вар дневный понесл еси дом премудрости божия был еси, и возшел еси на гору божественнаго разума.

Алчбою и молитвами непрестанными и чистотою Богу соединяяся, множества монашествующих научил еси, вещественных всех огребатися.

Стадо твое, отче, возгнал еси на пажить чисту воздержания, и привел еси к безстрастия источнику. И ныне потщися, пастырю добрый, сохранити сие невредно.

*Богородичен:*

О пресвятая Дево, Мати Бога вышняго! твое рождество на земли спасение явися грешником и смиренным: о тебе бо спасохомся, веровавшии. но спасаеши мя ныне, и во вся веки жизненныя.

*Светилен:*

Многосветлый светильник, пустынное воспитание, чистоты сокровище, ангелом собеседниче, дом духа пресвятаго, макарие преподобне, непрестанно молися о верою почитающих пречестную память твою.

*Дважды.*

*Богородичен:*

Тя песньми немолчными ублажаем, Дево, яко от Троицы единаго родила еси, Богородице, и носиши на божественных об\ъятиях божественное слово, егоже песньми достойно славим.

*На хвалитех стихиры, глас д~. Подобен:*
Яко добля:

*От*
юности возложився владыце всех, * сего возжелел еси, * крепко к подвигом мужески устремился еси, * (с. 189) и обогатился еси божественною благодатию, * творити исцеления и чудодействовати преславная, * и возшествие к небеси обрел еси, * и со ангелы ликуя, непрестанно молися * о стаде твоем, богоблаженне.

*Дважды.*

Солнца светлейши * священная память твоя провозсия, * всеблаженне макарие, * пресветлыми светлостьми озаряя вся, * подвиги твоя почитающыя. * Не престай моляся, блаженне, * прославльшему святую твою память, * и чудес сокровище тя сущым в мире * даровавшему, преподобне.

Мирския красоты, блаженне, * радуяся избегл еси, * тогда предпочел еси * тесный и болезненный путь, * и зело жестокий, * и в слезах препроводил еси все житие твое, преподобне. * Темже утешения божественнаго * и непрестаннаго веселия * ныне наслаждаешися, макарие.

*Слава, глас в~:*

Преподобне отче, измлада в добродетели прилежно подвизався, сосуд был еси святаго духа. Тем и чудес дарования прием, человеки научил еси преобидети маловременных: ныне же неизреченным светом светло сияеши, просвети наша помышления, отче преподобне макарие.

*И ныне, Богородичен.*

*Славословие великое, ектении и отпуст. На литургии блаженна от канона песнь г~, перваго канона: и песнь з~, втораго канона. Прокимен, глас з~:*
Честна пред Господем смерть преподобных его. *Стих:*
Что воздам Господеви о всех, яже воздаде ми; *Апостол к галатом, зачало сг~и. Аллилуиа, глас з~:*
Блажен муж бояйся Господа, в заповедех его восхощет зело. *Стих:*
Сильно на земли будет семя его. *Евангелие луки, зачало к~д. Причастен:*
В память вечную будет праведник:

