<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 190)

*Месяца тогоже в и~и-й день.*

*Иже во святых, отца нашего кирилла, архиепископа иерусалимскаго.*

*Стихиры, глас д~. Подобен:*
Яко добля:

Яко звезда возсияв, * и верныя просветил еси * священными светлостьми догматов твоих, и ереси омрачил еси, * и до конца победив, * и яко раб данный тебе талант умножил еси, * благоугодив владыце, богомудре. * емуже в руце отложил еси твой дух, * богоблаженне кирилле.

Премудростию словес твоих, * и сиянием жития твоего, * яко звезда многосветлая, досточудне, * посреди собора просиял еси отцев, * безбожнаго македониа * жилами удавил еси благодати: * и святый и оживляющий вся божественный дух, * хулившаго безумно, * и проявленно беззаконновавшаго.

ум пагубный посрамил еси * пребезумнаго манента, * обличив предобре и мудрейше, * скверная учения сего буйства, * учителей начальниче, * иереев благолепие, * божественный поборниче Христовы церкве. * Сего ради святое веселящеся * совершаем твое успение.

*Слава, и ныне, Богородичен, глас и подобен тойже:*

Покаяние изрядное * и спасительное врачевство, * яже Бога рождшая Cпаса моего, * и слез токи, * и часа помысл грознаго и страшаго{страшнаго?}, * и суда неумытнаго, * (с. 191) ты ми даруй избежати молитвами твоими, * о Дево! мучения трепетнаго, * и божественную улучити благодать.

*Крестобогородичен. Подобен тойже:*

На кресте тя яко узре * пригвождена, Господи, * агница и Мати твоя дивляшеся, * и что видение сие, взываше, * сыне вожделенне, * сия ти непокоривый собор воздаде беззаконный, * иже многих твоих чудес насладивыйся; * но слава неизглаголанному * сошествию твоему, Владыко.

*Канон, егоже краегранесие:*

Кирилла пою председателя иерусалимскаго. *Кир феофана.*

*Глас д~. Песнь а~. Ирмос:*

Тристаты крепкия, рождейся от Девы, безстрастия во глубине души тричастное потопи, молюся: да тебе, яко в тимпане, во умерщвлении телесе победное воспою пение.

украсив душу добродетелей виды, благодатей приятельну духа сию святаго совершил еси: отнюдуже бездну премудрости отрыгнул еси, ересей пучины изсушающу, кирилле.

Превышший ум вещных соделал еси, невещественных служителей сообщник показався, огнем же словес твоих всю попалил еси вещь ересей, кирилле, церковное светило неусыпающее.

Глагол твоих вонями сладкодыхательными, неистовства тезоименитнаго, премудре, ересей всех нестерпимый кал отгнав, далече сотворил еси, яко пастырь истиннейший, яко Христово благовоние быв.

*Богородичен:*

*От*
тимения страстей, помышлений треволнения, от стрел лукаваго, от всякаго прилога сопротивнаго спаси, (с. 192) чистая богородительнице, душы воспевающих твое несказанное рождество, всенепорочная.

*Песнь г~. Ирмос:*

Яко неплоды роди от язык церковь, и многое в чадех изнеможе сонмище, чудному Богу нашему возопиим: свят еси, Господи.

Сияя светлостьми духовныя премудрости, трисиянное божество Троицы, отче, светло сущым на земли уяснил еси, имже тмы прелести избавихомся.

Цевница явился еси всесвятаго духа, богомудре, возглашающи песнь явления Христова: егоже во дву естествах проповедал еси, услаждая душы нашя.

Дом святыни твоя душа показася, в негоже отец, и сын, и дух живоначальный преестественно вселися, емуже поем: свят еси, Господи.

*Богородичен:*

Ниже ум небесный, паче ума рождества твоего может сказати, отроковице: ума бо перваго во утробе слово, чистая, зачала еси, всяческая словом составльшаго.

*Седален, глас и~. Подобен:*
Премудрости:

Премудростию слова обогатев, отрыгнул еси учений реки животныя, и всяку напоил еси благочестивых мысль, и палицею божественною упасл еси стадо на злаце, божественнаго напитал еси разума. Темже яко пастыря и учителя велика, и верных заступника, восхваляем тя, кирилле святителю, зовуще: моли Христа Бога, грехов оставление подати чествующым любовию святую память твою.

*Слава, и ныне, Богородичен:*

Яко Деву и едину в женах, тя без семене рождшую Бога плотию, вси ублажаем роди человечестии: огнь бо вселися в тя божества, и яко младенца доиши зиждителя и Господа. Тем ангельский и человеческий (с. 193) род, достойно славим пресвятое рождество твое, и согласно вопием ти: моли Христа Бога, согрешений оставление даровати покланяющымся верою пресвятому рождеству твоему.

*Крестобогородичен:*

Агнца и пастыря, и избавителя, агница зрящи на кресте, восклицаше плачущи и горько рыдающи, вопияше: мир убо радуется, приемляй тобою избавление, утроба же моя горит, зрящи твое распятие, еже терпиши за милосердие милости. Долготерпеливе Господи, милости бездно, и источниче неисчерпаемый, умилосердися, и даруй согрешений оставление верою поющым божественныя страсти твоя.

*Песнь д~. Ирмос:*

Небса добродетель твоя покрыла есть, и земля исполнися славы твоея, Христе. Темже верно вопием: слава силе твоей, Господи.

Премирныя мудрости струю, преподобне, твое сердце приемши, отрыгну учения бездну, умы нечествующих погружающую.

Едину крепость, едино существо, едину волю, триипостаснаго божества проповедал еси: и многобожия, кирилле, прелести поток изсушил еси.

ум кальный и пребезумный манентов, яко ум имый и богонаучен, блаженне, блистании словес твоих попалив, яве обличил еси.

*Богородичен:*

Яко вышши всех тварей, чистая, творца твари зачала еси, и паче естества рождши, естество наше обновльшаго.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из\ мрачна неведения верою воспевающыя тя. Жезлом честныя, святителю, премудрости твоея упасл еси на воде православнаго служения паству твою, блаженне. (с. 194)

Слово твое светом божественным облистаемо, о кирилле! просвещенных во иерусалиме, мглу неразумия разрушил еси.

*Богородичен:*

Нощь, пречистая, страстей, и злых очернения покрывает душу мою, светодавца рождшая, озари мя, молюся.

*Песнь з~. Ирмос:*

Возопи, прообразуя погребение тридневное, пророк иона, в ките моляся: от тли избави мя, Иисусе, царю сил.

Река ты яко из иного едема изшел еси, жизноточных исполнена вод духа, и церковныя, святителю, напояеши бразды.

Глагол твоих лучем, яко от бури морския нечестия спасаеши люди, освященнейше, к тихому пристанищу православия тех призывая.

*Богородичен:*

Онебесила еси оземльствованное естество, всенепорочная, человеческое, и истлевшее сие новосоделала еси: сего ради, отроковице, вси немолчными гласы тя славим.

*Кондак, глас а~.*

Языком твоим, мудре, божественными вдохновеньми, просветил еси твоя люди, едину чести Троицу, естеством нераздельну, разделяему же лицы. Темже радующеся, всесвятую твою память празднуем, иже к Богу молитвенника тя предлагающии.

*Песнь з~. Ирмос:*

Юношы три в вавилоне, веление мучителево на буйство преложше, посреде пламене вопияху: благословен еси, Господи, Боже отец наших.

Имея огнь во уме, отче, страха божия, вещь испепелил еси сластей, воспевая: благословен еси, Господи, Боже отец наших.

Слезами страстей пламень погасив, блаженне, (с. 195) светлость сохранил еси неугасиму твоея души, взывая: благословен еси, Господи, Боже отец наших.

Струю живую имея лиянием духа, в души, богомудре, источил еси, отче, реки учений, церковь напояющыя, благочестно тя чествующую.

*Богородичен:*

Всю тя освящает святый, от твоея плоти заимствовавый плоть себе, Богородице, во святых Господь живый Бог наш.

*Песнь и~. Ирмос:*

Избавителю всех всесильне, посреде пламене благочествовавшыя, снизшед, оросил еси, и научил еси пети: вся дела, благословите, пойте Господа.

Дремание небрежение, блаженне, от веждей душевных отринув, праведным приличным ныне уснул еси сном, и ко дню невечерняго света прешел еси.

Молниями словес твоих попалил еси хврастную ересь, приснопамятне, и верныя просветил еси, едину чести Троицу начертаньми, во единице сущую естества.

Освятив себе пощеньми, мертву тебе ради бывшу, ты безкровно жертвовал еси, яко святитель божественный, яко таин неизреченных служитель, кирилле.

*Богородичен:*

Избавльшеся клятвы праматерния тобою, чистая Богомати, благословенная владычце, благословим, девице препрославленная, пресвятое рождество твое, всечистая.

*Песнь ф~. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси. тем тя вси величаем.

Видети желая Христову неизреченную, святителю, славу, потщался еси страсти умертвити душетленныя, (с. 196) приятелище сердце сотворити премудрости большия и лучшия. Темже тя верою ублажаем.

Звезду многосветлую, Христос солнце, на церковней высоте положи тя, кирилле, лучами учений священных, озаряюща сердца верно совершающих твою светоносную память, преподобне.

Собеседник и сослужитель был еси ангелом: яко бо безплотен, отче, на земли пожив, преподобным явился еси сопричастник, и святителем равностоятель: с нимиже ликуя, нас поминай.

*Богородичен:*

Неплодствующее божественных добродетелей, пречистая Богородице, сердце мое покажи, Дево, плодоносно, яже от неплодове рождшаяся, волею вся претворяющаго мановением, да тя пою всепетую.

