<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 196)

*Месяца тогоже в ф~и-й день.*

*Святых мученик, хрисанфа и дарии.*

*Стихиры, глас д~. Подобен:*
Дал еси знамение:

Божественнаго познания * прием осияние, * просветил еси очи, премудре, сердца твоего, * и прелести мрак отгнал еси смысленно, * и исповедал еси Христа, * плоть приемша всех Господа. * Отонудуже укрепляемь * силою духа, хрисанфе, * мук вышши явился еси, всехвальне.

Вражия прелести, * и сласти разжжения, * яко паучину вменил еси. * Во мрачне же затворе став, * божественным сиянием озарился еси, * и благовония (с. 197) разумнаго исполнился еси, посреди стоя смрада, * и привел еси яко невестокраситель всеизряднейший *, Христу невесту непорочну, * осквернити тя тщащуюся.

уязвившися рачением * сладчайшим зиждителя, * прелести безбожия до конца уклонилася еси. * и чертога божественнаго вместилася еси внутрь, * вневестившися Христу мучении многими телесе, * дариа великоименитая, * божественное приятелище духа, * страдальцев удобрение, * и дев украшение.

*Слава, и ныне, Богородичен:*

Немощь и разслабление, * Дево Мати всенепорочная, * души моея преложи в крепость и силу, * страхом и любовию творити же * и деяти оправдания Христова, * яко да избегну огня нестерпимаго, * и наследие небесное, * и жизнь непреходимую * тобою восприиму, веселяся всегда.

*Крестобогородичен:*

Распинаема Христа человеколюбца * видящи пречистая, * и ребра ископоваема копием, * плачущи вопияше: * что сие, сыне мой; * что ти безблагодатнии людие воздаша, * за яже сотворил еси добрая им, * и тщишися безчадствовати мя, вселюбезнейший; * удивляюся, благоутробне, * твоему вольному распятию.

*Канон, егоже краегранесие:*

Тя златозарный мучеников цвет почитаю. *Кир иосифа.*

*Глас д~. Песнь а~. Ирмос:*

Моря чермную пучину, невлажными стопами, древний пешешествовав Исраиль, крестообразными моисеовыма рукама амаликову силу в пустыни победил есть.

Венцем паче злата сияющим, мучениче, (с. 198) украшаемь, и мучения сияя добротами, владыце предстоиши, о нас моляся, тя чтущих, досточудне.

уязвился еси сладким желанием, мучениче, зиждителя твоего, и красная мира презрев, силу всю подал еси твоего сердца, хрисанфе, к желаемому ти усердно.

Верою вооружся, низложил еси многокозненнаго, тебе приложшаго, мучениче, женскою сластию прельстити, и чистоты честен сосуд, хрисанфе, был еси.

*Богородичен:*

Естеством божественным неприступный, приступен мне явися, от тебе, Дево, плоть приемь: егоже дариа желающи, терпеливно пострада, и невестнически тому приведеся.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Злато искушено мучений огнем был еси, царских, хрисанфе, носяй страданий изображение.

Риторов оставль глумление, пленицами уловился еси учеников, хрисанфе, преясно тебе умудрившаго.

Повинулася еси рачителю, невестоводящему тя Христу, всемудрая, честныя ради веры, рачителя плотскаго оставльши.

*Богородичен:*

Плотию рождся из утробы твоея, Дево, Иисус, чистая, невесту чисту мученицу себе дарию обручает.

*Седален, глас г~. Подобен:*
Красоте девства:

Краснейшую доброту возжелел еси, и видимыя доброты претекл еси: и привел еси Христу, златыми воистинну словесы твоими, хрисанфе блаженне, дарию славную, страдания претерпевшую и томителя посрамльшую: с неюже вся ны поминай, верою совершающыя память вашу. (с. 199)

*Слава, и ныне, Богородичен:*

Недомысленно и непостижимо есть, владычце богорадованная, еже соделанное о тебе страшное божие таинство: ибо необ\ъименнаго заченши родила еси, плотию обложена от пречистых кровей твоих: егоже всегда, чистая, яко сына твоего моли, спастися душам нашым.

*Крестобогородичен:*

Поносную, щедре, смерть в распятии волею претерпел еси: тебе же рождшая, Христе, зрящи уязвляшеся, еяже мольбами за милосердие милости твоея, едине преблагий человеколюбче Господи, ущедри, и спаси мир, вземляй мира грехи.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Духа облистающыя зари, чистое сердце твое всего светозарна тя, мучениче, соделаша, усердно зовуща: слава силе твоей, Господи.

Истканною тя божественныя благодати свыше, творец облече нетленною ризою, непорочно соблюдша тело, блаженне, и яко победителя венча.

Доблестию сердца оттрясл еси сласти телесныя, добротою несравнительною божественною наслаждаемь, и радуяся совершил еси мучения твоего подвиг.

Обожилася еси по причастию, страстоносице, боготворнаго соединения: и в небесныя вселилася еси чертоги радующися, яко непорочна невеста Владыки твари.

*Богородичен:*

Соблюд тя Деву яко прежде рождества, по рождестве, пречистая, из тебе воплотися недомысленный, дарию мученицу невесту себе приводя. (с. 200)

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Восхищен ум от вещных творя, вяжемь, злобу вражию, страстоносче, разорил еси, блаженне.

Чистоты рачитель быв священнейший, претворил еси девы огнепальную любовь ко Господу, прехвальне.

Повержена зря, и ногами спопираема мучителя, радованною мыслию Владыку, преблаженне, величал еси.

*Богородичен:*

Кто может твое сказати таинство, о всечистая! Бога слова, паче ума бо и слова, сугуба естеством родила еси.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Поюща Владыку всех, приснопамятне, свет с небесе всюду тя окружив просвети, заключена в темнейшей храмине, хрисанфе.

Рим тя мучением честным славимаго, златовидну якоже звезду стяжав, мучениче, украшается подвиги, и божественными твоими, хрисанфе, чудесы.

Красна, преудобрена же и преславна, мученице дарие дева, показавшися слову краснейшему, уневестилася еси болезньми всякими телесными.

*Богородичен:*

Млада тя яко детища Дева роди превечнаго слова: егоже желающе отроковицы, сею в след тебе, всех царю, невестнически приведошася.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи. (с. 201)

Цвет мучеников златовиден ты был еси, собор же страдальцев привел еси Христу, божественными словесы твоими и чудесы, мучениче богоприятне, с нимиже верно тя ныне ублажаем.

В хлевине скверней затворена нага тя, блаженне, божественными благовонии, славою световидною Иисус просвещает: егоже чистою мыслию, всемудре, возлюбил еси.

Зверя хранителя тебе девства Христос посла, пагубу нечестивых отгоняща яве, песнопоющей тебе, всехвальная: благословен еси в храме славы твоея, Господи.

*Богородичен:*

По существу божественному сый неописан, в недрех твоих, Дево, бысть по нам плотию описуемь: благословена ты в женах еси, пренепорочная владычце.

*Песнь и~. Ирмос:*

Руце распростер даниил, львов зияния в рове затче, огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Твердым, блаженне, помыслом противяся суемудренному, строгания претерпел еси телесная: и свещами опаляемь, неопалимь пребыл еси, со отроки воспевая, хрисанфе: благословите, вся дела господня, Господа.

Премудростию украшен Христовою, обуил еси немудрых шатание: и ум льстиваго посрамил еси, еву прельстившаго, пленив благочестно сего оружие, мудре, и привел еси невесту Богу, избранну веры ради.

Единением души плотскаго избежасте совокупления: чистыя сосуды вседержителя явистеся, и в храм принесостеся небесный страдальцы, вопиюще Христу: благословите, вся дела господня, Господа. (с. 202)

Волею божиею плотския страсти удержавше, огнь испепелиша мук, хрисанф и дариа росою духа, и венцев жизни улучиша поюще: благословите, вся дела господня, Господа.

*Богородичен:*

Яко шипок посреди терния житейскаго, пречистая, Бог обрет тя нескверную, вселися во утробу твою чистую, и благовония таинственнаго мир исполни, взывающий: благословите, вся дела господня, Господа.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества: тем, веселящеся, тя, Богородице, величаем.

Священнословящу божественная божественное воинство тебе приложися, лести скверныя избавлься: и мечем непорочныя жертвы, нас ради, яко овчати, мученицы пожершемуся принесошася.

Явистеся посреди зверей, якоже агнцы, страстотерпцы, воплощение проповедающе божественное, излиявшагося даже и до плоти, и болезньми неболезненную кончину божественне наследовасте.

Днесь светло празднует всяк град же и страна, рим созывающи град, божественныя страсти и борения, яко всечреждение невещественное, предлагающий вас, святии.

Взяти бысте к безмерней славе, хрисанфе мучениче и дариа, и вседержительному слову, венценосцы вкупе предстоите, о нас молящеся, блажащих вас всегда.

*Богородичен:*

Трепещет посмысл и сердце, помышляющи твое рождество недомыслимое, отроковице: Бога бо слова чревоносила еси, избавляющаго тобою всякия нужды чтущыя тя.

