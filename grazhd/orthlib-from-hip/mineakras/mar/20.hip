<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 203)

*Месяца тогоже в к~-й день.*

*Преподобных отец наших, во обители святаго саввы убиенных.*

*Стихиры, глас д~ Подобен:*
Яко добля:

Желаний крайнейшему * до конца прилежаще, житейския красоты, преподобнии, * яко уметы вся вменисте: * и едина пребывающая, * бдением и молитвами, * дождем же и варом стяжасте, единожителе вкупе бывше, * сограждане ангелом явистеся благодатию.

И дреколием биеми, * и камением наметаеми, * и оружии разсекаеми, * единомыслия не разрушисте, мученицы, * любовию связаннии и желанием братским: * но вкупе умерщвляеми, * и разсекаеми на уды, страстотерпцы, * на трапезе положистеся божественней, * яко жертвы непорочныя.

И огнем изнуряеми, * и удавлением стягаеми, душы предасте яко непорочныя жертвы, * мученицы славнии, * в руце всецаря, * и совокупистеся с лики безплотных сил, * вечнующую наследовасте славу: * ейже причаститися вас восхваляющым * непрестанно молитеся.

*Слава, и ныне, Богородичен, глас и подобен тойже:*

Покаяния изрядное * и спасительное врачевство, * яже Бога рождшая Cпаса моего, * и слез токи, и часа помысл грознаго и страшнаго, * и суда неумытнаго, * (с. 204) ты ми даруй избежати молитвами твоими, * о Дево! мучения трепетнаго, * и божественную получити благодать.

*Крестобогородичен. Подобен тойже:*

На кресте тя яко узре * пригвождена, Господи, * агница и Мати твоя дивляшеся: * и что видение сие, взываше, * сыне вожделенне; * сия тебе непокоривый собор воздаде беззаконный, * иже многих твоих чудес насладивыйся, * по слава неизглаголанному * сошествию твоему, Владыко.

*Канон, егоже краегранесие:*
Песньми славлю мученики единонравныя.

*Творение кир стефана савваита.*

*Глас и~. Песнь а~. Ирмос:*

Песнь возслем, людие, чудному Богу нашему, свободившему Исраиля от работы, песнь победную поюще и вопиюще: поим тебе единому владыце.

Песньми боговенчанное множество священных мученик твоих желающему похвалити, Христе, с небесе подаждь ми свет разума сих мольбами, да воспою боговещанную песнь.

Скверну отвергосте плоти и духа, пребогатии, мира смертоносных сластей избегше: равноангельное же житие поживше, в вышнее преидосте жилище.

Законом духа яве уды управивше вашя и чувства, храмы освященны Богу показастеся, мученицы богоноснии: в вас бо Христос водворися.

Богатство тлимое на земли оставльше, святии, и красная жития яко сон презревше, Христу угодивше, недвижимое царство ныне восприясте.

*Богородичен:*

Лествица явилася еси мысленная, юже иаков виде (с. 205) избранный божий, из неяже неизреченным словом пройде безплотный, плоть непреложно быв, паче слова из тебе, Богородице.

*Песнь г~. Ирмос:*

Небеснаго круга верхотворче, Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

Освятивше все ваше, мученицы, житие, нескверно воистинну всевидящему Богу принесосте всесожжения божественна сами себе, и совершенныя венцы приясте.

Саввы богоноснаго яко ученицы искреннии, еже кроме плищев возжелавше отшествие, невозвратно стезею прискорбною шествующе, к жизни достигосте безконечней.

Возделавше семя еже в вас, преподобнии, всеяное слово, и слезными токи обильно напоивше, сторичествующий клас Богу принесосте плодоносивше.

Вселився в Деву плотски, Господи, явился еси человеком, якоже подобаше зрети тя: юже и показал еси яко истинную Богородицу и верным помощь, едине человеколюбче.

*Седален, глас и~. Подобен:*
Повеленное тайно:

Воздержанием страстей огнепальныя умертвивши зраки и двизания, постницы богоприятнии, последующе стопам вся создавшему единому Богу, якоже приятна жертва жива и освященна, принесостеся заколением рук варварских, биеми, закалаеми, и нуждно пресекаеми.

*Слава, и ныне, Богородичен:*

Богорадованная, чистая благословенная, за милосердие щедрот из тебе рождшагося, с вышними силами и архангелы, и со всеми безплотными, о нас моли непрестанно, дати нам прежде конца прощение и очищение грехов, и жития исправление: яко да обрящем милость. (с. 206)

*Крестобогородичен:*

Сына твоего и Бога крестом, Дево, сохраняеми присно, демонския прилоги и козни побеждаем, сущую Богородицу тя воистинну воспевающе: и любовию вси роди блажим, пречистая, якоже прорекла еси. Темже согрешений наших оставление молитвами твоими даруй.

*Песнь д~. Ирмос:*

Всел еси на кони, апостолы твоя, Господи, и приял еси рукама твоима узды их, и спасение бысть еждение твое верно поющым: слава силе твоей, Господи.

В пустыни безводней терпящыя зря враг, добродетельми же различными красящыяся, непобедимыя мученики, роспаляшеся люте, завистию обложен, и на ополчение готовляшеся.

укоренив прелесть во своих ему ученицех, на друг дружное убийство поучаше варварская колена змий лукавый, имиже и из пустыни изгнати преподобныя тщашеся.

Свирепо иже окрестныя об\ъем, якоже возжеле, отгнати убо сия не возможе непобедимыя, праведных сопротивоборец, побежден же быв невидимо окоявленне вооружися.

Яда и неистовства исполнен, устремися со оружники злоначальник, зверовидно же блаженным натече, и ранами нестерпимыми кровныя потоки излия.

Текущаго истязоваху вещества, злата тленнаго сокровища, иже на земли упования утверждшии, доблии же на небеса положше упования, вопияху: слава силе твоей, Господи.

Якоже зверие дрекольми немилостивно, и мечи преподобныя и камением ураняху, своя старейшины (с. 207) сказати веляще: но пребываху вси законом любве утверждаеми.

*Богородичен:*

Дево и Мати, ты апостолов удобрение, и мучеников святых утверждение, и преподобных похвала же и спасение, верно сладкопоющих: слава силе твоей.

*Песнь е~. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих пути моя направи, молюся.

Научившеся любве, Cпасе, союзу совершения преподобнии, и наказани тобою, душы положиша по своих друзех, твоим паче человеком вольным страстем подобящеся.

Вельми паче естества плотию волею рождейся, Христе, повелением твоим смерти явишася державнее: ибо твоим составляющеся законом, умрети по друзех благохвально богомудрии тщахуся.

Окропивше вссопом крещение мысленным душы, вашими же абие окропистеся кровьми, преподобнии: во стремлении же огня яко злато искусившеся, приятна бысте жертва благовонна Богу.

*Богородичен:*

Матрнее дерзновение, еже к сыну твоему стяжавши, пречистая, сроднаго промышления нашего не презри, молимся: яко тя и едину Христиане ко владыце очищение милостивно предлагаем.

*Песнь з~. Ирмос:*

К могущему мя спасти Господу, из глубины греховныя возопих, и от тли возведе живот мой, яко человеколюбец.

Прещений варварских не убояшася угодницы Христовы: житие бо непрестанным поучением смертным представиша.

Мняще богатети нестяжатели, нечестивии нещадно (с. 208) мучаху, иже тленная убо повергшыя, стяжавшыя же нетленная.

Силою непобедимою одеявшеся, Христовы страдальцы, победиша мысленныя лестцы и варварская шатания.

*Богородичен:*

Яко на облаце легцем, прииде на тя царствуяй Господь, низложити, всенепорочная, египетская рукотворения.

*Кондак, глас д~. Подобен:*
Вознесыйся:

Земных и тленных наслаждение презревше яве, преблаженнии, пустынное житие изволивше, мира же краснейшее и пищи временныя возненавидевше, отонудуже сподобистеся небеснаго царствия, с лики мученик и постник веселящеся. темже чтуще память вашу, вопием вам прилежно: от бед нас, отцы, избавите.

*Песнь з~. Ирмос:*

Халдейския пещи всепагубную силу угасивше, образом ангела снизшедшаго, зиждителю юноши взываху: благословен еси и хвальный, Боже отец наших.

Изнемогоша вкупе брани противных полков, видимых и невидимых, в ранах зряще мученики песнословящыя: благословен еси и хвальный, Боже отец наших.

Тебе Христу уневестившеся, и желанием твоим уязвляеми, единаго сущаго возлюбиша, род и отечество, и богатство отвергше, прибегателие твои, о избавителю, Боже отец наших!

Скверноубийство варваров не претвори рачители твоя, Христе, пустыннаго богослужения: убивающих бо тело не убояшася, твоя держаще заповеди, якоже незыбленное основание.

Все к тебе преложивше от мира желание, Христе, ярость (с. 209) же токмо на грех вооруживше, тебе угодиша, всемудрым об\ъемшеся помыслом, угодницы твои, Господи.

Закон богописанный внутрь на скрижалех сердец ваших от Бога, мученицы, приемше, единаго в Троице Бога проповедасте, тому вопиюще: благословен еси и хвальный, Боже отец наших.

*Богородичен:*

Во свете господни ходящии, приидите, воспоим божественную дверь царя царствующих, Марию, чистую Богородицу воистинну, яко упование душ наших.

*Песнь и~. Ирмос:*

Нечестия органы иную песнь, благочестия же боговещаннии пояху гусли: благословите, дела господня, Христа во веки.

Небесным чином ревновавше равноангельни, всенощными стоянии во бдениих пояху: благословите, вся дела господня, Христа во веки.

Крест вземше, тебе владыце последоваша вседушно мученицы, поюще: благословите, вся дела господня, Христа во веки.

Всеправно тело и душу, и дух очистивше, всесожжения Богу принесостеся, во огни опалившеся, отцы, Христа превозносяще во вся веки.

*Троичен:*

Во двух впостасех тя быти хулящии неразделимаго, да постыдятся, яко четверицу чтущии: мы бо тебе единому божественныя Троицы покланяемся.

*Песнь ф~. Ирмос:*

ужасеся о сем небо, и земли удивишася концы, яко Бог явися человеком плотски, и чрево твое бысть пространнейшее небес. Тем тя Богородицу, ангелов и человек чиноначалия величают.

Различно обнажшеся постницы, и победивше миродержца козни, посрамиша мужески яко страдальцы варварское озлобление, сих претерпевше стремления. темже и венцы сугубыя от праведнаго подвигоположника прияша. (с. 210)

В вертепах и пещерах постнически жизнь проходяще, блаженнии, в пещере тесней пропасти затворени бысте несветлей, обагрени кровьми, жжением же огня, и иже от дыма люте парою смешаемою удавлени бывше, победоносцы явистеся.

Поем подвиги паче естества, имиже противу греха пострадасте, юношески противоставше, яко Христовы воини, славнии: ибо победисте благославно, и ныне предстояще с чинми святых всевысочайшему, нас поминайте.

С саввою отцем и наставником, яко искренняя чада, блаженнии, на небесех зарею одеяни трисиянною, о нас молитеся, соученицех же и певцех, мир даровати общий церквам, и спасение душам нашым.

*Богородичен:*

Отриновенныя небеснаго жития, и падшыя окаянно в смерть, паки нас, Мати бывши избавителя, воззвала еси, пречистая: и к первому паки тещи сподобила еси отечеству. Тем тя, Богомати, непрестанно величаем.

