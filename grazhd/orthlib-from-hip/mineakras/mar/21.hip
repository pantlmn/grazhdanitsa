<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 210)

*Месяца тогоже в к~а-й день.*

*Преподобнаго отца нашего и исповедника, иакова епископа.*

*Стихиры, глас д~. Подобен:*
Дал еси знамение:

Превечнующее * и никакоже претекающее * возжелав благославие, * славу пренебрегл еси * преходящую и погибающую: * и крест восприем, * распеншемуся (с. 211) последовал еси, * и плоть покорил еси постническими подвиги. * Сего ради память твою совершаем, иакове.

Миру и страстем распинаемь, иакове, * душу соблюл еси * нескверну и неблазненну, * несмешенну дольными, отче, начертаньми, * и видении тайными воскрилився к небесным. * В нихже твое житие предвозложил еси, преподобне, * яко Христов друг искренний, * яко угодник вернейший.

Незлобив, цел, * милостив и братолюбив, * смиренномудр и кроток, * любве исполнен, * милостынею украшен, * терпением пождателен, * верою и надеждою украшаемь, * показался еси, всеприснопамятне, * молитвами удобряемь, * и божественными светлостьми священно облистаемь.

*Слава, и ныне, Богородичен:*

Скверну отмый страстнаго сердца моего, * Богородице всепетая, * и вся язвы и гноения сего, * яже от греха, * очисти, чистая, * и ума моего устави непостояние: * яко да силу твою * и великое заступление * величаю окаянный * и непотребный раб твой.

*Крестобогородичен:*

Распинаема Христа человеколюбца * видящи пречистая, и ребра ископоваема копием, * плачущи вопияше: * что сие, сыне мой; * что ти безблагодатнии людие воздаша, * за яже сотворил еси добрая им, * и тщишися безчадствовати мя, вселюбезнейший; * удивляюся, благоутробне, * твоему вольному распятию.

*Канон игнатиа.*

*Глас в~. Песнь а~. Ирмос:*

Грядите, людие, поим песнь Христу Богу, раздельшему море, (с. 212) и наставльшему люди, яже изведе из работы египетския, яко прославися.

Просвещение троическое, иакове, в душу прием, мира оставил еси темную прелесть, и премирную славу получил еси.

Ты крест на рамо взем, распеншемуся, преподобне, последовал еси, и монашествовав, премудре, страсти воздержанием, отче, изсушил еси.

Вместителен дарований духа от младых ногтей твоих сосуд был еси, и вышняго гражданин сиона и наследник, блаженне иакове.

*Богородичен:*

Едина Бога всеми суща невместима, тебе вместна бывша за благость, родила еси, отроковице: егоже моли спасти воспевающыя тя.

*Песнь г~. Ирмос:*

утверди нас в тебе, Господи, древом умерщвей грех, и страх твой всади в сердца нас, поющих тя.

Житие твое красно, слово солию любве, богомудре, растворено, сердце благоумиленно: сего ради тя верою ублажаем.

Христа нас ради явльшагося плотию, божественный почитая образ, гонения, отче, претерпел еси, и беды, и скорби, всеблаженне.

Яко жертву чисту тебе самаго принесл еси Господеви, умерщвлением греха: и жертвы безкровны тому, яко святитель законен, принесл еси.

*Богородичен:*

Злату яко воистинну кадильницу, и стамну манны, и божественную гору, и палату прекраснейшую божию, тя, Дево, именуем.

*Седален, глас д~. Подобен:*
Скоро предвари:

Христу последовал еси, мир оставив, и плоть покорив воздержанием яве, преблаженне иакове, отнюдуже (с. 213) священства помазание святое имел еси: ныне же к невещественным преставился еси ликом, моля о всех нас восхваляющих тя.

*Слава, и ныне, Богородичен:*

Едина рождшая творца всему, едина украсившая человечество рождеством твоим, богоневесто, избави мя от сети льстиваго врага, постави мя на камени Христовых хотений, того молящи прилежно, егоже воплотила еси.

*Крестобогородичен:*

На кресте тя возвышена яко узре пречистая Мати твоя, слове божий, матерски рыдающи вещаше: что новое и странное сие чудо, сыне мой; како, жизнь всех, вкушаеши смерти, оживити мертвыя хотя, яко благоутробен;

*Песнь д~. Ирмос:*

услышах, Господи, слух твоего смотрения, и прославих тя, едине человеколюбче.

Всенощными мольбами сласти телесныя умертвив, безстрастия явился еси светильник неусыпный, преподобне.

Слез теченьми всегда омываяся, преблаженне, чисто приятелище явился еси святаго духа.

Смирен же и кроток, и сострадателен, и незлобив, и целомудр святитель, преподобне, был еси.

*Богородичен:*

Неискусобрачная владычце, яже Бога во чреве заченши, напастей и печалей вся избави.

*Песнь е~. Ирмос:*

Света подателю и веков творче, Господи, во свете твоих повелений настави нас: разве бо тебе, иного бога не знаем.

Славы желаний воистинну, еже в человецех высокаго, преподобне, преявственно, отче, возгнушался еси: и был еси светильник, смиренномудрия сияя светлостию. (с. 214)

Воздержанием многим, и во бдении прилежнем, преподобне, в молитве и в злострадании взыскал еси Бога, тя к вышним обителем преложившаго.

упражняя себе всенощными молитвами, стоял еси, душевным оком божественныя приемля зари, отче святителю богомудре иакове.

*Богородичен:*

уязвившееся прилоги лукаваго, пречистая, яко сострадательна уврачи сердце мое, сущаго на кресте плотию уязвеннаго неизреченно рождшая.

*Песнь з~. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

Токи слез твоих, преподобне, море лютых страстей изсушиша, и тамошнее утешение честней твоей души исходатаиша.

Незлобив, кроток, цел, преподобен, сладок, смиренномудр и тих, и просвещения исполнен, преславне отче, был еси.

С божественными пастыри память твоя, отче, спрославися, якоже пастыря добраго, пастырю мудре иакове, яко преподобне, стадо упасл еси.

*Богородичен:*

Волею вся соделавый, во утробу восхотев неискусобрачную вселися, тлением недуговавшыя нетлением почтив, яко милосерд.

*Песнь з~. Ирмос:*

образу златому, на поле деире служиму, трие твои отроцы небрегоша безбожнаго веления, посреде же огня ввержени, орошаеми пояху: благословен еси, Боже отец наших.

Многая гонения и неослабная искушения претерпел (с. 215) еси, иконоборцы побеждая, православием сияя, вся зрящыя просвещая, и взывая, иакове: благословен еси, Боже отец наших.

Христово страшное пришествие помышляя, во умилении все житие скончал еси, дондеже обрел еси, блаженне, очищение прегрешений совершенное и вечное утешение, просвещение истинное и славу неизреченную.

Пастыря Христа, в кротости души явился еси агня, и сим наставляемь, пастырь овец в дусе, отче, словесных познался еси, с ними поя всегда: благословен еси, Боже отец наших.

*Богородичен:*

Дево славная, неискусобрачная, чистая, благословенная, падающих исправление, согрешающих избавление, спаси. мя блуднаго, спаси сыну твоему зовуща: благословен еси, Боже отец наших.

*Песнь и~. Ирмос:*

В пещь огненную ко отроком еврейским снизшедшаго, и пламень в росу преложшаго Бога, пойте, дела, яко Господа, и превозносите во вся веки.

Чистейший твой ум, чистотою божественною просвещен, бесовския тмы и мглы страстей разумно уклонися, преподобне, зовый: пойте, вся дела, Господа, и превозносите во вся веки.

Разжженныя врага стрелы угасил еси, мудре, одожденьми непрестанных слез, и разжжегся Христовою любовию, всеблаженне, попалил еси вещенеистовное сластей терние.

Сие стадо, премудре, еже собрал еси твоими учении, и верою совершающыя священную и честную, и полну света божественную память твою, сохрани молитвами твоими от искушений и бед. (с. 216)

*Богородичен:*

Живый сущи источник, яже воду жизни рождшая, душу мою истаявшую греховным пламенем, Дево Богородице, напой: да тя славлю во вся веки.

*Песнь ф~. Ирмос:*

*От*
Бога, Бога слова, неизреченною мудростию пришедшаго обновити адама, ядию в тление падшаго люте: от святыя Девы неизреченно воплотившагося нас ради, вернии, единомудренно песньми величаем.

По многих трудех и болезнех безчисленных, потех же и скорбех воистинну, в пристанищи почил еси, небесное нося богатство, божественных добродетелей, священнейше отче, преподобных удобрение.

Разсуждения светильник, чувствия престол, незлобив, кроток и милостив, и благоумилен был еси: рыдаяй же и омывая одр, якоже рече Давид. С нимже вся верою чтущыя тя поминай.

Яко дневную звезду, яко духа храм, яко шипок благовония таинственнаго, отче, сый исполнен{испр. исполен}, яко высоковетвенно древо, яко славы вечныя общника, и яко мудра святителя чтим тя, иакове.

Слезныя потоки, в землю сердца посылаемы богатно воистинну, клас возрастиша зрел, душы питающ верою чтущыя тя присно, святителю богомудре, отче наш иакове.

*Богородичен:*

Пощади мя, Господи, пощади, егда хощеши ми судити, и не осуди мене во огнь, ни яростию твоею обличи мене: молит тя Дева рождшая тя, Христе, ангел множества, и с преподобными мученики.

