<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 231)

*Месяца тогоже в к~д-й день.*

*Предпразднство благовещения пресвятыя Богородицы:*

*И преподобнаго отца нашего захарии:*

*И иже во святых отца нашего артемиа, епископа фессалонитскаго.*

*Вечер, обычная кафисма.*

*На*
Господи, воззвах, *триоди самогласен дне, дважды, и мученичен, и подобны три, и предпразднства на д~, глас д~.*

*Подобен:*
Яко добля:

Сокровенное таинство, * и ангелом неведомое, * гавриил уверяет архангел, * и к тебе ныне прииде единей нетленней, * и добрей голубице, * рода нашего воззванию, * и вопиет тебе, пресвятая: * еже радуйся, * уготовися словом, * Бога слова * твоими ложеснами прияти.

*Дважды.*

Светоносная палата * уготовася тебе, Владыко, * утроба чистая богоотроковицы, * гряди к сей и сниди, * ущедри создание твое, * завистно брань приемшее, * и работою удержанное льстиваго, * и доброту первую погубившее, * и твоего спасительнаго чающее сошествия.

Гавриил архангел * к тебе, всенепорочная, явленно приидет, * и возопиет тебе: * радуйся, клятвы (с. 232) разрешение, * падших востание: * радуйся, едина избранная Богу бывшая: * радуйся, колеснице солнца славы: * приими безплотнаго, * во утробе твоей вселитися хотящаго.

*Слава, и ныне, глас в~. Самогласен:*

Благовествует гавриил благодатней днесь: радуйся, неневестная Мати и неискусобрачная. Не удивляйся странному моему зраку, ни ужасайся, архангел бо есмь. Змий прельсти еву иногда: ныне же благовествую тебе радость, и пребудеши нетленна, и родиши Господа, пречистая.

Вход. Прокимен. И чтения дне. И прочее преждесвященных. А идеже несть преждесвященных, и поем подобен триоди, г~. и предпразднства г~. Слава, и ныне: Благовествует гавриил: На стиховне самогласен триоди, и мученичен. Слава, и ныне, предпразднства, глас в~:

Еже от века таинство открывается днесь, и сын божий сын человечь бывает, да хуждшее восприем, подаст ми лучшее, солгася древле адам, и Бог возжелев быти, не бысть: человек бывает Бог, да бога адама соделает. Да веселится тварь, да ликовствует естество, яко архангел Деве со страхом предстоит, и еже радуйся приносит, печали сопротивное. За милосердие милости вочеловечивыйся, Боже наш, слава тебе.

*На утрени, Аллилуиа, и троичны гласа.*

*Аще ли случится в субботу, или неделю:*

*На*
Бог Господь, *тропарь, глас д~:*

Днесь всемирныя радости начатки предпразднственное воспети повелевают: се бо гавриил приходит, Деве нося благовестие, и к ней вопиет: радуйся, благодатная, Господь с тобою. (с. 233)

*И обычныя кафисмы. И прочее по обычаю. Канон предпразднства, со ирмосом на з~: И триоди по чину их.*

*Творение феофаново.*

*Глас д~. Песнь а~. Ирмос:*

Моря чермную пучину невлажными стопами древний пешешествовав Исраиль, крестообразными моисеовыма рукама амаликову силу в пустыни победил есть.

Мир обрадованно веселится, яко ощутив господне сошествие на тя: за милосердие бо милости с небес сходит во утробу Девы вселитися.

Се тебе царице посылается божественный архангел, царя всех и Бога провозвестити пришествие, и возгласити тебе: радуйся, воззвание праотца.

Стамна светозарная и всезлатая, уготовися на приятие манны животныя: на тя бо приидет гласом ангеловым, в тя паче естества вселяяся.

Во утробу твою чистую вселитися хощет Господь, живый присно на небеси: онебесити бо грядет земнородных смешение, в сие мудре оболкся.

*Песнь г~. Ирмос:*

Не мудростию и силою, и богатством хвалимся, но тобою, отчею впостасною мудростию, Христе. несть бо свят, паче тебе, человеколюбче.

Земля, яже терние страстей печальне израстившая, взыграя ликуй: се бо земледелатель безсмертный клятвы изимая тя, ныне приходит.

Божественное руно, готовися, Дево нескверная: на тя бо Бог яко дождь снидет, изсушити потоки преступления.

Свитче божественный, благоукрасися: перстом бо отчим напишется в тебе божественное слово воплощся, безсловесия моего разрешая преступление. (с. 234)

Златый светильниче, под\ъими огнь божества, возсияющий тобою, и свет мирови даруя: имже зол наших тма разорится.

*Седален, глас д~. Подобен:*
Явился еси:

Нашествием духа всесвятаго, отцу сопрестольнаго и единосущнаго, гласом архангеловым зачала еси, богородительнице, адамово воззвание.

*Слава, и ныне, другий, глас г~. Подобен:*
Красоте:

Днесь вся тварь радуется, яко еже радуйся, тебе вопиет ангел, благословенная мариам, и пречистая Мати Христа Бога. днесь змиино омрачается шатание, клятвы бо праотчи разрешися соуз. темже и по всему вопием ти: радуйся, обрадованная.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Таинство древле прежде век пред\ъопределенное, явление начинает приимати: земля и небесная согласно возвеселитеся, и радостно воскликните.

Палата великаго царя, слухов отверзи божественныя входы, уже бо приходит Христос истина, и вселится посреди тебе.

Праматернее поползновение исправляяй, избавитель явится, в неискусобрачную утробу вселяяся, тому воспоим: слава силе твоей, Господи.

Аввакум тя пронарече гору древле, добродетельми присенну: из неяже явитися хощет Бог наш, Дево всенепорочная, едина человеком исправление.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения, верою воспевающыя тя. (с. 235)

О нескверная агнице! агнец бо Бога нашего во утробу твою внити тщится, вземляй наша согрешения.

Жезл тайный помале процветет, якоже пишет, божественный цвет от корене иессеева нам являющися.

Ангеловым гласом утучнившися яко виноград, к прозябению готовися зрелаго, Дево, и нетленнаго грозда.

Величайший пророков исаиа возвеселися: Дева бо, о нейже прорекл еси, во чреве зачинает совета великаго ангела.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Радуйся, тебе гавриил архангел вещает, радость бо во чреве твоем приимеши несказанно, юже ева преступлением, Дево, погуби.

Не опалит, не ужасайся отнюд, утробы твоея огнь божества, отроковице: купина бо древле тя воображаше горящи, никакоже опаляема, всечистая.

Гора, юже даниил провиде духом, радуйся, Дево: из тебе бо мысленный камень усечется, и сокрушит демонов бездушная требища.

Мира царь к тебе приидет, и тобою примирит поборенныя и прельщенныя, Богомати, лукавым советом змииным.

*Кондак, глас и~ Подобен:*
Взбранной:

Всем земным начало спасения нашего ты еси, Богородице Дево: божий бо служитель с небес послан предстати тебе, великий чиноначальник гавриил, радость обрадованную ти принесе. тем вси зовем ти: радуйся, невесто неневестная. (с. 236)

*Песнь з~. Ирмос:*

Спасый во огни авраамския твоя отроки, и халдеи убив, яже правда праведно уловляше, препетый Господи, Боже отец наших, благословен еси.

Кивот словесный, егоже истинный законоположник возлюбив в тебе хощет селение сотворити, благовония исполнися: тобою бо истлевшыяся обновит.

Пророческий божественный лик, якоже ощутив, отроковице, еже на тя избавителя мирное пришествие, зовет тебе: радуйся, всех избавление, радуйся, едина человеков спасение.

Не ужасайся гласа, не дивися глаголющему: божий слуга есть. явити тебе прииде таинство, ангелы неизреченное, неискусобрачная Дево благословенная.

Зриши тварь всю, врагом порабощену, Дево, помиловати же ю за милосердие милости хотя, тобою благоволивый: да не убо словесем ангела не веруеши.

*Песнь и~. Ирмос:*

Руце распростер даниил, львов зияния в рове затче, огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Легкий облаче света, неискусобрачная, уготовися: се солнце свыше превозсияет тебе незаходимое, вмале убо в тебе крыемо, миру же являемо, и решашо злобы омрачение.

Ангелов первый служитель возопи тебе глас радостен, возвещая тебе, чистая, великаго совета ангела, воплощаема из тебе за благость, емуже вопием: благословите, вся дела господня, Господа.

отца одесную седяй, в тебе селение хощет (с. 237) сотворити, пресущественный, чистая: яко да поставит одеснуя себе тя ближнюю и добрую, яко царицу, десницу же всем прострет падшым, и спасет ны.

Яко шипок удолий чист, яко крин благовонен, познав тя зиждитель наш Господь, ныне возжела твоея доброты, чистая, и воплотитися из твоих кровей хощет, яко да проженет злосмрадие прелести благостию.

*Песнь ф~. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси. тем тя вси величаем.

Ева убо об\ъят плод, смерть делающь всегубительную: посреди же тебе возрастет плод безсмертия ходатайствен, Христос сладость наша, владычце. егоже воспевающе, тя славим.

Преклонив небеса твоя, к нам сниди, престол уже уготовася тебе, слове, утроба девича: на немже яко царь крепчайший сед, воздвигнеши от падения десницы твоея создание.

Нива несеянная, чистая, под\ъими словом небесное слово, яко пшеницу плодоносну прозябающу из тебе, и концы питающаго хлебом разума. емуже покланяющеся, тя славим.

Возжела доброты твоея Христос, всенепорочная, и во утробу твою вселися: яко да от страстей безобразия род человеческий избавит, и доброту древнюю дарует. емуже покланяющеся, тя славим.

*Аще случится суббота, светилен. Подобен:*
учеником:

Гавриил с высоты слетев, вопияше еже радуйся, Богородице: яко праматернюю клятву потребив всю, сущих из адама благослови из нея прозябый. (с. 238)

*Слава, и ныне, тойже.*

*На стиховне триоди, самогласен дне, дважды: и мученичен.*

*Слава, и ныне, глас д~:*

Языка, егоже не ведяше, услыша Богородица: глаголаше бо к ней архангел благовещения глаголы, отнюдуже верно приимши целование, зачат тя превечнаго Бога. темже и мы радующеся вопием ти: из нея воплотивыйся непреложно, Боже, мир мирови даруй, и душам нашым велию милость.

*И час а~-й, с кафисмою и с поклоны по обычаю.*

[Зри] *Подобает ведати, аще случится предпразднство благовещения пресвятыя Богородицы в субботу г~-я или д~-я недели постов.*

В пяток вечера, и утро, трезвон в двои малыя колокола, кафисма рядовая. На Господи, воззвах, поставим стихов и~, и поем триоди самогласен дне, дважды: и мученичны д~, гласа: и предпразднства на д~. Слава, предпразднства, глас в~: Благовествует гавриил: И ныне, догматик настоящаго гласа. Вход. Свете тихий: Прокимен, и чтения дне. И Да исправится молитва моя: И прочее преждесвященных по обычаю.

[Зри] Аще ли несть преждесвященныя: На Господи, воззвах, стихиры предпразднства на з~. Слава, предпразднства: И ныне, Богородичен а~-й, гласа. Таже, Свете тихий: без входа. Прокимен, и чтение дне. Посем, Сподоби, Господи, и ектениа: Исполним вечернюю: На стиховне самогласен триоди, дважды, писан на Господи, воззвах, и мученичен по гласу его от октоиха, припевы же глаголем обычныя: К тебе возведох: Слава, и ныне, предпразднства. По Ныне отпущаеши, и по отче наш, тропарь предпразднства. Таже, ектениа, Помилуй нас, Боже: и три поклоны великия. Посем, Всесвятая Троице: Буди имя господне: трижды. Таже, достойно есть: и отпуст. (с. 239)

[Зри] Повечерие великое без поклонов. По а~-м трисвятом, вместо Просвети очи мои: глаголем тропарь предпразднства, Днесь всемирныя: По в~-м трисвятом тропари обычныя: Помилуй нас, Господи: Канон октоиха мертвен. По Достойне кондак предпразднства.

На утрени, на Бог Господь, тропарь предпразднства, глас д~: Днесь всемирныя: трижды. И обычныя кафисмы и седальны октоиха. Непорочных за упокой не поем. Песни же з~-ю, и и~-ю, глаголем прежде в пяток. Канон предпразднства со ирмосом на з~. ирмос дважды. По г~-й песни седален предпразднства: Слава, и ныне, другий. Егда же приспеет четверопесно, и поем канон предпразднства, якоже предписася, и триоди на и~. По з~-й песни кондак предпразднства. По ф~-й песни светилен предпразднства. На стиховне октоиха, иже на Хвалитех, настоящаго гласа мученичны. Последний стих оставим, припевы же глаголем обычныя: Исполнихомся заутра милости твоея: И буди светлость: Слава, и ныне, глас д~, предпразднства: Языка, егоже не ведяше: и прочая. На часех тропарь и кондак предпразднства.

На литургии блаженна, предпразднства, песнь г~-я и з~-я. По входе тропарь храма Христова, аще есть: таже тропарь предпразднства. Слава, кондак храма: И ныне предпразднства.

[Зри] *Аще предпразднство благовещения случится в неделю крестопоклонную.*

В субботу на велицей вечерни, на Господи, воззвах, стихиры воскресны, г~: креста, д~: и предпразднства, г~. Слава, креста. И ныне, Богородичен а~-й, гласа. На литии стихира храма. Слава, креста: И ныне, предпразднства: писан на Господи, воззвах. На стиховне стихиры октоиха. Слава, креста: И ныне, предпразднства: писан на утрени на стиховне, глас д~: Языка, егоже не ведяше: (с. 240) На благословении хлебов тропарь, Богородице Дево, радуйся, дважды: и креста единожды. Посем, Буди имя господне: трижды.

На утрени, на Бог Господь, тропарь воскресн, дважды. Слава, креста: И ныне, предпразднства, и прочее обычно. Канон воскресен, со ирмосом на д~: и креста на з~: и предпразднства на д~. Катавасиа: Божественнейший прообрази: По г~-й песни кондак предпразднства, и седальны креста. Слава, и ныне предпразднства. По з~-й песни кондак и икос креста. По ф~-й песни светилен воскресн: Слава, креста, И ныне: предпразднства. Прочее же на хвалитех, и на литургии все, якоже писано в неделю г~-ю поста, на ряду в четыредесятнице, точию на часех тропарь воскресн глаголем непременно. Слава, креста, и предпразднства, глаголем пременяюще. По отче наш, кондаки на всех часех креста, и предпразднства, пременяюще глаголем.

*Аще случится предпразднство благовещения в понедельник д~-я, или е~-я, или з~-я недели поста:*

В неделю вечера стихиры и~: октоиха покаянны д~, и триоди г~, и предпразднства г~: Слава, и ныне, предпразднства. Вход. Прокимен великий. Таже, Сподоби, Господи: И поклоны г~. Посем ектениа, Исполним вечернюю: Таже, поем стиховну в триоди, с припевы обычными: Слава, и ныне предпразднства, иже писан на утрени, на стиховне, глас д~: Языка, егоже не ведяше: Посем, Ныне отпущаеши: и трисвятое, с поклоны. И тропари, Богородице Дево, радуйся: с поклоны. И Господи, помилуй, м~. И Небесный царю: По Честнейшую: г~ поклоны, и отпуст.

На утрени поем Аллилуиа, и троичны гласа: И обычныя кафисмы. И прочее поем на утрени, и на часех, якоже указася прежде в ряду, в к~д день.

*Аще случится предпразднство благовещения в среду д~-ю поста, еже есть крестопоклонную.*

Вечер поем и заутра все с поклоны: во вторник вечера (с. 241) кафисма рядовая. На Господи, воззвах, стихиры триоди г~, и предпразднства, г~: Слава, креста: И ныне, предпразднства. Прокимен, и чтения дне. На стиховне стихиры триоди: Слава, креста: И ныне, предпразднства.

На утрени в среду канон триоди, со ирмосом на з~, и предпразднства на д~. А идеже трипеснец, поем канон креста со ирмосом на д~, и предпразднства на в~, по два тропаря за един. И трипеснца на и~, последи ирмос трипеснца. По г~-й песни кондак предпразднства: и седален дне. Слава, и ныне, предпразднства. По з~-й песни кондак и икос креста. По ф~-й песни светилен троичен гласа. На хвалитех стихиры креста, писаны на Господи, воззвах, оставшыя. На стиховне триоди, Слава, креста. И ныне, предпразднства. На а~-м часе бывает поклонение креста, по обычаю.

Сице поем службу предпразднства, и креста, и в пяток, аще случится, тояжде седмицы.

*<М\р>*
*Аще случится предпразднство благовещения в четверток д~ недели постов:*

В среду вечера на Господи, воззвах, стихиры на и~: триоди на з~, и предпразднства на д~: Слава, креста, глас и~: Днесь неприкосновенный: И ныне, предпразднства. Таже вход. И прочая преждесвященных.

На утрени же поем все, якоже указася на ряду, в к~д день.

*Подобает ведати, аще случится благовещение пресвятыя Богородицы в среду ея недели постов:*

И предпразднства благовещения поем службу, стихиры, и канон, в понедельник, на ряду, минеи же святаго поем на повечерии.

[Зри] *Аще ли же случится предпразднство благовещения пресвятыя Богородицы в четверток е~-я недели постов:*

И поем службу предпразднства, стихиры, и канон: напреди (с. 242) в среду на ряду, великаго ради канона. Рядоваго же святаго службу такожде поем на повечерии.

*<М\р>*
*Аще случится предпразднство благовещение пресвятыя Богородицы в неделю д~-ю или е~-ю постов:*

На велицей вечерни стихиры воскресны, г~: и @восточны@{@Анатолиевы@} г~: и предпразднства д~. Слава, предпразднства: И ныне, Богородичен а~-й гласа. И прочее по обычаю.

На утрени тропарь воскресен дважды: Слава, и ныне, предпразднства. И прочее воскресно. Канон воскресен со ирмосом на д~: и Богородицы на в~: и триоди на д~: и предпразднства на д~. Катавасиа: Отверзу уста моя: По г~-й песни кондак предпразднства, и седален триоди: Слава, и ныне, предпразднства. По з~-й песни кондак воскресен и икос. По ф~-й песни светилен воскресен: Слава, и ныне, предпразднства. И прочее по обычаю воскресно, и триоди. На а~-м часе тропарь воскресен: Слава, предпразднства: И ныне, Богородичен часов. Святых же службы, иоанна лествичника и марии египтяныни, в сия недели оставляются, и поются егда екклисиарх разсудит.

*<М\р>*
*Аще случится предпразднство благовещения в субботу е~-ю акафиста.*

В пяток вечера на Господи, воззвах, поем стихиры триоди, самогласен дне, дважды: и мученичен, и акафиста на д~: и предпразднства, г~: Слава, предпразднства: И ныне, акафиста. Вход. Прокимен, и чтение дне. Да исправится молитва моя: и прочее преждесвященных.

[Зри] Четверопеснец же триоди поем на повечерии.

На утрени на Бог Господь, тропарь акафиста, дважды: Слава, и ныне, предпразднства, и обычныя кафисмы. Кондаки и икосы акафиста, по чину их. Канон предпразднства, со ирмосом на з~: и акафиста на и~. Катавасиа: Отверзу уста моя: По г~-й и по з~-й песни, кондаки и икосы по обычаю. По ф~-й песни (с. 243) светилен акафиста, дважды: Слава, и ныне, предпразднства. На хвалитех стихиры акафиста на д~, глас д~. Подобен: Яко добля: Слава, и ныне, глас д~: Языка, егоже не ведяше: Славословие великое и отпуст.

[Зри] *Аще предпразднство благовещения случится в субботу лазареву:*

Поется предпразднства служба, прежде в четверток тояже седмицы, якоже указася сего месяца в к~д день.

[Зри] *Ведати подобает, яко навечерие благовещения аще случится в субботу, или неделю.*

*На малей вечерни, на*
Господи, воззвах, *стихиры на д~, глас д~.*

*Подобен:*
Званный свыше:

ущедрив тварь зиждитель, * милосердием же своим прекланяемь, * во утробу Девы богоотроковицы * вселитися спешит, * к нейже великий прииде архангел, * радуйся, провещавая, богорадованная, * ныне с тобою Бог наш. * Не ужасайся мене царева архистратига: * обрела бо еси благодать, * юже погуби ева прежде, прамати твоя: * и зачнеши, и родиши * отцу единосущнаго.

*Дважды.*

Странно есть слово твое и воззрение, * странны твои глаголы и возвещения, * Мариа ко ангелу: * да не прельстиши мене, * Дева бо есмь, брака не знающи. * Глаголеши, яко зачну необ\ъименнаго: * и како вместит утроба моя, * егоже величества небесная вместити не могут; * авраамов кров да научит тя ныне, * Бога вместивый, * прообразующий издалеча, Дево, * богоприятную твою утробу.

В назарет ныне град пришед, * град тя одушевлен царя Христа, * гавриил лобызает, вопия тебе: * (с. 244) радуйся, благословенная, богорадованная, * приимеши во утробе твоей Бога воплощаема, * и тобою человечество, * на древнее блаженство, за благоутробие призывающа. * Благословен чрева твоего * божественный плод безсмертный, * подаяй миру очищение * и велию милость.

*Слава, и ныне, глас а~:*

В шестый месяц архистратиг послан бысть к тебе Деве и чистей, возвестити тебе слово спасения, вкупе же и звати тебе: радуйся, обрадованная, Господь с тобою, родиши сына превечнаго из отца, и спасет люди своя от грех их.

*На стиховне стихиры, глас и~. Подобен: О*
преславнаго чудесе!

Начальник вышних сил, * с небес в назарет слетев, * Деву лобызает, радуйся, глаголя, * колеснице чистая божества, * тя от века Бог возлюби, в жилище изволи. * Раб владычень, к тебе пришельствуяй есмь вопити: * родиши бо Господа, * и нетленна пребудеши.

*Стих:*
Благовестите день от дне спасение Бога нашего.

Что твой вид огненный; * гавриилу чистая со удивлением рече: * что твое достоинство, и словес сила; * зачати сына провещаваеши ми, * аз же искуса мужеска не вем: * отиди далече, не прельстиши, человече, * якоже прежде еву праматерь змий льстивый.

*Стих:*
Воспойте Господеви песнь нову, воспойте Господеви, вся земля.

Дух божий пресвятый * приидет, пречистая, на тя, * боговместимая владычце, * и сила вышняго осенит тя, * и родиши сына * соблюдающа твое девство неврежденно. * Сей сын есть неродословимь: * сей явлься, спасет люди своя, * яко благоизволи.

*Слава, и ныне, глас д~:*

В шестый месяц послан бысть архангел к Деве чистей, и радоватися ей прирек: благовести из нея (с. 245) избавителю проити. Темже приемши целование, зачат тя превечнаго Бога, несказанно благоволившаго вочеловечитися, во спасение душ наших.

*Тропарь, глас д~:*

Днесь спасения нашего главизна, и еже от века таинства явление: сын божий, сын Девы бывает, и гавриил благодать благовествует. темже и мы с ним Богородице возопиим: радуйся, благодатная, Господь с тобою.

