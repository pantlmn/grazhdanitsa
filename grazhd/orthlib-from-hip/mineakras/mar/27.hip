<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 311)

*Месяца тогоже в к~з-й день.*

*Святыя матере нашея матроны селунския.*

*Стихиры, глас д~. Подобен:*
Яко добля:

Иудейскому свирепству, * и наглому суровству, * помыслом сопротивилася еси, мужемудренная, * будущих предвидящи, * богомудрая, наслаждение, * пребывающее присно во веки неподвижимо. * Еже получила еси, от земли преставльшися * к чертогом небесным * и лику неразоримому, славная.

Царствия благолепие, и доброту красную * видети (с. 312) сподобилася еси жениха твоего, * украшена ранами твердаго твоего страдания, * и источнику благих * достойно приближилася еси. * отонудуже божественнаго веселия * богатно плод прияла еси, блаженная, * и безсмертное благославие.

Ни иго работное, * ни слабость женская, * ни глад, ни раны запяша тя, * мученическия твердости уподобитися, всеславная: * усердием бо души * муки претерпела еси. * Отонудуже получила еси небесный чертог, * и венцем благодатей украсилася еси, * предстоящи зиждителю твоему.

*Слава, и ныне, Богородичен, глас и подобен тойже:*

Осуждения избави, пресвятая богоневесто, * и лютых прегрешений, * смиренную мою душу, * и смерти измени молитвами твоими, и даруй оправдание получити * в день испытания, * еже получиша святых собори. * покаянием очищена мя прежде конца покажи, * и слез излиянии.

*Крестобогородичен, подобен тойже:*

На кресте тя яко узре * пригвождена, Господи, * агница и Мати твоя дивляшеся, * и что видение сие, взываше, * сыне вожделенне: * сия тебе неверный собор воздаде беззаконный, * иже многих твоих чудес насладивыйся; * но слава неизглаголанному * сошествию твоему, Владыко.

*Канон, егоже краегранесие:*

Матроны божественную пою славу. *Творение феофана.*

*Глас д~. Песнь а~. Ирмос:*

Моря чермную пучину, невлажными стопами, древний пешешествовав Исраиль, крестообразными моисеовыма рукама амаликову силу в пустыни победил есть. (с. 313)

Божественным безплотным чином ныне сликующи, у всех виновнаго Бога, и ясно наслаждающися богоначальнаго осияния, поющыя тя просвети.

Рабий сподобивыйся прияти зрак Христос Бог, свободити сего восхотев, от тли и смертных уз, от ига работнаго тя, мученице, невесту обручи.

Женский пол сущи, вмужившися благодатию, вознесенную гордыню, и хвалящуюся безмерно прежде, истребити море, немощию тела, божественною силою низложи.

*Богородичен:*

Дверь яже к нам твоего, Господи, сошествия, восток и солнце, и свет, таинственно тя нарицаемаго, преестественно облиста, сугуба естеством человеколюбца.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Твердостию помысла пребеззаконную и лютую претерпела еси тяжкую муку, славная матроно, всеблаженная.

Раны болезненныя ощущающи, крепко терпела еси: осуждением же тмы божественную светлость восприяла еси.

Кровей твоих токи нечестия огнище угасиша, верныя же напоиша благочестия водами.

*Богородичен:*

Скрижаль, ковчег, приемшу во утробе, пречистая, слово божие безначальное, богогласно восхваляем тя.

*Седален, глас е~. Подобен:*
Собезначальное:

Благочестно поработившеся вседержителю, злочестием владычицы не поработилася еси, честная: но претерпела еси твердо темное заключение, и ран разжжение, и преставилася еси к Богу, богомудрая мученице матроно, молися о нас, совершающих память твою. (с. 314)

*Слава, и ныне, Богородичен:*

Теплая предстательнице и непобедимая, упование известное и непостыдное: стено и покрове, и пристанище, прибегающым к тебе, приснодево чистая, сына твоего и Бога моли со ангелы, мир дати миру и спасение, и велию милость.

*Крестобогородичен:*

На кресте зрящи тя, Христе, Мати твоя, волею посреде разбойнику висяща, растерзающися утробою матерски глаголаше, безгрешный сыне, како неправедно на кресте, якоже злодей, пригвожден еси, человеческий род хотя оживити, яко благоутробен;

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Силою божественною, матроно, укрепляема, горькия владычицы избегла еси работы: нрав бо смирен души стяжала еси, единому владыце работающи.

Рыкающи и пиянством неистовствующи, и яростию терзающися, злочестивейшая ранами ссецаше, еврейским суровством, мученице страстотерпице, тело твое.

Юношеское показала еси терпение, в несветлых местех заключаема, мученице, и гладом томима: но обрела еси воздаяние безсмертия трапезу.

*Богородичен:*

Златокованный свещник прообразоваше, Бога носившую воплощенна, зарею божества, вся просвещающа, тя истинную Богоматерь.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из\ мрачна неведения верою воспевающыя тя.

Тя венец светел, богомудрая похвалы стяжа, жизнодавче, и от тмы к сиянию божественному изыде. (с. 315)

утверди Христос на камени веры ноги твоя, блаженная, к немуже исправила еси мудре твоя стопы.

ум божествен воистинну и мудр, и богомыслен, ты имущи, сияеши в лице мученик, матроно всеблаженная.

*Богородичен:*

Божества зрак, и зрак человечества родила еси, Богомати, соединение несмесно, по соединению неслиянному.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Евы ныне, страстоносице, желание об\ъяла еси смысленно, матроно, обожаема мановением непрестанным: и праведно присносущныя славы сподобилася еси.

*Дважды.*

Ни раб во Христе, ни свободный судится, по добродетели благообразие, благочестия нравы украшена. Еяже показалася еси творительница, страстотерпице непобедимая.

*Богородичен:*

Храм тя божий и чертог знаем, стамну, свещник и скрижаль, стяжавшую внутрь написание, за милосердие воплощшася слова, всенепорочная.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

С любовию и дерзновением отлучилася еси воистинну, ко твоему, всехвальная, рачителю, благодарно взывающи: благословен еси в храме славы твоея, Господи.

*Дважды.*

С веселием и радостию прешла, еси, исполнь (с. 316) добродетелей всеразличных, матроно, от земли к небесным ликом, славная, наследие получивши безсмертное.

*Богородичен:*

Просвещенна, преиспещрена всеми добродетельми, слово отчее паче слова родила еси воплощенное, Мати Дево: благословенна ты в женах, всенепорочная владычце.

*Песнь и~. Ирмос:*

Руце распростер даниил, львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Богатнаго света лучы сподобилася еси видети, изменившися плоти, и в небесней скинии жити, вместо скинии темныя и мрачныя, идеже заключена была еси, славная, благословите, вся дела, вопиющи, господня, Господа.

*Дважды.*

Красен венец, имже ныне венчалася еси, славная, живоначальною десницею вседержителя: невесту бо видя очервлену тя кровей твоих токи, радуяся, уясни, емуже поем: вся дела, благословите, господня, Господа.

*Богородичен:*

Воистинну рождши Бога, воистинну всечистая явилася еси Мати божия, истинствующа, носящи по коемждо рождении, богоименство верным. темже славим Богородицу тя богомудренно, всенепорочная владычце.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества: тем, веселящеся, тя, Богородице, величаем.

Сияет мысленными светозарении светоносный твой день светлейшими блистании трисолнечнаго, мученице, сияния, в немже ныне моли, озарити поющыя тя. (с. 317)

Обрела еси воздаяния, страстоносице, за раны болезненныя, небесное наследие в церкви первородных, славная: в нейже торжествующи, твоими молитвами нас соблюди.

Воистинну Христу ныне сочталася еси, безсмертному твоему жениху, процветши светло, божественными сего, всемудрая, язвами, и честною кровию мучения сияющи.

*Богородичен:*

Пленицы моих ныне прегрешений разреши, Дево Богородице, яже милосердия источник рождши, едина богоблаженная, и душесладости исполни, яко да достойно тя величаю.

