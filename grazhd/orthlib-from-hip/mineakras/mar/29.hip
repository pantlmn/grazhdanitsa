<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 330)

*Месяца тогоже в к~ф-й день.*

*Преподобнаго отца нашего марка, епископа арефусийскаго, и кирилла диакона, и иных, при иулиане мучителе пострадавших.*

*Стихиры, глас и~. Подобен: О*
преславнаго чудесе!

Мучениче святителю преподобне, * священства светом священно облистаемь, * мучения просиял еси * невечернею светлостию. * и ныне к сиянию прешел еси незаходимому, * в немже мученичестии лицы радуются, * идеже ликуют ангельстии чини. * с нимиже нас всегда поминай, блаженне богоприятне.

Мучениче страстотерпче кирилле, * божественный служитель явлься, * Христу послужил еси: * и пожерся яко заколение чисто, * принеслся еси на божию трапезу, богоблаженне: * и наследие честное получил еси, * во светлостех святых * всегда пребывая, * свят быв званием и деянием.

Мученицы Христовы всехвальнии, * мук палителище, * (с. 331) росою божественныя благодати, * безвредно проидосте, * и на воде покойне обитати сподобистеся, * натрижнения победы приемше * темже радующеся верою празднуем * днесь священную вашу память, святии, * Христа славяще.

*Слава, и ныне, Богородичен:*

Тя молим, пречистая, * предстательницу нашу: * смущаемая в печалех, * не презри до конца погибнути рабы твоя: * но ускори из\ъяти ны * настоящаго гнева и печали, * о богорадованная, пресвятая чистая: * ты бо нам еси стена * и помощь необорима.

*Крестобогородичен:*

Тя видящи пригвождаема * на кресте, Иисусе, * и страсти приемлюща волею, * Дева и Мати твоя, Владыко, * увы мне, вопияше, чадо сладкое, * раны неправедно како терпиши, * врачу, исцеливый человеческое неможение, * и от тли всех избавивый * милосердием твоим;

*Канон, егоже краегранесие:*

Марка чествую и кирилла вбоженныя. *Творение иосифа.*

*Глас и~. Песнь а~. Ирмос:*

Посеченный несекомаго пресече, и виде солнце землю, юже не виде, лютаго врага вода потопи, и непроходимое пройде Исраиль, песнь же воспевашеся: Господеви поим, славно бо прославися.

Со ангелы Богу предстояще, царю всех, мученицы всеблаженнии, просите нам прегрешений избавления, любовию блажащым вы, и во хвалении поющым: Господеви воспоим, славно бо прославися.

Архиереа дух святый тя представи, марко, обильны паствити люди, во всяком преподобии, догматов палицею словесною. с нимиже, блаженне, пел еси: Господеви воспоим: славно бо прославися. (с. 332)

Струями кровей пламень многобожия угасивше, мудрии, радующеся пострадасте, еллинския мудрецы конечно посрамльше, и ныне с мученики Христу предстоите зовуще: Господеви воспоим, славно бо прославися.

*Богородичен:*

Из отроковицы нетленныя Бог воплощается, егоже безплотных лицы трепещуще славят, яко всех творца, и единаго непременнаго, и человецы на земли всегда поют воспевающе: Господеви поем, славно бо прославися.

*Песнь г~. Ирмос:*

Страх твой, Господи, всади в сердца раб твоих, и буди нам утверждение, тя во истине призывающих.

Не пренесл еси чести безсловесным истуканным, всеблаженне, но претерпел еси крепчайше муки многообразныя, марко доблемудренне.

ума доблестию претерпел еси, преславне кирилле, наругания же и муки, мужей пребеззаконнующих, мучениче страстотерпче.

Обнажаеми, мученицы многострадальнии, и ранами сокрушаеми, непреложни пребысте, паче Христовы любве ничтоже предпочитающе.

*Богородичен:*

Из тебе возсия, всенепорочная, озаряяй подсолнечную преславными осиянии, правды солнце, Дево.

*Седален, глас д~ Подобен:*
Явился еси:

Просвещшеся благодатию истинною, земныя концы светло наставляете благочестно, священномученицы славнии. темже верою вас ублажаем.

*Слава, и ныне, Богородичен:*

Пречистеи руце твои, Девомати, простерши, покрый уповающыя на тя, и сыну твоему зовущыя: всем подаждь, Христе, милости твоя. (с. 333)

*Крестобогородичен:*

На древе видящи воздвижена сына твоего, пречистая, утробою матернею растерзаема, жалостно взывала еси: увы мне, како зашел еси, свете мой безлетный;

*Песнь д~. Ирмос:*

Из горы приосененныя, слове, пророк, единыя Богородицы, хотяща воплотитися боговидно усмотри, и со страхом славословяше силу твою.

Истекшая на землю кровь твоя, богомудре, сию поистинне освяти достойно: и душы напои благочествующих, к ревности божественней воздвизающи.

Зарею мысленною яве просвещаеми, нощь злую безбожнаго злославия отгнасте, мученицы, преславно, марко и кирилле, всеблаженнии.

Исцели нашя недуги, благодетелю, марка молитвами и кирилла божественнаго, и милости твоя, благоутробне, на вся воспевающыя тя низпосли.

Силою божественною и благодатию слова, мученицы Христовы, храмы идольския низлагающе, духа святаго храм верою показастеся.

*Богородичен:*

Явилася еси божие пространное вместилище, престол высок, и дверь, Богородице, еюже пройде неизреченным рождеством, от тли ны воззывая.

*Песнь е~. Ирмос:*

*От*
нощи неведения, боговедением просветивый концы, просвети мя утром человеколюбия твоего, Господи.

Мироявленнии светильницы, священномученицы божественнии, бывше, вся просвещаете божественными светлостьми духа.

усмотряя, всеблаженне, воздаяния божественная, терпел еси, марко, нестерпимыя раны и болезни крепчайше. (с. 334)

Священнодетель сый, и безкровныя жертвы принося Христу, жертву, блаженне, благовонную тебе самаго Господеви принесл еси.

*Богородичен:*

Рождеством странным, царя всех родила еси, пречистая Богородице, на благодеяние твари.

*Песнь з~. Ирмос:*

Иону в ките, Господи, единаго вселил еси, мене же связаннаго мрежами вражиими, яко от тли онаго, спаси.

Претерпев муки многоплетенныя и смерть ходатайственную, богомудре, в славе присносущней ликуеши на небесех, о нас, кирилле, моляся.

Глагол божий жив в сердцы твоем яко имея, марко славне, к вере божественней привлекл еси люди и народы, мудре, и благославно течение скончал еси.

Священнодетеле и жертвы совершены Господеви принесостеся, муками всесожжегшеся, и в вышних светли царю всех предстоите.

*Богородичен:*

Разрешение нам долгов испроси, и жития исправление, Дево, песнословящым величия твоя, и благочестивым разумом тя славящым.

*Песнь з~. Ирмос:*

*От*
иудеи дошедше, отроцы в вавилоне иногда, верою троическою пламень пещный попраша, поюще: отцев Боже, благословен еси.

Просвещшеся зарею святыя Троицы, богоблаженнии, тму прелести изгнасте, и славу улучисте песнопоюще: отец наших Боже, благословен еси.

Нижняя оставльшии, и вышняя наследовавшии, богоносный марко и кирилл божественный, да почтутся песнопоюще: отец наших Боже, благословен еси.

Дремание нерадения во время подвигов оттрясше, (с. 335) совершисте течение, и собором страстотерпец песнопоюще совокупистеся: отец наших Боже, благословен еси.

*Богородичен:*

Из тебе спасение паче ума же и слова, Дево, возсия во тме седящым смертней, и доле сущыя небесны содела, вопиющыя: отец наших Боже, благословен еси.

*Песнь и~. Ирмос:*

Победители мучителя и пламене благодатию твоею бывше, заповедем твоим зело прилежаще, отроцы вопияху: благословите, вся дела господня, Господа.

Победители мучителя, свирепо судящаго, показавшеся, нетленныя венцы, мученицы, приясте: вопиюще: благословите, вся дела господня, Господа.

Щитом любве страдальцы и веры вооружени, вражия ополчения мечем посекосте божественныя доблести, вопиюще: благословите, вся дела господня, Господа.

На земли пострадавше, в вышних, святии, правды венец от руки Христовы приясте, вопиюще: благословите, вся дела господня, Господа.

Троичен:

Яко единицу естеством, яко Троицу тя чествую начертаньми, отче вседержителю, и сыне, и душе святый, взывая: благословите, вся дела господня, Господа.

*Богородичен:*

Стамну тя манны жизненныя, проповедуем, благословенная, трапезу и жезл, и кадильницу, златый свещник, гору же и дверь, купину неопалиму, престол вышняго, и мира спасение.

*Песнь ф~. Ирмос:*

устрашися всяк слух неизреченна божия снисхождения, яко вышний волею сниде даже и до плоти, от девическаго чрева быв человек. Темже пречистую Богородицу, вернии, величаем.

Столпам, мученицы, Христа пострадавшаго и страсти (с. 336) умертвившаго последовавше, многих ран искушение приясте, и обличивше врагов безбожных служения, возвеличистеся, и ангелом яве уподобистеся.

Явистеся углие огненно, приобщившеся Богу, всеблаженнии, и попалисте многобожия вещь благодатию, и к свету умному радующеся преидосте, богоблаженнии, озаряюще наша разумения.

Поставльше на камени мысленнем душ ваших стопы, всехвальнии, не поколебастеся многих мук приложеньми. темже утверждайте нашя присно мысли, коварствы вражиими колеблемыя, добропобеднии мученицы.

Взястеся к пресветлому свидетельства, страстотерпцы, краеградию, к высоте велицей: и царство божие непоколебимое сподобистеся прияти, марко священнейший, кирилле славне. егоже получити всем нам молитеся.

*Богородичен:*

Сиянием твоим, отроковице, мысленным просвети нашя мысли, богорадованная, и сердца, и мудрования: яко да по стезям жизни право шествующе, милость улучим, возвещающе присно хвалы твоя.

