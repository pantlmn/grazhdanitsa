<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 336)

*Месяца тогоже в л~-й день.*

*Преподобнаго отца нашего иоанна, списателя лествицы.*

*Стихиры, глас и~. Подобен: О*
преславнаго чудесе!

отче иоанне преподобне, * выну воистинну божия * в гортани возношения носил еси, * поучаяся (с. 337) детельнейшым * богодохновенным словесем, всемудре, * и оттуду истекающею благодатию * обогатился еси, * быв блажен, * нечестивых всех советования низвращая.

отче иоанне преславне, * слез источники * душу очистив, * и всенощными стоянии Бога умилостивив, * вперился еси к люблению сего, блаженне, и красоте: * еяже достойно ныне наслаждаешися, * непрестанно радуяся, * со страдальцы твоими, * богомудре преподобне.

отче иоанне преподобне, * вперив ум к Богу верою, * мирскаго смешения омерзил еси нестоянное: * и крест твой восприим, * всевидцу последовал еси, * тело необузданное, * подвигами постничества, * помыслу поработив, * силою божественнаго духа.

*Аще случится суббота или неделя, поется самогласен.*

*Слава, глас з~:*

Преподобне отче, во всю землю изыде вещание исправлений твоих. тем на небесех обрел еси мзду трудов твоих, демонския погубил еси полки, и ангельския достигл еси чины, ихже житию непорочно поревновал еси. дерзновение имея ко Христу Богу, мир испроси душам нашым.

*Аще постен день, поется по стихирах: Слава, и ныне, Богородичен, или крестобогородичен: писаны в л~а день.*

*На стиховне, Слава, глас и~. Самогласен:*

Монахов множества наставника тя почитаем, отче наш иоанне: твоею бо стезею воистинну право ходити познахом. блажен еси Христу работав, и вражию обличил еси силу, ангелов собеседниче, преподобных сопричастниче и праведных: с нимиже молися Господеви, помиловатися душам нашым.

*Тропарь, глас и~:*

Слез твоих теченьми пустыни безплодное (с. 338) возделал еси, и иже из глубины воздыханьми во сто трудов уплодоносил еси, и был еси светильник вселенней, сияя чудесы, иоанне отче наш: моли Христа Бога, спастися душам нашым.

*Канон, творение игнатиево.*

*Глас и~. Песнь а~. Ирмос:*

Воду прошед, яко сушу, и египетскаго зла избежав, Исраильтянин вопияше: избавителю и Богу нашему поим.

Во свет невещественный и умный, от сетования вещественных востек, иоанне преподобне, молитвами твоими, сущими ко Господу, просвети мя.

Яко воздержания сладость ссав, отринул еси горесть страстей: темже паче меда и сота услаждаеши отче, чувства наша.

Возшед на высоту добродетелей, и долеревностныя поплевав сласти, сладость явился еси спасения, преподобне отче, пастве твоей.

*Богородичен:*

Премудрость и слово отчее несказанно рождшая, души моея лютую уврачуй язву, и сердца болезнь укроти.

*Песнь г~. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Попалил еси углием пощения, преподобне, страстей терние, и грееши монашествующих состояния.

Миро освящения, от постнических, преподобне, аромат весь сложился еси, в воню благоухания божия.

В законех обучения поучаяся, страсти погрузил еси, якоже иныя ныне фараониты, течением слез твоих. (с. 339)

*Богородичен:*

устави мое нестоянное помыслов, чистая, смущение, Мати божия, к сыну твоему направляющи движение.

*Кондак, глас а~. Подобен:*
Лик ангельский:

Плоды присноцветущыя, от твоея книги принося учения, премудре, услаждаеши сердца, сим с трезвением внемлющих, блаженне: лествица бо есть, душы возводящая от земли к небесней и пребывающей славе, верою чтущих тя.

*Таже седален, глас и~. Подобен:*
Премудрости:

Видением и деянием преестественне просияв, облистаеши ученьми: законы нам положил еси богомудрыя, блаженне, добродетелей доброты степени поставль, и злобы лести показав и ловления. Отонудуже возводиши, твоим последующыя божественным учением, от страстей к безстрастию, иоанне равноангельне: моли Христа Бога, прегрешений оставление подати чтущым любовию святую память твою.

*Слава, и ныне, Богородичен:*

Яко Деву и едину в женах, тя без семене рождшую Бога плотию, вси ублажаем роди человечестии: огнь бо вселися в тя божества, и яко младенца доиши зиждителя и Господа. Тем ангельский и человеческий род, достойно славим пресвятое рождество твое, и согласно вопием ти: моли Христа Бога, согрешений оставление даровати покланяющымся верою пресвятому рождеству твоему.

*Крестобогородичен:*

Агнца и пастыря, и избавителя, агница зрящи на кресте, восклицаше плачущи, и горько рыдающи, вопияше: мир убо радуется, приемляй тобою избавление, утроба же моя горит, зрящи твое распятие, еже терпиши (с. 340) за милосердие милости. Долготерпеливе Господи, милости бездно, и источниче неисчерпаемый, умилосердися, и даруй согрешений оставление верою поющым божественныя страсти твоя.

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Яко цветник благовоннейший, и добродетелей рай одушевленный, воздержание процвел еси, имже вся питаеши чтущыя тя.

Законоположителя обучения, и монахов правило кротчайшее, яко моисеа тя и Давида истинно стяжавше, отче, ублажаем.

Насажден на водах воздержания, явился еси, блаженне, розга, отче, благоцветнейшая, благочестия грозды произносящая.

*Богородичен:*

Под летом бывша, от отца безлетно возсиявша, Богомати, нам родила еси, егоже моли, спасти поющыя тя.

*Песнь е~. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих, пути моя направи, молюся.

Погасив вся страсти росою подвигов твоих, отче блаженне, обильно вжег огнем любве и веры воздержания светильник, и просвещение безстрастия, и дне сын был еси.

Веры грозд, божественным земледеланием твоим, отче, воспитал еси, и в точила вложил еси, и изгнел еси труды обучения, и чашу исполнив духовную воздержания, веселиши сердца паствы твоея.

Претерпев доблественно прилоги и язвы невидимых врагов, явился еси столп терпения, утверждая (с. 341) паству твою палицею божественною, на пажитех воздержания, и на воде воспитовая, блаженне.

*Богородичен:*

Речем твоих устен, всечистая, последующе, тя ублажаем: с тобою бо воистинну величия сотворивый Господь возвеличи тя, и истинную божию матерь, рождейся из чрева твоего показа.

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Собрал еси в души божественное богатство духа, непорочную молитву, чистоту, честность, бдение всегдашнее, воздержания труды, имиже дом познался еси божий.

Вещества дольняго, премудре, претекл еси худость, невещественною же молитвою ум вперив, и вышняго упокоения явился еси наследник совершенством жития.

Потами постническими углие стрел вражиих угасил еси воистинну, и огнь веры вжег, попалил еси неверия ересей шатания.

*Богородичен:*

Возсия от сиона вышняго благолепие, предложением плоти по соединению неизреченному, из тебе, неискусобрачная, обложенное, и мир просвети.

*Кондак, глас д~: Подобен:*
Явился еси:

На высоте Господь воздержания истинна тя положи, якоже звезду нелестную, световодящую концы, наставниче иоанне, отче наш.

*Икос:*

Дом божий яко воистинну тебе самаго соделал еси, отче, божественными твоими добродетельми, яве украсив, яко злато светлое, веру, надежду и любовь истинную, божественныя законы излагая, воздержанием обучився яко безплотен, разум, мужество, (с. 342) целомудрие стяжав, смирение, имже возвысился еси. темже и просветився молитвами непрестанными, видении тайными вперился еси, и небесныя приял еси селения, наставниче иоанне, отче наш.

*Песнь з~. Ирмос:*

*От*
иудеи дошедше, отроцы в вавилоне иногда верою троическою пламень пещный попраша, поюще: отцев Боже, благословен еси.

На злаце вышняго царствия стадо, отче, воспитал еси, и жезлом догматов звери отгнав ересей, воспел еси: отец наших Боже, благословен еси.

В горний вшел еси невестнический чертог царства Христова, одеждею облечен достойною звавшаго, в немже и возлегл еси, вопия: отец наших Боже, благословен еси.

Невлажная грехми река явился еси воздержания, отче, помыслы потопляя, и скверну очищая вопиющих верою: отец наших Боже, благословен еси.

*Богородичен:*

Из чрева твоего пройде воплотивыйся, Дево, всех Господь. Темже тя Богородицу мудрствующе православно, сыну твоему зовем: отец наших Боже, благословен еси.

*Песнь и~. Ирмос:*

Царя небеснаго, егоже поют вои ангельстии, хвалите и превозносите во вся веки.

Столп тя одушевленный яко воистинну, и образ воздержания, отче, стяжавше, вси твою память почитаем, иоанне.

Множество радуется монахов, и ликует преподобных собор и праведных: венец бо достойно с сими приял еси. (с. 343)

украшен добродетельми, в невестник неизреченныя славы возшел еси, песнь воспевая Христу во веки.

*Богородичен:*

Помощи, яже от тебе, требующыя не презри, Дево, поющыя и превозносящыя тя во веки.

*Песнь ф~. Ирмос:*

Чистую славно почтим, людие, Богородицу, огнь божества приимшую во чреве неопально, песньми величаем.

Врачь болящих в прегрешениих, от Бога, блаженне, губитель же явился еси и прогонитель лукавых духов: темже тя ублажаем.

Землю, якоже тли жилище, оставил еси, отче, и в земли вселился еси кротких, и с ними веселишися, божественныя наслаждаяся сладости.

Днесь день празднственный, вся бо созывает монашествующих стада в лик духовный трапезу и снедь нетленныя жизни.

*Богородичен:*

В тебе вселився, всенепорочная, прежде родоначальники злонравнаго прельстившаго человекоубийцу низложивый, родися, и вся ны спасе.

*Светилен. Подобен:*
Жены услышите:

Мира пристрастия яко от скверны уклонился еси, и алчбою плоть увядив, обновил еси души крепость, преподобне, и славою обогатился еси небесною, приснопамятне: темже не престай моляся о нас, иоанне.

*Богородичен:*

Господьственно Богородицу тя исповедуем, владычце, тобою спасшиися: ибо Бога неизреченно родила еси, разоршаго крестом смерть, к себе же привлекшаго преподобных соборы. с нимиже тя восхваляем, Дево.

