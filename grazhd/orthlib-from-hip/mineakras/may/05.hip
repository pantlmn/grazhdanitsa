<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 68)

*Месяца тогоже в е~-й день.*

*Святыя и славныя мученицы ирины.*

*Стихиры, глас а~. Подобен:*
Всехвальнии мученицы:

Багряницею от крове твоея светло, * всечестная, одеявшися, * востекла еси, к немуже вожделела еси, * царю и зиждителю всех, и Господу, * от негоже победный венец * воистинну прияла еси. * с ним же ныне царствуеши * яко дева и мученица, * многострадальная.

огня палящаго стремление * стерпела еси, прехвальная, * и строгания вся телесная, * взирающи к воздаянием тамошним, всечестная, * яже единый Иисус * пред\ъуготова любящым, * и тепле того желающым, яко жениха душ краснейшаго.

Осладившися любовию Христовою, * боги возненавидела еси языческия, * и бездушныя истуканныя, * ирино славная: * богоразумия столп явленнейший, * себе зрящым возставила еси, * яко пострадавши, * и течение скончавши, * и веру непорочну соблюдши.

*Слава, и ныне, праздника. Тропарь, глас д~:*

Агница твоя, Иисусе, ирина, зовет велиим гласом, тебе, женише мой, люблю, и тебе ищущи страдальчествую и сраспинаюся, и спогребаюся крещению твоему, и стражду тебе ради, яко да царствую в тебе, и умираю за тя, да и живу с тобою: но яко жертву непорочную приими мя, с любовию пожершуюся тебе. тоя молитвами, яко милостив, спаси душы нашя. (с. 69)

*Канон, егоже краегранесие:*

Твоими мя молитвами, мученице ирино, покрый.

*Глас д~. Песнь а~. Ирмос:*

Воспою тебе, Господи Боже мой, яко извел еси из\ работы египетския, покрыл же еси колесницы фараоновы и силу.

Венец сый страстоносицы, сея, Христе, молитвами, мир миру, и славу неувядаему поющым тя даруй.

Зарею сияющи девства, украшена добротою твоего мучения, ирино великоименитая, твоему жениху предстоиши.

Милостиву быти церквам, твоего моли жениха, ирино богомудрая, согрешений же оставление подати чтущым тя.

*Богородичен:*

Плоть бывша Бога слова, и сущаго яко мы, святая Дево, неизреченно родила еси, паче слова и разума.

*Песнь г~. Ирмос:*

Лук сильных изнеможе, и немощствующии препоясашася силою: сего ради утвердися в Господе сердце мое.

Мира излиявшагося чувствующи, и вселенную облагоухавшаго благодатию приимши, восперися к желанию сего, славная.

Имела еси Бога помощника во твоих подвизех и защищающа, всемудрая: сего ради венчавшися, мучителя победила еси.

Столп добродетели непреклонен, и благочестия жилище бысть, и мужества, и целомудрия приятелище, всехвальная.

*Богородичен:*

Текши до тебе смерть ста, приразившися из тебе рожденному, всенепорочная: сего ради безсмертия начаток тя именуем. (с. 70)

*Кондак, глас д~. Подобен:*
Явился еси:

Девства добротами преиспещренна, дево, страдальчеством была еси краснейшая, ирино, кровьми твоими истекшими обагрена, прелесть же низложившая безбожия. сего ради и прияла еси почести победы рукою создателя твоего.

*Седален, глас и~. Подобен:*
Воскресл еси:

Мир тебе мног прибысть, мученице, разрешшися плоти по болезнех многих: радуяся бо жених на небесех тя горе прият всепросвещену, и страданием облистающу, и в чертог божественный введе радующуся.

*Слава, и ныне, праздника.*

*Песнь д~. Ирмос:*

Твоего на земли явления, Христе Боже, проповедая пророк пришествие, с веселием вопияше: слава силе твоей, Господи.

Иже мир тебе подаваяй, мироименитая, мира ради пособствующу тя видя, мужеподобным разумом, мученице, и крепостию исполни.

Крепким усердием превозшедши женскую немощь, преблаженная, твердо из\ъобличила еси, мученице, лести служащыя.

Божественное терпение показавши, мучителей дерзости низложила еси, твоему жениху зовущи: слава силе твоей, Господи.

Песнословием немолчным и мольбами Владыку, богомудрая, песнословила еси, и к нему востекши, славу зриши неизреченную.

*Богородичен:*

Радостно тебе веселящеся гласы, пречистая, тебе ради спасшиися взываем: радуйся, Дево всечестная, радуйся, Богородице всепетая.

*Песнь е~. Ирмос:*

Просвещение твое, Господи, низпосли нам, и от мглы прегрешений разреши ны, блаже, твой мир даруяй.

Мужеским, славная, разумом Христа Бога всех ясно (с. 71) исповедала еси: словом же твердым сопротивоборца, страстотерпице, посрамила еси.

Последовати возжелела еси страсти Христове, и подобием тепле последовала еси, подвижно страждущи по владыце, пребогатая.

Полки мученик, славная, привела еси Христу твоею мудростию и богословием, сия истинно тайноучащи словом веры.

*Богородичен:*

Научившися тайны зачатия твоего, и неизреченнаго и божественнаго твоего рождества, Дево, ныне всеблагочестно песнословим тя, Богородице всепетая.

*Песнь з~. Ирмос:*

Возопи, прообразуя погребение тридневное, пророк иона, в ките моляся: от тли избави мя, Иисусе, царю сил.

Исправила еси праматере евы падение, страстотерпице, врага низложивши силу, и победивши онаго шатание божественною благодатию.

Крепость стяжавши, ирино, разума, мучителем супротивилася еси души доблестию, и венцем победным от Христа Бога венчалася еси.

Кровию страдания, мученице, светлейшу соделала еси естественную доброту, чистая, доблественныя подвиги под\ъемши твердо, добрая дево.

*Богородичен:*

Прояви тайну твоего рождества боговидец, горящу купину виде и неопаляему, Богородице чистая, приснодево.

*Кондак праздника и икос.*

*Песнь з~. Ирмос:*

Авраамстии иногда в вавилоне отроцы пещный пламень попраша, песньми взывающе: отец наших Боже, благословен еси.

Венценосно, мученице, предстоящи престолу твоего Владыки, соблюди верою зовущыя: отец наших Боже, благословен еси. (с. 72)

В небесных селениих ликовати, мученице, сподобилася еси, досточудная ирино, зовущи: отец наших Боже, благословен еси.

Желающи улучити рачителя твоего доброты, мучения болезни претерпела еси, ирино, зовущи: отец наших Боже, благословен еси.

*Богородичен:*

Глаголом устен твоих последующе, верою тя, Богомати, ублажаем, вопиюще рождеству твоему: отец наших Боже, благословен еси.

*Песнь и~. Ирмос:*

отроки благочестивыя в пещи рождество Богородичо спасло есть, тогда убо образуемое, ныне же действуемое, вселенную всю воздвизает пети тебе: Господа пойте, дела, и превозносите его во вся веки.

Пострадала еси, ирино блаженная, добле, и мучителя низложила еси, имущи пособие непобедимое, Владыки твоего силу, и содействующу тебе: и Господа пойте, вопияла еси, и превозносите его во веки.

Юношескою любовию уязвена, во след твоего жениха последовала еси, сего страдания, мученице, и раны на теле твоем носящи и вопиющи: Господа пойте, дела, и превозносите его во веки.

Твое еже в муках терпение, ирино венценосице, посмеяся суетию и безбожию надеющымся, славная, верою же пояше: Господа воспевайте, дела, и превозносите его во веки.

*Богородичен:*

Мудрость божия всех хитрец, во твое чрево, Богомати, всельшися, храм созда, разумен же и одушевлен себе, и спасе мир зовущий: Господа воспевайте, дела, и превозносите его во веки.

*Песнь ф~. Ирмос:*

Ева убо недугом преслушания клятву вселила есть: ты (с. 73) же, Дево Богородице, прозябением чревоношения мирови благословение процвела еси. тем тя вси величаем.

окрест твоего рачителя ликующи в вышних, добрая дево, испроси миру мир, ирино, и согрешений оставление верою творящым память твою светоносную и священную.

Внутрь тя чертога Христос, яко мученицу и деву, всели, идеже с девами радуешися, и с мученическими воинствы, ирино венценосице всехвальная: темже тя вси ублажаем.

Двери отверз небесныя, прият душу твою всенепорочную, един всеми царствуяй, и правды строитель, ирино, божественнаго мира тезоименитая: темже тя вси ублажаем.

*Богородичен:*

Имущи к твоему сыну, пренепорочная, дерзновение непостыдно, сего умоли низпослати миру мирно устроение, и всем церквам единомышление, да тя вси величаем.

