<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 80)

*Месяца тогоже в з~-й день.*

*Воспоминание на небеси явльшагося знамения честнаго креста, во граде иерусалиме, от святаго лобнаго места протяженнаго звездами, даже до святыя горы елеонския, в г~ час дне, при царе константии, сыне великаго константина:*

*И память святаго мученика акакиа.*

*Стихиры креста, на з~, глас д~. Подобен:*
Званный свыше:

Днесь радуется верных множество божественное, * является бо небесный крест концем, * осиявает твердь светом неприступным, * воздух озаряет, * и земли лице украшает: * поет божественными песньми церковь Христова, * служит почитающи, * свыше ю соблюдающий, * крест божественный и пречудный, * егоже силою укрепляеми, * владыце приступим, зовуще: * умири мир и просвети душы нашя.

Якоже честнейша лествица, * виден бысть днесь * всечестный крест и славный, * от земли в небесным преводит, * верою несумненною сего почитающыя. * радуются вси языцы, * тепле притекающии ко крещению, * и церковь яко невеста украшается * образом божественным: егоже бо сокрыти тщахуся иудеи, * свыше воздух озаряет, * и спасает верою к нему притекающыя.

Жезл божественныя силы * с высоты явися, * в сионе нам послан крест, преоблистая благодатию, * (с. 81) светом безмерным, * на краниеве месте славнем, * возсия небесный крест в концех * распеншагося Бога нашего, * проповедая всем, * еже страсти ради мирови спасение. * емуже покланяющеся, * воспоем немолчно, * и верою просим, * умирити мир, и спасти душы нашя.

*Слава, глас з~:*

Возвестиша небеса славу твою, Господи, страшное креста твоего знамение, и земля вся со страхом поклонися. мы же, славословяще, благодарно тебе вопием: Бог сый безстрастен, плотию пострадати за ны волею приял еси, спаси люди, яже стяжал еси твоею кровию.

*И ныне, праздника. Тропарь, глас и~:*

Креста твоего образ ныне паче солнца возсия, егоже от горы святыя даже до лобнаго места простерл еси, и в нем твою, Cпасе, крепость уяснил еси, сим укрепляя и верныя наши цари: яже и спасай выну в мире, молитвами Богородицы, Христе Боже, и спаси нас.

*Служба мученика акакиа поется на повечерии.*

*Канон акакиа, творение феофаново.*

*Глас д~. Песнь а~. Ирмос:*

Моря чермную пучину, невлажными стопами, древний пешешествовав Исраиль, крестообразными моисеовыма рукама, амаликову силу в пустыни победил есть.

Добротою беззлобия, славне, украшен, добрых вине источнику со дерзновением предстал еси: егоже ныне нам благопременна твоими мольбами устрой. (с. 82)

Молебник истинный днесь нас акакий, высоким проповеданием вопия, созывает на трапезу: со тщанием убо тецем и веселием, мучениколюбцы.

Водам причащся оставления крещением, сыновство прият благодати божия: и второму крещению мучения кровию сподобился еси, преблаженне.

Не терпя беззакония, славне, возносимо зрети, Христово божество ясно пред судищем проповедал еси мучителей, акакие, беззлобию яко тезоименит.

*Богородичен:*

В тебе, обрадованная пречистая, видена быша божия шествия проявленно, Деву сохраншаго, и по рождестве нетленну тя рождшую соблюдшаго.

*Песнь г~. Ирмос:*

Не мудростию и силою, и богатством хвалимся, но тобою, отчею впостасною мудростию, Христе: несть бо свят, паче тебе, человеколюбче.

Разумом божественным и премудростию и словом украшен, мудрых плетения неразумная разорил еси: темже твою славную память почитаем.

Мужественным и твердым сияя смыслом, ты развращения нечестивых, и ополчения победил еси, и прелести разорил еси утверждения.

укрепляемь силою Бога вседержителя, гнилое и немощное безбожия обличил еси: темже победоносца тя, мучениче, проповедуем.

Кальнаго пития и прелестнаго, и тины избегл еси, благочестия просвещением и светолучными сиянии ум осияя, мучениче акакие.

*Богородичен:*

Державу смерти и клятвы древния осуждение, (с. 83) заченши жизнь, богородительнице, упразднила еси: темже твое пречистое чтим рождество.

*Песнь д~. Ирмос:*

Седяй в славе на престоле божества, во облаце легце прииде Иисус пребожественный, нетленною дланию, и спасе зовущыя: слава, Христе, силе твоей.

Необоримь якоже столп, верою пребысть, ни мучений тучами, ни язвленными приложении, ни биений ветры колеблемь, но взываше велегласно: слава силе твоей, Господи.

Окормляемь ветрилы, и дыхании духа святаго, блаженне, в пристанищи тисе ты почил еси, и стремления волн и ветров не ужасался еси, мучениче Христов всечестне.

Моля державу божию непобедимую, одолевал еси всю супротивную силу: и все оружие их отят радуяся, яко победитель, достославне.

Наставляемь божественным явлением, течения конец град царев сотворив, егоже гражданин был еси, преблаженне, всяко нашествие варварское отревая.

*Богородичен:*

умерщвленна мя, Дево, и неизбежными одержима греха связании, едина Богомати, возстави, яже жизнь заченшая вечную, избавление всем верным дающую.

*Песнь е~. Ирмос:*

Нечестивии не узрят славы твоея, Христе: но мы тя, единородне, отеческия славы сияние божества, от нощи утренююще, воспеваем тя, человеколюбче.

Крест понесл еси на рамех неуклонно, Христу последуя, к жизни нетленней ведущему тя, и к свету невечернему вводящу, пребогате.

Горькия тела, всеблаженне, раны, и удес отсечения, (с. 84) пищу безконечную тебе исходатаиша и мученический венец, и ангельское радование.

Юноша незлобив и целомудр и кроток, и крепок на страсти телесныя, и на демоны жесток, и неверным неприступен показался еси, всеприснопамятне.

*Богородичен:*

Истиннаго Бога нам рождшую плотски, отцу единороднаго, Богородицу всечистую тя именуем, глас вкупе составльше рождеству твоему.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Гладом тя, иже дара божественнаго гладствующии, осуждают, мучениче, приснопитаемаго небесными даровании, и пищу некончаемую имущаго.

Посрамив мучителей безбожное шатание, и злоначальнаго змия пучиною потопил еси твоих кровей, победоносец к небеси возлетел еси, акакие.

Смертию смерти владычне, преблаженне, подобяся, мучениче, вечно с ним царствуеши, зрения его и радости насыщаяся.

*Богородичен:*

Разрушила еси смерти, чистая, осуждение, и закона клятву, Христа рождшая, разорителя смерти, и благословение всем источившаго.

*Седален, глас д~. Подобен:*
Скоро предвари.

Тучами кровей твоих, мучениче акакие, врага потопив, вся ополчения мучительская посрамил еси, достиг ангельския невещественныя лики, приял еси нетления неувядаемый венец: темже мольбами твоими спаси от бед нас.

*Песнь з~. Ирмос:*

Спасый во огни авраамския твоя отроки, и халдеи убив, (с. 85) яже правда праведно уловляше: препетый Господи, Боже отец наших, благословен еси.

усечен во главу, к мысленней вперился еси церковней главе, победным венцем украшен, и зовый, пребогате: препетый Господи, Боже отец наших, благословен еси.

С мученики Христовы, яко всеистинен мученик, сочетался еси терпеливно, безбожныя мучители победив, взывая, акакие: препетый Господи, Боже отец наших, благословен еси.

Воскрилив ум ко блаженней надежди, соблюдаемей верным, в мученическое вшел еси судище, воспевая духом: Боже отец наших, благословен еси.

*Богородичен:*

Речения, Дево, пророк и древнии образи, твое прообразуют яве, Богомати, чистое рождество, еже поюще, взываем: отец наших Боже, благословен еси.

*Песнь и~. Ирмос:*

Руце распростер даниил, львов зияния в рове затче, огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

В вышнюю митрополию, премудре, царствующую истинно вселился еси, юже созда Господь, и святым проуготова, надеющымся на него и верою зовущым: благословите, вся дела господня, Господа.

Претерпел еси любовию мук томление, гладом же тая поминал еси, изрядне, присносущное наслаждение и пищу, и радость пребывающую, вопиющым: благословите, вся дела господня, Господа.

удобь и зело скоро ратовал еси супротивоборцы (с. 86) твоя, непобедима поборника, помощника же и заступника, и состраждуща Христа имея, пребогате, емуже вопием: благословите, вся дела господня, Господа.

Акакие блаженне, пронаречен быв, житие незлобиво имел еси и непорочно, украшено кровию страдания, прехвальне, и добродетельми мученическими удобряемь, и зовый: благословите, вся дела господня, Господа.

*Богородичен:*

Таинство странно воистинну, под солнцем едина показала еси: Бога бо родила еси, чистая, невидимаго и безначальнаго, и невместимаго всеми, и непостижимаго. емуже вопием: благословите, вся дела господня, Господа.

*Песнь ф~. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения мирови благословение процвела еси. тем тя вси величаем.

Имый, блаженне, страдальческаго противления, сиятельное еже от победы, престолу предстал еси владычню, со ангельскими ликуя воинствы, и всем спасения прося, твою память блажащым.

Светла твоя на враги, пребогате, победная храборства, тебе же почести много больше твой подвигоположник подаваше, и божественнаго светолития исполнение. темже тя вси ублажаем.

Близ был еси Христа, вседоблественне, ибо страсть и скорбь претерпел еси: темже тя видения ясно и боговидения сподоби, имже на земли вины стяжал еси, издалеча сия облобызая.

*Богородичен:*

Краснейший добротою твой плод, всенепорочная, паче всех явися, зарею тварь украшая добротворительныя (с. 87) красоты: егоже прилежно молящи, спасти тя непрестанно величающыя.

*Стихиры святаго акакиа, глас д~. Подобен:*
Яко добля:

На единаго змия ярость взем, * и Христовою непреборимою * и непобедимою силою препоясався, * богомудре акакие, * злых обретателя * на землю низвергл еси, * превознесенную низложив силу, * и сея действующыя служители * посрамил еси.

Злых отчуждению, * добрых присвоению * поучився свыше, * делом был еси, * имже пронареклся еси первее, * акакие премудре, * аще и паче прозван, * еже бе послежде: * промысл бо великих вещей вину, * неизреченно и невидимо предлагает издалеча.

Велий во градех, * и всем царствующий, * честный твой храм, * яко венец царский имать, * и столпа предлагает стяжавшым тя, * мудра гражданина, * и хранителя приятна, * и добля оружника, * внезапная врагов и супостатов * наития отгоняща.

*Богородичен:*

ублажаю тя, пречистая, * человеки исхитившую * из глубины зол и нечаяния: * песнословлю тя, богоневесто, * присноблаженную, * и славлю твое, чистая, недоуменное рождество, * яко родила еси Cпаса мира, * и клятвы свободила еси, Дево, * прадедния человечество.

*Крестобогородичен:*

На кресте тя яко узре * пригвождена, Господи, агница и Мати твоя дивляшеся, * и что видение сие, взываше, * сыне вожделенне; * сия тебе неверный собор воздаде беззаконный, * иже многих твоих чудес насладивыйся; * но слава неизглаголанному * сошествию твоему, Владыко. (с. 88)

*Канон праздника, со ирмосом на з~: и креста на з~:*

*Глас д~. Песнь а~. Ирмос:*

Колесницы фараоновы и силу его вверже в море крепкий во бранех, воспоем песнь новую, яко прославися.

Явил еси на земли зарю креста, имже диавола низложив, человеческий род спасл еси, Господи: темже поем славу твою.

Разума непокорство, крестом избавитель разори вражду, отчим благоволением. поем ему песнь нову, славно бо прославися.

Яко во едеме животное древо всадил еси, Христе, тако скипетр победотворный крест твой, световидно возсиял еси на гору святую.

*Богородичен:*

Юже пророческий провиде лик, якоже дверь небесную и неопалимую купину, тя, Дево Мати чистая, Бога рождшую познахом.

*Песнь г~. Ирмос:*

Лук сильных изнеможе, и немощствующии препоясашася силою: сего ради утвердися в Господе сердце мое.

Яко щитом защищаеми, непобедимаго креста знамением, Владыко, егоже не терпя мерзский, исчезает с демонским множеством.

Вся крест твой возвесели, распятаго тя Бога исповедающыя: и яко пресветлою и неприступною красотою осия.

*Богородичен:*

Радуйся, Мати неискусобрачная, Бога слова во утробе твоей вместившая, и рождши воплощеннаго Бога, купно и человека.

*Седален, глас д~ Подобен:*
Вознесыйся:

Показавый креста божественный образ на небеси, сущыя на земли наставити к твоему познанию, Христе Боже, днесь просия невечерняя светлость, и свет лица (с. 89) твоего на нас знаменася. того убо вси имамы вернии, оружие мира, непобедимую победу.

*Дважды.*

*Слава, и ныне, праздника.*

*Песнь д~. Ирмос:*

услышах слух твой, Господи, яко явился еси на земли, и прославих твою силу.

Тайно убо первее, чувственно же днесь, просиял еси, Христе, пречистаго креста твоего образ.

Беззаконных богоубийц дерзость, крестным образом просветив, из\ъобличил еси, Cпасе щедре.

утвердил еси Христианскую веру, невещественным твоим светом, крест нам, Христе, начертав.

*Богородичен:*

Мати чистая, благословенная владычце, егоже родила еси Бога, молитвами твоими милостива сотвори нам.

*Песнь е~. Ирмос:*

Возсиявый свет и просветивый утро, и показавый день, слава тебе, слава тебе, Иисусе, сыне божий.

Смертоносное древо во едеме адаму, древле преступившему, смерть принесе: крест же живоносный, ныне явлься, мира просвети концы.

Составивый словом первозданное сияние, яко сыну отец крест ныне светозарен написует, распеншемуся свидетельствуя божество.

Во свете незаходиме превыспренний свет, во отце узрим верою, Христе, тя сына и твой дух душам нашым просиян.

*Богородичен:*

Болезней матерних, отроковице, не познала еси, преестественно заченши Бога и рождши плотию: темже тя вси достойно славим. (с. 90)

*Песнь з~. Ирмос:*

Внегда скорбети ми, возопих ко Господу, и услыша мя Бог спасения моего.

Да покрыются убо очи беззаконных, крестныя бо доброты блистающия не могуще зрети.

Да насладятся зарею пречистаго креста, Бога ведящии, на древе распеншагося плотию.

*Богородичен:*

Яже Бога рождшая, Дево неискусобрачная, о нас, не престай, сына твоего молящи.

*Кондак, глас д~. Подобен:*
Вознесыйся:

Отверзый небеса заключенная, на небеси пресветлыя лучы, на земли возсия пречистый крест: темже сияние его действа приемше, к незаходимому наставляемся свету, и во бранех имамы его оружие мира, непобедимую победу.

*Икос:*

Знамение се страшное великаго Бога виде великий константин, и слышаше глаголющу в нем Иисусу, первее глаголавшу царю Христиан верных самодержавному: даже убо до втораго пришествия, сей твоему граду достояние сохраняя, и пребудет даже до скончания, и градом всем первоседание. стена же тому будет крест, оружие мира, непобедимая победа.

*Песнь з~. Ирмос:*

Спасый во огни авраамския твоя отроки, и халдеи убив, яже правда праведнаго уловляше: препетый Господи, Боже отец наших, благословен еси.

Вознесшееся на крест солнце в полудне, егоже зрящи чувственное солнце, лучы своя скры: препетый Господи, Боже отец наших, благословен еси.

Боговидцу во огни древле беседова и мраце: (с. 91) крестоявленным же блистанием, яко Бог славимь днесь: препетый Господи, Боже отец наших, благословен еси.

*От*
света и во свете свет соприсносущный сияя, и пречистым твоим светом, креста твоего победу показал еси: препетый Господи, Боже отец наших, благословен еси.

*Богородичен:*

Несказанно во утробе, и преестественно приемшую непременнаго Бога, за милосердие к человеком пришедшаго, благочестно воспоем яко матерь Бога нашего во веки.

*Песнь и~. Ирмос:*

Во образе ангела явльшагося в пещи огненней песнословцем, Христа Бога пойте, отроцы, священницы, благословите, людие, превозносите во вся веки.

На престоле славы видена бывша, и на древе крестнем пригвождена существом плоти, пойте, отроцы, священницы, благословите, людие, превозносите во вся веки.

Светом пречистым воображшаго на краниеве крест, на горе святей, пойте, отроцы, священницы, благословите, людие, превозносите во вся веки.

Славословяще единаго от Троицы, зарею крестною вселенную просвещающа, пойте, отроцы, священницы, благословите, людие, превозносите во вся веки.

*Богородичен:*

Неизреченно и без семене заченшую, и рождшую радость вселенныя, Христа Бога, пойте, отроцы, священницы, благословите, людие, превозносите во вся веки.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем. (с. 92)

Древле во огни же и мраце, непокоривым узаконивый: ныне же верным твоим людем, креста твоего образ начертав, паче светил сияющь: егоже достойно величаем.

Плакася тмою тварь распенших тя дерзости: ныне же благолепнейшим светом живоносный просия крест твой, Христе, церковную показа сокровенную красоту.

О тебе упование возвысивше, богатии людие твои, тебе на мольбу крест, и страшную кровь твою предлагают: по благопребытно подаждь нам, слове божий, избавление.

*Богородичен:*

Просвети нас, рождшая свет неприступный, Дево, и исполни нас веселия и радости, и божественнаго разума, чистым сердцем тя благоразумно величающыя.

*Светилен. Подобен:*
учеником:

Крест, хранитель всея вселенныя: крест, красота церкве: крест, царей держава: крест, верных утверждение, крест, ангелов слава и демонов язва.

*Дважды.*

*Слава, и ныне, праздника.*

*На литургии прокимен, глас з~:*
Возносите Господа Бога нашего, и покланяйтеся подножию ногу его, яко свято есть. *Стих:*
Господь воцарися, да гневаются людие. *Апостол к коринфяном, зачало рк~е. Аллилуиа, глас а~:*
Помяни сонм твой: *Стих:*
Бог же царь наш: *Евангелие иоанна, зачало кс~. Причастен:*
Знаменася на нас свет лица твоего, Господи.

