<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 119)

*Месяца тогоже в ф~-й день.*

*Святаго пророка исаии:*

*И святаго мученика христофора:*

*И пренесение честных мощей, иже во святых отца нашего николаа чудотворца, от мир в бар град.*

Служба его писана по сей службе.

*Стихиры пророка, глас д~. Подобен:*
Дал еси знамение.

углем божества * воплощенному очищен, * пророчеству уверися * великий и славный исаиа, * и божественную славу видети сподоблься, * многим добродетели (с. 120) богатством, и чистотою, * проповедник предполагается, * и провозвещает будущее спасение языком, * и божественное явление.

ум же и мысль * очищь, досточудне исаие, * духа благоугоден орган, * действы сего и дохновеньми * ударяемь присно, * и богомудренно сложен был еси, преславне, * на престоле седящаго * превознесенне зря, * и божественным научаяся.

Едино господьство * триипостаснаго божества, * трисвятым разумом, * непрестанно славящыя серафимы божественныя, * блаженне, видев и научився, * пророчестей уверился еси благодати, чудне: * темже твою всесвященную совершающе память, * Христу тя приводим, * молитвенника сильнейшаго.

*Ины стихиры мученика, глас тойже. Подобен:*
Яко добля:

Христофоре преславне, * Христоименитый столпе, * честное украшение благодати, * ты сильных державу низверг * мучителей посрамил еси, * и Христа яко истинна царя, и зиждителя твоего проповедал еси: * егоже божественною силою, * с небесе венец божественный приял еси, * и пребывающую славу.

Неприступным божеством, * неизреченною благостию, * и твердою светлостию просвещаемь, * мрак идольский разорив, * беззаконных шатания низложил еси светло: * и огнем и ранами одержимь, * супротивнаго стрельца * на судищи низложь, * победоносец и победитель явился еси.

Силы вышних воинств * тебе удивишася, * и мученичестии чини совозвеселишася, * праведных собори согласно возопиша, * и рукою богоначальною Бог свыше венча. * темже зовем: христофора молитвами, яко (с. 121) щедр, * спаси вся творящыя * сего божественное торжество.

*Слава, и ныне, праздника. Тропарь, глас в~:*

Пророка твоего исаии память, Господи, празднующе, тем тя молим, спаси душы нашя.

*Другий тропарь мученика, глас д~:*

одеждами от кровей украшаяйся, Господеви предстоиши царю сил, христофоре приснопамятне, отонудуже со безплотными и мученики поеши трисвятым и страшным сладкопением: темже молитвами твоими спасай стадо твое.

*Канон святых, пророка, и мученика. Творение феофаново.*

*Глас д~. Песнь а~. Ирмос:*

Воспою тебе, Господи Боже мой, яко извел еси люди из работы египетския, покрыл же еси колесницы фараоновы и силу.

Просвети мя, Господи Боже мой, и настави светло божественнаго пророка твоего славное и честное восхвалити торжество.

Боговещанная труба исаиина, огласившая землю, церковныя питатели созва, праздновати память его.

Страсти телесныя, богоносе, помыслом душевным твердо покорив, славу сподобися видети вседержителя.

*Мученика:*

Приидите, вси днесь Христоносцы, христофора память, истины свидетеля богомудраго, благочестно воспоим.

Мужески подвизався на лесть, мучителей прещения, мучениче страстоносче, крепостию Христовою утверждаемь, попрал еси.

*Богородичен:*

Жезл прозря тя, Богородице, цвет же паки из тебе воплощенное слово, провозвести славный исаиа, пречистая. (с. 122)

*Песнь г~. Ирмос:*

Лук сильных изнеможе, и немощствующии препоясашася силою: сего ради утвердися в Господе сердце мое.

Всю зарю духовную восприемь, провозгласил еси, славне, слова смотрения неизреченное таинство.

Взялся еси к высоте небесней, и благочестия светлость показал еси, идольскаго суетия ты из\ъобличив немощь.

Каменя в сионе пречестнаго, краеугольнаго, вселенную содержащаго, Владыку Христа, исаиа пророчествует, полагаема.

*Мученика:*

оружием креста ограждаемь, мучениче христофоре, раны претерпел еси, присножелаемаго наслаждаешися радуяся.

Плоть убо ранами ссецашеся, боголюбивая же твоя душа любовию питашеся, поучающися царствия, христофоре, наслаждению.

*Богородичен:*

Речение воистинну исполнися исаиино: Дева бо роди воплощенна жизнодавца, и Cпаса душ наших.

*Седален, глас д~. Подобен:*
Скоро предвари:

*От*
страстей телесных преочистив душу, славу видел еси над всеми сущаго Бога, пророче пребогате: просияв пророчества светоносными зарями, младо, рекл еси, отроча родится зиждитель, спасающий нас от тли молитвами твоими.

*Слава, седален мученика, глас тойже. Подобен:*
Явился еси днесь:

Подвиг, славне, мучения скончав, приял еси венец победы от Бога, христофоре блаженне: егоже умоли, от бед избавити нас.

*И ныне, праздника.*

*Песнь д~. Ирмос:*

Твоего на земли явления, Христе Боже, проповедуя пророк пришествие, с веселием вопияше: слава силе твоей, Господи. (с. 123)

На добродетельный возшед верх, чисто желаемому беседовал еси, и радостно пел еси: слава силе твоей, Господи.

Пророчестей исаиа благодати вверен бысть, и божие жилище показася, и небесных сил славы нетленныя сподобися.

Обновитися островом рекл еси приточно, языческим церквам, божественнаго духа исполнен, славне, таинник неизреченных быв.

*Мученика:*

Небесное наследие, мучениче, восприял еси, на земли по Христе подвизався: идольскую же погасил еси прелесть мужески лютаго демона.

Женское тебе искушение, мучениче, приношаше, якоже адаму праотцу змий прежде, но побежден быв стыдяшеся, удавления на тя простирая.

*Богородичен:*

отроча нам дадеся от пророчицы, рожденное без болезни Богоматере: егоже начальство на раме божественный исаиа проповеда.

*Песнь е~. Ирмос:*

Просвещение твое, Господи, низпосли нам и от мглы прегрешений разреши ны, блаже, твой мир даруяй.

Сокровенное свыше таинство зря, и древний совет вышняго, еже о нас смотрение, богоглаголиве, возвестил еси.

Страстей твоих, Господи, приснотекущий источник, страстей нас отмывает: пришел бо еси, Cпасе, якоже исаиа пророк научи.

Богочестивый исаиа, от Бога изшед отца, слова и святаго духа, в естестве едином, Троицу едину, неведущым проповеда.

*Мученика:*

Просвещением благодати уловил еси люди, и (с. 124) неистовство безбожных мучителей разорил еси яве, на земли, мудре, одеян свыше действом.

Небесное изволив наслаждение яве, паче земнаго, мудре христофоре, претерпел еси крепко мучения болезни, крестом укрепляемь.

*Богородичен:*

На облаце, Господи, седящаго чисте, всепетыя матере, исаиа виде тя ясно, египетския низлагающа идолы.

*Песнь з~. Ирмос:*

Возопи, прообразуя погребение тридневное, пророк иона, в ките моляся: от тли избави мя, Иисусе, царю сил.

Духом воображен исаиа, узре на престоле господьства славу блещащуся, песнословимую трисвятым гласом, тричисленную.

Ко устом боящымся твоим приносит угль, исаие, серафим, клещами взем, и Богу пророка совершает, тайно освященна.

Сбытие издалеча зря проречений исаиа, умно со ангелы радуется, и играя славит, исполнившаго его проповедания.

*Мученика:*

Не к крови, ни к плоти брань взем доблий, но начала побеждаше и демоны, невидимою силою сына божия укрепляемь.

Возлюбив благолепно желаний край, страстотерпче, не чул еси болезней стружемь, мысль твою возвышая всегда ко владыце твоему.

*Богородичен:*

Деву во утробе заченшую зря, и рождшую, исаиа пророк славный, воплощенна слова сына божия, ныне радуется.

*Кондак, глас в~. Подобен:*
В молитвах:

Пророчества дарование прием, пророкомучениче, исаие богопроповедниче, всем из\ъяснил еси вочеловечение господне, возгласив велегласно концем, се Дева во чреве приимет. (с. 125)

*Икос:*

Вси снидемся, иже во странах, воспети достойно исаию, вернии, во пророцех дивнаго: той бо конец пророчества восприим, мир просвещает, всем вкупе тайну божественнаго соединения провозвестив, с теми всеми возопив: с нами Бог невидимый, се Дева во чреве приимет.

*Песнь з~. Ирмос:*

Авраамстии иногда в вавилоне отроцы пещный пламень попраша, песньми взывающе: отец наших Боже, благословен еси.

Спасительное нам приходящее зря исаиа избавление, приидет, возопи: отец наших Боже, благословен еси.

Пророчества благодатию, и мучения венцем, исаиа увязеся, крепость моя и пение. мое: отец наших Боже, благословен еси.

Благочестия пределы, и жития законы, богоносным языком положил еси, пророче богодухновенне: отец наших Боже, благословен еси.

*Мученика:*

Мучения путь терпением текий христофор, в небесных. живет селех, поя: отец наших Боже, благословен еси.

Нечестия пламень, благочестия росою христофор увяди, в песнех зовый: отец наших Боже, благословен еси.

*Богородичен:*

Девства видев, пачеестественное рождество, и чистоты светлость, исаиа возопи: отец наших Боже, благословен еси.

*Песнь и~. Ирмос:*

В вавилоне отроцы божественною распалаеми ревностию, мучителя и пламене прещение мужески попраша, и посреде огня ввержени, орошаеми пояху: благословите, вся дела господня, Господа.

Веселия ризою жениховою обложен образно, радуется ныне весело исаиа славный, и божественныя пищи (с. 126) наслаждаяся, со ангелы вещает: благословите, вся дела господня, Господа.

Бога первее отлучившиися, демонскими прельщеннии словесы, праведно отступиша земли чистыя окаяннии, пророка гласовом последованно, и пети не могут: благословите, вся дела господня, Господа.

Прелесть оставивше, к божественному притекоша сиянию, множества язык, и Христове церкви обручишася, якоже древле рече исаиа, и песньми ныне поют: благословите, вся дела господня, Господа.

*Мученика:*

Идолонеистовства, нагло приражаема волна, мученическими отсекашеся твердыми супротивообразными противлении, за Христа приемлющих беды, и вопиющих: благословите, вся дела господня, Господа.

В царскую багряницу, обагренную от кровей твоих, мучениче, красно одеян ныне, христофоре непобедиме, со ангельскими лики ликуеши, и поеши содетелю твоему: благословите, вся дела господня, Господа.

*Богородичен:*

Дева Богомати отроковица, яко младенца держит слова, всем дающаго жизнь, и вся сотворшаго, якоже рече прежде исаиа, и радуяся взываше: благословите, вся дела господня, Господа.

*Песнь ф~. Ирмос:*

Ева убо недугом преслушания клятву вселила есть: ты же Дево Богородице, прозябением чревоношения, мирови благословение процвела еси. тем тя вси величаем.

Престолу предстал еси светло, богоприятне, Владыки сил: славы же того насладився, твоего благочестия собирая плоды, всеблаженне славне. тем тя вси величаем.

Приидите, ныне, света пророческаго дарования желающии, прияти книгу усердно исаии, богоразумия (с. 127) исполнену: твердым желанием внимаем, да божественныя зари исполнимся.

Духом светлости яве осияемь, исаие богоносе, вся верою творящыя честную твою и светоносную память, моли спасение получити: да тя вси величаем.

*Мученика:*

Венец светел, яко победитель, прием, христофоре всеславне, сцарствуеши владыце, тя в муках укрепльшему, и руку живоносну подавшему, одолети злоначальника.

Кровию мученическою светло омывся, озарился еси, пречудне, ныне же в девственнем чертозе, с женихом радуяся вшел еси: мира же миру прося, не престай, мучениче славне.

*Богородичен:*

угля мысленнаго, чистая богоневесто, исаиа егоже виде, носиши на руку, Богомати, зраку нашему соединяема, и миру спасение светло подающа: тем тя вси величаем.

*Служба иже во святых отца нашего николаа архиепископа, мир ликийских чудотворца.*

*На вечерни поем:*
Блажен муж: *а~ антифон.*

*На*
Господи, воззвах, *стихиры праздника г~: и святаго е~. глас и~. Подобен:*
На небо текущее:

На небо добродетелей возшед превысоких, чудотворец явился еси в мирех, славне: телом в баре почивая, духом везде верныя посещаеши, и вся от бед из\ъимаеши, достойно честь приемля, во святителех прославляешися, Христов угодниче блаженне. тя ныне молебно призывающе, умильно глаголем: помолися, (с. 128) святителю николае, спасу всех, умирити мир, и спасти душы нашя.

Молебными песньми, сошедшеся, празднолюбцы, нашего заступника честное пренесение радостно восхвалим, иже вся страны просвещает чудесы, и скорбящыя божественне утешает, обидимыя избавляет, иже милостынею Бога одолжи, и того ради прият стократное воздаяние. к немуже вси мы взываем: помолися, святителю николае, спасу всех, умирити мир, и спасти душы нашя.

Ангельская жилища достиг добродетельми, предстоиши владыце твоему Христу, емуже раб благопокорив был еси. и от раки миро точиши, верным пособствуя чудесы твоими, и к Богу приводя благочестивыя. не от бара ныне призываем тя, но от горняго иерусалима, идеже радостно ликуеши со апостолы и пророки, и святители: помолися, богоносе николае, спасу всех, умирити мир и спасти душы нашя.

*Слава, глас з~:*

Святителей удобрение и отцев славу, источника чудес, и верных заступника великаго, сошедшеся, о празднолюбцы, песненными похвалами воспоем, глаголюще: радуйся, мирянов хранителю, и первоседателю честный, и столпе неподвижимый: радуйся, светильниче всесветлый, иже мирския концы просвещая чудесы: радуйся, скорбящих божественная радосте, и обидимых (с. 129) теплый предстателю. и ныне, всеблаженне николае, не престай моляся Христу Богу, о верою и любовию чтущих приснорадостную и всепразднственную память твою.

*И ныне, праздника.*

*Вход. Прокимен дне. и чтения.*

*Притчей чтение.*

[Глава и~] Память праведнаго с похвалами, и благословение господне на главе его. Блажен человек, иже обрете премудрость: и смертен, иже уведе разум. Лучше бо сию куповати, нежели злата и сребра сокровища. Честнейшая же есть камений многоценных: все же честное недостойно ея есть. Долгота бо дней, и лета живота в деснице ея: в шуице же ея богатство и слава: от уст ея исходит правда, закон же и милость на языце носит. [и~] Послушайте убо мене, о чада! честная бо реку: и блажен человек, иже пути моя сохранит: исходи бо мои, исходи живота, и уготовляется хотение от Господа. Сего ради молю вас, и предлагаю мой глас сыновом человеческим: яко аз премудрость устроих, совет и разум, и смысл, аз призвах. Мой совет и утверждение, мой разум, моя же крепость. Аз мене любящыя люблю, ищущии же мене обрящут благодать. Разумейте убо, незлобивии, коварство, ненаказаннии же, прилагайте сердца. Послушайте мене и паки, честная бо реку: и отверзу от устен правая, яко истине поучится гортань мой, мерзски же предо мною устны лживыя. С правдою вси глаголы уст моих: ничтоже в них стропотно, ниже развращенно. Вся права суть разумевающым, и проста обретающым разум. Научаю бо вас истине, да будет о Господе надежда ваша, и исполнитеся духа. (с. 130)

*Притчей чтение.*

[Глава и] уста праведнаго каплют премудрость, язык же неправеднаго погибнет. устне мужей праведных каплют благодати, уста же нечестивых развращаются. [а~и] Мерила льстивая, мерзость пред Господем, вес же праведный приятен ему. Идеже аще внидет досаждение, тамо и безчестие: уста же смиренных поучаются премудрости. Совершение правых наставит их, и поползновение отрицающихся упасет их. не пользуют имения в день ярости, правда же избавит от смерти. умер праведный, остави раскаяние: наручна же бывает и посмеятельна нечестивых пагуба. Правда непорочнаго исправляет пути, в нечестие же падает неправда. Правда мужей правых избавит их: безсоветием же пленяются беззаконнии. Скончавшуся мужу праведну, не погибнет надежда: похвала же нечестивых погибнет. Праведник от лова убегнет, в негоже место предается нечестивый. Во устех нечестивых сеть гражданом, чувство же праведных благоспешное. Во благих праведных исправится град, и в погибели нечестивых радование. Во благословении правых возвысится град, усты же нечестивых раскопается. Ругается гражданом лишенный разума, муж же мудрый безмолвие водит.

*Премудрости соломони чтение.*

[Глава д~] Праведник, аще постигнет скончатися, в покои будет. Старость бо честна не многолетна, ниже в числе лет исчитается: седина же есть мудрость человеком, и возраст старости, житие нескверное. Благоугоден Богови быв, возлюблен бысть, и живый посреде грешник, преставлен бысть. Восхищен бысть, да не злоба изменит разума его, или лесть (с. 131) прельстит душу его. Рачение бо злобы помрачает добрая, и парение похоти пременяет ум незлобив. Скончався вмале, исполни лета долга: угодна бо бе Господеви душа его: сего ради потщася от среды лукавствия. Людие же видевше, и не разумевше, ниже положше в помышлении таковое: яко благодать и милость в преподобных его, и посещение во избранных его.

*На литии стихиры самогласны, глас в~:*

отче николае, аще и мирская страна молчит, но мир весь, иже тобою просвещенный, мира же благоухании, и чудес множеством, взывает благохвальными песньми, и спасшиися тобою, осужденнии. с сущими в мирех и мы поюще вопием: моли, спастися душам нашым.

*Глас д~:*

отче николае, пресвятаго духа мироположница сый, яко в мирех благоухаеши, божественными ароматы Христовым бо апостолом подобник быв, вселенную обходиши словесы чудес твоих. темже и дальным яко близ во сне являяся, от смерти избавляеши, иже неправедным судом умрети имущыя, спасая преславно от бед многих, призывающих тя. темже и нас от находящих лютых свободи, твоими молитвами, присно восхваляющих тя.

*Глас и~.*

Доблестей твоих, преподобне отче, плод, просветил есть верных сердца, кто бо слыша безмерное твое смирение, и терпению не удивися, яже к нищым тихости, к скорбящым утешению; вся боголепно научил еси, святителю николае: и ныне неувядаемым венцем увязлся еси, молися о душах наших.

На хвалу потекл еси господню, николае, во временней жизни, и той тя прослави на небесней, и истинней (с. 132) жизни: темже дерзновение стяжав к нему, моли спасти душы нашя.

*Слава, глас з~:*

Благий рабе верный, делателю винограда Христова, ты и тяготу дневную понесл еси, ты и данный ти талант возрастил еси, и по тебе пришедшым не завидел еси. темже врата небесная отверзошася тебе, вниди в радость Господа твоего, и моли о нас, святе николае.

*И ныне, праздника.*

*На стиховне стихиры, глас д~. Подобен:*
Яко добля:

Звезду незаходимую * всесветлаго солнца, * небо духовное, * поведающее славу божию спасительную, * божественнаго проповедника, * просвещника языком, * реку, изливающую воды разума, * и напаяющую верных сердца, * да ублажим николаа, преславнаго святителя.

*Стих:*
Честна пред Господем смерть преподобных его.

Морем, святителю, быша шествия твоя, * из мир ликийских в бар град: * взятся бо от гроба ковчег твой, * и к западом дойде о востока, * благочестно последовавшым монахом, * иже при гробе твоем, * честь ти творившым, * мановением Владыки всех, * николае преславне.

*Стих:*
Священницы твои облекутся в правду, и преподобнии твои возрадуются.

Кораблеплаванием ти, * воду блаженну содея, * и ко граду бару пришед, * миро источил еси, славне, * и страсти неисцельныя исцеляя, * ту сущым был еси прибежище * и заступник, и избавитель, * ко всех царю и спасу моляся, * николае святителю.

*Слава, глас з~. Самогласен:*

Человече божий и верный рабе, слуго Господень, мужу (с. 133) желаний, сосуде избранный, столпе и утверждение церкве, царствия наследниче, не премолчи, вопия за ны ко Господу.

*И ныне, праздника. Тропарь, глас д~:*

Приспе день светлаго торжества, град барский радуется, и с ним вселенная вся ликовствует, песньми и пеньми духовными: днесь бо священное торжество, в пренесение честных и многоцелебных мощей, святителя и чудотворца николаа, якоже солнце незаходимое возсия, светозарными лучами, разгоняя тму искушений же и бед от вопиющих верно: спасай нас, яко предстатель наш, великий николае.

*Слава, и ныне, праздника.*

*На утрени, на*
Бог Господь, *тропарь праздника, и святаго.*

*По а~-й стихологии, седален праздника, дважды.*

*По в~-й стихологии, седален святителя, глас д~. Подобен:*
удивися:

удивил еси, Владыко, святителя твоего во странах, подав ему чудес благодать, недуги различныя от человек отгоняти, и сущыя во узах избавляти, обидимыя же от лютых из\ъимати. емуже молебно вопием: святый николае, избави нас от враг наших.

*Дважды.*

*Слава, и ныне, праздника, или Богородичен:*

Нечистых помышлений моих множества, и безместных мыслей обуревания кто изрещи может, пренепорочная; настояния же безплотных враг моих и сих злобу кто исповесть; но твоею мольбою, благая, сих ми всех избавление даруй.

*По полиелеи седален, глас а~. Подобен:*
Гроб твой:

Освящ себе житием совершенным, явился еси святитель Бога вышняго, от негоже укрепляемь, еретичествующих уста заградил еси: тем твое пренесение светло празднуем, Христа Бога величающе.

*Дважды.*
(с. 134)

*Слава, и ныне, праздника, или Богородичен:*

Безневестная чистая Богородице Дево, едина верных предстательство и покрове, бед и скорбей, и лютых обстояний всех избави, на тя упование, отроковице, имущих, и душы нашя спаси божественными мольбами твоими.

*Степенна, а~-й антифон д~-го гласа. Прокимен, глас д~:*
Честна пред Господем смерть преподобных его. *Стих:*
Что воздам Господеви о всех, яже воздаде ми; Всякое дыхание: *Евангелие иоанна, зачало л~е от полу.*

*По н~-м псалме стихира, глас з~:*

Наследниче божий, сопричастниче Христов, служителю Господень, святе николае, по имени твоему тако и житие твое: спросия бо седине разум, свидетельствоваше светлость лица твоего, душевное незлобие: извествоваше кротость, слова молчаливое. жизнь твоя славна, и успение со святыми, моли о душах наших.

*Канон, праздника со ирмосом на з~, и святаго на и~.*

*Канон святаго.*

*Глас и~. Песнь а~. Ирмос:*

Песнь возслем, людие, чудному Богу нашему, свободившему Исраиля от работы, песнь победную поюще и вопиюще: поим тебе единому владыце.

Песнь устен моих приими, благодателю Христе, и уясни ми язык, не поминая многих моих грехов: да воспою честное житие твоего святителя, в память пренесения мощей его.

Чудотворный дар прием, и терпения венцы, святительством украшаяся, Богу помолися, отче, прегрешений прощение даровати нам, славящым твое пренесение.

Пастырь Христова стада, отче, иным овцам посылаешися, к латинскому языку, да вся удивиши (с. 135) чудесы твоими, и ко Христу приведеши, блаженне: емуже и о нас молися непрестанно.

*Богородичен:*

Далече бывше иногда язычестии народи, рождеством твоим, Богородице, к Богу приближихомся: ты бо мене обожившаго породила еси, и древния клятвы свобождшаго своею кровию.

*Ин канон николаа.*

*Глас д~. Песнь а~. Ирмос:*

Отверзу уста моя и наполнятся духа, и слово отрыгну царице матери, и явлюся светло торжествуя, и воспою, радуяся, тоя чудеса.

Просвети душу и сердце, молютися, светодавче: твари содетелю, дар подаждь ми, воспеванием пети твоего угодника пречестнаго, имже мир от скорби избави.

Небесную ты обрет премудрость, яко таланта врученнаго благоупотребил еси: тою бо разорив противобожную лесть, умудрил еси люди божественным учением.

*Богородичен:*

Зачинается превечный, и совершенный обновляется, из отроковицы детищь раждается, егоже проповедал еси во двою существу, во единой же впостаси, богоблаженне.

*Катавасиа праздника.*

*Песнь г~. Ирмос:*

Небеснаго круга верхотворче, Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

Незлобивый нравом, и кроткий образом, житие имея ангельское, богоблаженне николае: не престай о нас моляся единому человеколюбцу.

Кий град, блаженне, не имеет тебе помощника; кая ли душа не призывает твоего имене; или коего (с. 136) места не присещаеши духом, твоими чудесы удивляя вся, николае;

Барский убо град прият тело твое, но дух твой в вышнем иерусалиме, идеже ликуеши со пророки и апостолы, и святители, купно, моляся о нас единому человеколюбцу.

*Богородичен:*

Просвещение ми испроси, пречистая владычце, омраченному грехи многими, порождшая свет всему миру: и страстную мглу далече отжени, едина богоблаженная.

*Ин. Ирмос:*

Твоя песнословцы, Богородице, живый и независтный источниче, лик себе совокупльшыя духовно утверди, в божественней твоей славе венцев славы сподоби.

Печальнии тя обретохом крепкое утешение, помраченнии свет, и злых изменение, иже скорбьми одержимии, священнейший отче.

Святителю николае, божия уста быв, из уст волка неприязненна люди избавил еси, славне, и привел еси творцу дар, даяй исцеление всем.

*Богородичен:*

Един родитися изволи плотию из тебе выше слова сый слово, Богомати пречистая, избравый слугу себе и учителя народом иерарха николаа.

*Кондак праздника и икос, и седален святителя, глас а~.*

*Подобен:*
Гроб твой:

Пренесение твоих честных мощей положение нам бысть празднества светла, святителю Господень прехвальный: еже хвалим благочестно, и радостно чтуще тя света. незаходимаго солнца, верным доброто, николае.

*Дважды.*

*Слава, и ныне, праздника.*
(с. 137)

*Песнь д~. Ирмос:*

Всел еси на кони, апостолы твоя, Господи, и приял еси рукама твоима узды их, и спасение бысть еждение твое верно поющым: слава силе твоей, Господи.

Светом вышняго озаряемь, святителю, мое сердце просвети, и тму греховную отжени: да радуяся пою твое святое пренесение.

Возступль на лествицу добродетелей, блаженне, чудотворец явился еси по всей земли, николае, и сего ради от мир барстии людие приемлют святыя мощи твоя.

Иереи вернии о тебе хвалятся, и князи Христолюбивии призывают тя, во бранех помощника: и мы недостойнии подвизаем тя к Богу за ны молитися, николае.

*Богородичен:*

Чины ангельския удивляет, Богородице, тайны твоея глубина, бесы же смущает твоя икона: ейже мы кланяемся, чтуще тя божию матерь.

*Ин. Ирмос:*

Неизследный божий совет, еже от Девы, воплощения тебе вышняго, пророк аввакум усмотряя, зовяше: слава силе твоей, Господи.

Начальна, богогласе, света божия причастием, вторый явился еси, сиянием просвещающь мрачныя, яко рачитель добродетели преизящен славою.

Избави стадо твое от греховныя бури, бед же и волн противных, вводя ны присно к пристанищем безволненным спасительными твоими молитвами.

*Богородичен:*

Естеством несказаннаго вышняго света, милосердием пребогатаго, рождшая неизреченно, обнищавшыя ны, пречистая, божиими дары обогати. (с. 138)

*Песнь е~. Ирмос:*

Мрак души моея разжени, светодавче Христе Боже, началородную тму изгнав бездны, и даруй ми свет повелений твоих, слове, да утреннюя славлю тя.

В мирех престол имел еси, в бар тело преселил еси, и духом на небеси пребываеши, святителю николае, со апостолы, яко преемник: с нимиже о нас моли, поющих твое пренесение.

Всех Христиан надеждо, и обидимых велий заступниче, и болящих целителю, печальных утешителю, и к Богу от человек ходатаю, отечеству нашему мир испроси, и спасай ны от поганых нахождения.

Погруженную душу мою многими страстьми, николае, умерщвленную грехопадением, оживи твоими молитвами, и направи на покаяние: да с верными всеми твое славлю пренесение.

*Богородичен:*

Егоже тмы ангельския, и серафимская множества ужасаются, и разумная тварь трепещет, того яко младенца, Дево, питаеши: егоже образно на руку твоею видяще, всегда покланяемся.

*Ин. Ирмос:*

ужасошася всяческая о божественней славе твоей: ты бо, неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

Многим чудотворением красне нозе стяжав, всем благая благовестил еси: от вражды ветхия свободны творя, божественным учением, спаси ны, священноначальниче.

Бога благоволением на хребет морский всед, и со благоговейными мужи многу пучину прешед, ко граду барску пришел еси, блаженне николае.

*Богородичен:*

Щит верным, божия Мати Дево, тя воистинну (с. 139) славим, ангельски зовуще ти: радуйся, благословенная и благодатная, слышание и глаголание страшно, и дивно покоище владыце твари всякия.

*Песнь з~. Ирмос:*

Якоже пророка избавил еси из глубины преисподния, Христе Боже, и мене от грехов моих избави, яко человеколюбец, и управи живот мой, молюся.

Яко от окрина, от божественныя твоея церкве нескудно приемлем здравие телесем и душам очищение, святителю николае: чудеса бо точиши благодатию, несомненною верою уповающым на тя.

*От*
напастей различных, и бед лютых, и скорбей одержащих ны, и от различных злых, отче, яко Христов угодник преславный, избави рабы твоя, достодолжно чтущыя твое святое пренесение.

Греховным мразом истерп, и житейским ветром пореваемь, яко другое солнце, отче, подобие твоего образа видев, твоими молитвами да согреюся, служителю Христов николае.

*Богородичен:*

Земных ум небесныя тайны не увесть, ни тварь творца разума домыслится: преходит бо ум человечь, от Девы рождество господне. ейже молящеся верою, грехов прощение приимем.

*Ин. Ирмос:*

Божественное сие и всечестное совершающе празднество, богомудрии, Богоматере, приидите, руками восплещим, от нея рождшагося Бога славим.

Люди божия ко спасению устроивый, во плоти явльшагося многия ради благости, проповедниче николае, и язык учителю, спаси ны наставлением твоим.

Имевый путь море, и стези воды, умоли у Господа, еже нам море житейское преплыти без вреда, и стезею вод слезных достигнути царствие небесное. (с. 140)

*Богородичен:*

Ты дверь царя небес, и храм славы его, Дево всепетая, отверзи нам двери милосердия, и введи ны молитвами твоими в жилища небесныя славы.

*Кондак глас г~. Подобен:*
Дева днесь:

Взыде яко звезда от востока до запада, твоя мощи, святителю николае, море же освятися шествием твоим, и град барский приемлет тобою благодать: нас бо деля явился еси чудотворец изящный, предивный и милостивый.

*Икос:*

Воспоим ныне святителя песньми, мирским людем пастыря и учителя, да молитвами его просветимся: сей бо явися чист весь, нетленен духом, Христу принося жертву непорочну, чисту, Богу благоприятну, яко святитель очищен и душею, и телом. темже сый истинно церкви предстатель и поборник сея, и чудотворец изящен, предивен и милостив.

*Песнь з~. Ирмос:*

На поле деире иногда мучитель пещь постави на мучение богоносных, в нейже три отроки песнословяху единаго Бога, троично воспеваху глаголюще: отец Боже, благословен еси.

Днесь радуются ангели божии, рыдает же демонское множество: спасл бо еси люди от напасти, и отгнал еси духи темныя. тем достойно одолевый нарицаешися, сего ради вопием Господеви: отец наших Боже, благословен еси.

Одержимии печалию немощи, различными недуги утруждени, с верою к раце твоей влекутся, и получивше твою милость, быстрообразно отходят, радостно Господеви поюще: отец наших Боже, благословен еси.

Предстоят ти, блаженне, собори правоверных людей, (с. 141) и хвалятся о тебе церковнии учители: прославляют же тя цари, яко заступника. мы же ти молимся, спаси ны, николае, поющыя Господеви: отец наших Боже, благословен еси.

*Богородичен:*

О како Cпаса моего воспою, егоже трепетно хвалят ангели; но ты, Мати, настави мя, и милосердие сыновнее благоутробием твоим понуди, помиловати ны, на тя уповающыя, яко ты за ны молящи его, от муки избавиши.

*Ин. Ирмос:*

Не послужиша твари богомудрии паче создавшаго, но огненное прещение мужески поправше, радовахуся поюще: препетый отцев Господь и Бог, благословен еси.

Вещей суетством всему уму человеческому обуявшу, яко солию даждь цельбу словом твоим, и пети Господеви научи: препетый отцев Господи и Бог, благословен еси.

О преславная твоя чудеса, яже сотворил еси. недуги бо исцеляеши, и бед избавляеши, всем вопити повелевая Господеви: препетый отец наших Боже, благословен еси.

*Богородичен:*

Нашему смирению заступница и стена, богородительнице чистая, ты еси. иже раби твои суще, всегда вопием Господеви: препетый отец наших Боже, благословен еси.

*Песнь и~. Ирмос:*

Ангели и небеса, на престоле славы седящаго, и яко Бога непрестанно славимаго, благословите, пойте и превозносите его во веки.

Ангели небес яко служителя тя восприемлют, пророцы и апостоли яко клеврета сретают, сам Господь тебе восприемлет: мы же грешнии милости просим.

Велика власть от Бога вдана ти есть, николае: море повинуется, воздух слушает, и языцы покаряются, видяще преславная твоя чудеса. (с. 142)

Новому Исраилю, Христианскому народу, Cпасе, славнейши моисеа показал еси твоего святителя николаа, от всех зол нас избавляюща.

*Богородичен:*

Очищение грехов, яко Мати божия, испроси, и руку ми простри, госпоже, погруженному во глубине нечаяния: да надеждею востав, превозношаю тя во веки вся.

*Ин. Ирмос:*

отроки благочестивыя в пещи рождество Богородичо спасло есть, тогда убо образуемое, ныне же действуемое, вселенную всю воздвизает пети тебе: Господа пойте, дела, и превозносите его во вся веки.

Возрасл еси яко цвет благоуханен, мирския земли, славне, всем принося благоуханныя вони, целебныя дары хвалящым тя, и поющым: Господа воспевайте, дела, и превозносите его во вся веки.

Искапавый божия благодати сладость, яко гора масличная елей, море имел еси путь безбедствен благодатию Господа, емуже сладце зовем: Господа воспевайте, дела, и превозносите его во вся веки.

*Богородичен:*

Ликов премирных со удивлением, раждаеши и пребываеши присно Дева: слово бо родила еси, человека бывша непреложна божеством, емуже вси поем: Господа воспевайте, дела, и превозносите его во вся веки.

*Песнь ф~. Ирмос:*

Благословен Господь Бог Исраилев, воздвигнувый рог спасения нам, в дому Давидове отрока своего: в нихже посети нас восток с высоты, и направил ны есть на путь мира.

Благословен Господь Бог наш, яко прослави святителя во странах, чудес струи испущающа, в мирех и в латинех вся исцеляюща, и в россии милостивно посещающа. (с. 143)

Честным сном уснул еси, и тело в бар пользы ради пустил еси, неусыпный быв заступник, всем верою призывающым тя, молитвами твоими, николае.

Благословен небесе и земли творец, Бог вседержитель, отец безначальный и всесильный, и сын прежде век, от недр отрыгновенное слово, имже вся быша яже о нас, и дух исходяй святый, Троице святая, слава тебе.

*Богородичен:*

Извитием словес, по достоянию тя похвалити не достизаю, небесных сил пребольшу, и твари всея честнейшу, Бога и творца порождшую плотию: егоже моли, Богородице, да помилует ны в день судный.

*Ин. Ирмос:*

Всяк земнородный да взыграется, духом просвещаем, да торжествует же безплотных умов естество, почитающее священное торжество Богоматере, и да вопиет: радуйся, всеблаженная Богородице, чистая приснодево.

Память твоя днесь приносит празднество, апостольский лик и мученический собор радуется, и праведнии дуси, вернии же тя песньми славим, вопиюще: от всех скорбей, святителю Христов, избави ны.

Преславная память твоя нам возсия, светло просвещающи верныя, святителю Христов николае мудре. темже молим тя, помяни всех нас, и от противныя напасти всякия молитвами твоими избави.

*Богородичен:*

умертви нашя плотския страсти и похоти, богородительнице чистая: устави и страстей наших бурю, утоли волнение помыслов: укрепи, благословенная пречистая, сердца верно чтущих тя заступницу.

*Светилен. Подобен:*
Жены, услышите.

Велика чудеса твоя, пресвятый николае, яко явился еси (с. 144) во сне богомудрому константину, и три воины спасл еси, без вины на смерть осужденныя: тако и нас спаси от напрасныя и вечныя смерти, пресвятый николае, святителю Господень.

*Дважды.*

*Слава, и ныне, праздника.*

*На хвалитех стихиры на д~, глас а~. Самогласны:*

Воззрев неуклонно на высоту разума, и узрев неявленныя премудрости глубину, и учении мир обогатил еси, отче, о нас присно молися Христу, святителю николае.

Человече божий и верный угодниче, и строителю того таин, и мужу желаний духовных, столпе одушевленный, и вдохновенный образ, яко божественное бо сокровище тя мирская церковь чудящися прияла есть, и молитвенника о душах наших.

*Глас в~:*

Правило веры и образ кротости, яви тебе стаду твоему Христос Бог, святителю николае: в мирех убо благоухающу ти, всюду сияют светло божественная твоя исправления, сирых и вдовиц предстателю. темже молися непрестанно, спасти душы нашя.

отче николае, мироположница мощей твоих миры обогащает, в нихже и связанныя неправедно осужденныя, во сне царю явлься, и твоим явлением свободил еси от смерти и уз, и темницы: но и ныне, якоже тогда, и присно явлением твоим явися, моляй о душах наших.

*Слава, глас е~:*

Вострубим трубою песней, взыграем празднственная, и ликовствуем радующеся, в молебное торжество богоноснаго отца, цари и князи да стекутся, иже сонным страшным явлением царя препирающа, неповинно держимыя три отпустити воеводы. да воспоют пастыри и учители, доброму пастырю подобноревнительна (с. 145) пастыря, сошедшеся восхвалим, иже в недузех врача, в бедах избавителя, грешнии заступника, нищии сокровище, и иже в скорбех утешителя, спутника путешествующии, на мори сущии правителя, и вси везде тепле предваряюща, великаго святителя восхваляюще, сице рцем: пресвятый николае, предвари и избави нас от настоящия беды, и спаси стадо твое молитвами твоими.

*И ныне, праздника.*

По трисвятом, тропарь святаго: слава, и ныне, праздника. Славословие *великое. Ектении. И отпуст. Знаменуются же братия святым елеем, от кандила святаго. И час а~, и конечный отпуст.*

*На литургии блаженна от канона праздника, песнь рядовая: и святаго песнь г~, на д~. Прокимен глас з~:*
Восхвалятся преподобнии во славе, и возрадуются на ложах своих. *Стих:*
Воспойте Господеви песнь нову, яко дивна сотвори Господь. *Апостол ко евреем, зачало тл~е. Аллилуиа, глас в~:*
Священницы твои облекутся в правду, и преподобнии твои возрадуются. *Евангелие луки, зачало к~д. Причастен:*
В память вечную:

