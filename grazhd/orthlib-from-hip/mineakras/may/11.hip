<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 154)

*Месяца тогоже в а~и-й день.*

*Обновление царя града: И святаго священномученика мокиа.*

*И святых равноапостольных мефодиа и кирилла, учителей словенских.*
Служба их писана в приложении.

*Стихиры священномученика, глас д~. Подобен:*
Яко добля:

Якоже светозарное солнце * от запада возсиял еси, * озаряя всю подсолнечную * молниями страдания, богомудре пребогате, * страдальцев удобрение, * иереев благолепие, * равностоятелю святых ангелов, прелести крепость потребивый, богоблаженне мокие.

Благочестием разжигаемь, * и страданием из\ъощрен, * и мужеством, мокие, помазан, * небокованен был еси, славне, мечь, * ополчения врагов * до конца потребляющь. * темже днесь светлую и светоносную * и святую празднуем твою память, * слава мучеников и похвала.

И колесы сокрушаемь, * и огнем попаляемь, * и зверем, блаженне, пометаемь, * и изгнанием оскорбляемь, * и мечем усекаемь, * не отверглся еси Христа, * ни идолом пожерл еси. * темже приял еси венцы победныя, * и причелся еси ликом безплотных, * о всем мире моляся.

*Слава, и ныне, праздника.*
(с. 155)

*Тропарь, глас д~:*

И нравом причастник, и престолом наместник апостолом быв, деяние обрел еси, богодухновенне, в видения восход: сего ради слово истины исправляя, и веры ради пострадал еси даже до крове, священномучениче мокие, моли Христа Бога, спастися душам нашым.

*Слава, и ныне праздника.*

*Канон. Глас д~. Песнь а~. Ирмос:*

Отверзу уста моя и наполнятся духа, и слово отрыгну царице матери, и явлюся светло торжествуя, и воспою, радуяся, тоя чудеса.

К широте, блаженне, твоих похвал, направи ума моего тесноту, и свет низпосли сердцу моему, поющу светоносную и славную память твою, мучениче прехвальне.

Звезду многосветлую церковь познавает тя, тоя твердь уясняющаго светлостию страданий твоих, преблаженне, мучеников украшение, мокие всемудре.

Твоими кровьми безбожие разорил еси, подвиги бранными враги разразил еси, снедаемь огнем, нечествующих всю попалил еси суету.

Железом стружемь, и огнем оскорбляемь, злата светлейши, мокие, был еси, из\ъображение Христовых страстей, и веры поборник, богоблаженне.

*Богородичен:*

Радости нам ходатаица, яко приимши исполнение всего божества, явилася еси, всенепорочная. темже вси тебе радуйся, якоже ангел, согласно взываем, богорадованная.

*Песнь г~. Ирмос:*

Не мудростию и силою, и богатством, хвалимся, но (с. 156) тобою, отчею впостасною мудростию, Христе: несть бо свят, паче тебе, человеколюбче.

Обнажен к подвигом и к борением отлучился еси, силою креста немощь твою укрепляя: темже велехвальнаго змия низложил еси.

Смертию временною, безсмертное благославие, болезней ради плотских, вечное наслаждение обрел, якоже возжелал еси, мучениче непобедиме.

К нетлению от тли воистинну прешел еси крайнею любовию, радостно вместился еси, ангелом сопричастник быв, мокие.

*Богородичен:*

Тя премудрость божия прчистое селение обретши, от твоих чистых кровей воплощается, и по рождестве нетленну показа.

*Седален, глас д~. Подобен:*
Вознесыйся:

Нарочитый всем страстоносец, врага до конца смиривый, и огненное мучение претерпевый крепко, мокий славный, похвалами да почтен будет: сей бо претерпе нестерпимыя муки, и усечен быв во главу, ко Христу венценосец взыде радуяся.

*Слава, и ныне, праздника.*

*Песнь д~. Ирмос:*

Седяй в славе на престоле божества, во облаце легце прииде Иисус пребожественный, нетленною дланию, и спасе зовущыя: слава, Христе, силе твоей.

Кожаных риз ветхаго умерщвления совлеклся еси, блаженне, всюду телом стружемь, во одежду нетления облеклся еси, и наслаждаешися древа жизни радуяся.

украсился еси благозрачием добродетелей, преславне, уяснился еси болезньми добротворнаго страдания, уподобився ангелом, якоже бо безплотен сломления и раны претерпел еси. (с. 157)

Безбожия глубина тя никакоже погрузи: державною бо рукою тя содетель спасе, реки мук не поколебаша души твоея столпа, мудре, непоколеблемаго.

*Богородичен:*

Иже волею вся создавый хотением, от твоих кровей плоть себе созда: и во двою существу един происходит, Мати Дево, спасая нас благостию.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из\ мрачна неведения верою воспевающыя тя.

Тя силу державну на врага невидимаго мученик твой стяжав, некрепкую сего крепость, Христе, низложи.

Твоими кровьми земля освятися, блаженне, твоими ранами уязвися демонский полк, богомудре досточудне.

Тя имущи светла бисера, и честна, во увязении своем, честная церковь, всеблаженне, украшается.

*Богородичен:*

Свет безлетный нам, отчее сияние, родила еси под летом, богатством благости бывша, всенепорочная.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Любовию и надеждею, и верою, вооружи подвигоположник великий крепка оружника благочестия. сего ради прелести низложи утверждение.

Любве плотския ум отлучил еси, и жениха доброты неизреченныя зря, муки нивочтоже вменил еси, прехвальне.

Немокренно мучения прешел еси пучину, и к вышним пристанищем благих со всем богатством устремился еси, победы венец прием. (с. 158)

*Богородичен:*

Бездну милосердия Христа рождшая, от греховныя глубины мя, яко милостива едина возведи, и от бури помышлений сопротивных спаси.

*Кондак, глас в~. Подобен:*
Твердыя.

Вооружився щитом веры, нечестивых ополчения стерл еси, священномучениче, и венец от Христа взял еси, мокие: тем и со ангелы радуяся, спасай от бед поющыя тя, моля непрестанно о всех нас.

*Икос:*

Имеяй душу сквернену и тело от безчисленных соблазн, и бурею люте погружаемь, не смею глаголати, ниже могу, твоея похвалы, блаженне священномучениче, но яко источник сый, многия ми отмый соблазны, и во отверзение устом слово дати молися: молишися бо непрестанно о всех нас.

*Песнь з~. Ирмос:*

Спасый во огни авраамския твоя отроки, и халдеи убив, яже правда праведно уловляше: препетый Господи, Боже отец наших, благословен еси.

В пещь ввержен быв, обрел еси тя орошающаго слова, во зраце ангельсте, юношы три спасшаго, вопия, преблаженне: препетый Господи, Боже отец наших, благословен еси.

На мечи, на огнь, и на разженныя сосуды, мучениче, противостал еси мужески, силою божественною укрепляемь, и вопиял еси радуяся: препетый Господи, Боже отец наших, благословен еси.

Кровными твоими токи угасил еси прелести пламень: терпения же огнем зажженное хврастие попалил еси идольское, поя: отец наших Боже, благословен еси. (с. 159)

*Богородичен:*

Тя безсмертнаго источника, воду оставления едину источившую нам, Иисуса Христа, приснодево, воспеваем зовуще: Боже отец наших, благословен еси.

*Песнь и~. Ирмос:*

отроки благочестивыя в пещи рождество Богородичо спасло есть, тогда убо образуемое, ныне же действуемое, вселенную всю воздвизает пети тебе: Господа пойте, дела, и превозносите его во вся веки.

Порфиру от твоих кровей очервленив, и сею обложен, нося же вместо скиптра оружие непобедимое, сцарствуеши, мокие, царю всех, Господа воспевайте, дела, зовый, и превозносите его во вся веки.

Яко солнце днесь миру память твоего страдания возсия, вся озаряющи, и мрак отгоняющи демонския злобы, славне мокие, в нейже радостно тя поем, благословяще Христа во веки.

устроив колесницу, богомудре, твоего страдания кровию, взятся к небесным, достигл еси чины мысленных сил, и страдалец лики, с нимиже предстоя Троице, всегда моли о поющих тя.

*Богородичен:*

В тебе видена быша шествия великаго царя сил, дверь небесная, отроковице неискусобрачная, яже человеков смешение оземльствовавшая. темже тя Деву поем, и превозносим во веки.

*Песнь ф~. Ирмос:*

Ева убо недугом преслушания клятву вселила есть, ты же, Дево Богородице, прозябением чревоношения, мирови благословение процвела еси: тем тя вси величаем.

Пребогат и полн просвещения быв, и страстию украшаемь, внутрь вместился еси чертога, с мудрыми (с. 160) девами веселяся, и доброту зриши недомысленную, еяже светлость прежде стяжал еси.

Во градех иных предпострадав, славне, византийский град достигл еси, мучениче: в немже твоих подвигов кончину, и победы венец приял еси, яко страдалец непобедимь, егоже ограждаеши мольбами твоими.

Обрел еси возмездие яко воистинну, болезней твоих, царство недвижимое, стал еси желанием, всеблаженне, древу животному приступль, и бог по причастию быв, мокие мучениче досточудне.

*Богородичен:*

Глаголом последующе твоим, всегда тя, Дево, ублажаем: слово бо нам неизреченно, от отца прежде век возсиявшее, родила еси, яко сам благоизволи, егоже достойно величаем.

*На литургии прокимен, глас з~.*
Возвеселится праведник о Господе, и уповает на него. *Стих:*
услыши, Боже, глас мой, внегда молитимися к тебе. *Апостол к тимофею, зачало сч~в. Аллилуиа, глас д~:*
Праведник яко финикс процветет: *Евангелие иоанна, зачало н~а. Причастен:*
В память вечную:

