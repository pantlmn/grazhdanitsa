<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 160)

*Месяца тогоже в в~и-й день.*

*Иже во святых отец наших, епифаниа, епископа кипрскаго: и германа, патриарха константинопольскаго.*

*И святаго священномученика ермогена, патриарха московскаго.*

Служба его писана февруариа в з~и день.

*Стихиры епифаниа, глас е~. Подобен:*
Радуйся:

Радуйся, постников воистинну, палицею премудрых учений твоих, упасый агнца сего, на пажитех (с. 161) воистинну православия, епифание, Христа пастыреначальника, кроткое овча, еже на тебе воспитанное воздержания, и всельшееся ныне во ограде вышния жизни: идеже со святители ликуя и мученики, всем, богомудре, любовию совершающым память твою, всегда молися, мир даровати нам и велию милость.

Радуйся, благочестия светило, зарями огненных словес твоих просветивый вселенную, и попаливый врагов хврастная учения, епифание, огнем, иже в бури неведения сущыя, к пристанищу богоразумия благоутишному призывая: орган, оглашаемь дыхания духа, цветом чудес непрестанно источая пучину, и смерти избавляя. Христа умоли, душам нашым даровати велию милость.

Радуйся, мысленная реко, исполнена вод духовных, украшение церковное, священноначалия правило, монашествующих столп, епифание, основание православных, церковное водружение, столп крепости, нечестию супротивниче, трубо богогласная, славий многовещанный, небесный уме, бодрый языче, иже закону божественному поучився, благодатию Христовою: егоже моли, душам нашым дати велию милость.

*Ины стихиры святаго германа, глас а~. Подобен:*
Всехвальнии мученицы:

Леонтиево мудрование * твердо, германе, низложил еси: * иже злочестия исполнь, * поклонения честных икон Христовых окаянный, * и всех святых отвержеся, * но словесы твоими, богоявленне, * из\ъобличився яко безумен, * и несмыслен пребысть.

Лев безбожный зверь, * иже Бога ненавидя, * антихристов предотеча, * поклонение Христова образа * отверг, преподобне, * наследия верных извержеся. * темже (с. 162) молим тя, * якоже онаго молитвами твоими, * настоящее отжени смущение.

Желание улучил еси, * еже тебе, богоявленне, * издалече желаемое явленно: * ибо ко владыце твоему, * со дерзновением, германе блаженне, * ныне священнолепно вшел еси. * емуже предстоя, * наслаждаешися обожения, * мир мирови испроси.

*Слава, и ныне, праздника.*

*Тропарь, глас д~:*

Боже отец наших, творяй присно с нами по твоей кротости, не отстави милость твою от нас: но молитвами их в мире управи живот наш.

*Слава, и ныне, праздника.*

*Канон святаго епифаниа, творение иоанна монаха.*

*Глас а~. Песнь а~. Ирмос:*

Твоя победительная десница боголепно в крепости прославися: та бо, безсмертне, яко всемогущая, противныя сотре, Исраильтяном путь глубины новосоделавшая.

Во угоднем верою пожив законе писаний, владычний под\ъял еси ярем: украсився же, пребогате, светильник показался еси, земныя просвещая концы.

Желанием божественнаго закона об\ъят быв, и неправеднаго разсудив праведное, отче епифание, образно приял еси спасительную веру троическую, якоже от божественнаго проразумения.

Целитель плоти же и души, боговиден бысть тебе человек, под\ъяремником твоим страстное убил есть стремление, и исцели души неверное мудрование.

*Богородичен:*

Весь образ мой прием, иже во образе божии первее зримый, весь обновил есть, во твою утробу (с. 163) боголепно вселься, чистая. темже Богородицу верою тя вси славим.

*Ин канон святаго германа, творение феофана.*

*Глас а~. Песнь а~. Ирмос тойже.*

Священия одеждою украшен, блаженне, пожил еси: словом же благодати, верных пречестныя соборы, явился еси, богоявленне, просвещая учении.

Колесница был еси добродетелей, на нюже всед, к Богу отшел еси, мира красоту оставль, и гнилую славу, небесный таинник своею премудростию быв.

*От*
промышления проуведен быв, яко священник богогласен сый, отче, избегл еси томительнаго сквернаго убийства, преподобне, Богу соблюдающу тя десницею вседержительною.

*Богородичен:*

Кую ти достойную песнь наше принесет неможение, токмо обрадовательную, ейже нас гавриил научи: радуйся, Богородице Дево, Мати неневестная;

*Песнь г~. Ирмос:*

Едине ведый человеческаго существа немощь, и милостивно в не воображся, препояши мя с высоты силою, еже вопити тебе, святый: одушевленный храме, неизреченныя славы твоея, человеколюбче.

Черну одежду видев подавшаго, просившу милости, телесныма очима: светлою же ризою одеяна разумно узрев, божественною благодатию просветился еси к вере непорочней.

Слышав глаголы благочестивыя, вещи возгнушался еси убо, и житие возжелав невещественно, яко и крови сопричастну твоей, и разума причастну приим сестру, явистася супруга блаженная.

Мертвых помышлений отвратився, преблаженне епифание, возжелал еси живому служити Богу: и к (с. 164) божественному храму верно притекл еси, прием образ светлый, пребогате, мертвых твоих являя отпадение.

*Богородичен:*

Святых святаго Христа свято породила еси, святыни святое селение, во святых почивающаго, емуже вопием: свята церкви одушевленная, пречистыя славы твоея, человеколюбче.

*Ин. Ирмос тойже.*

Иже божественным проразумением проведый твоего нрава свободное, и душевное, мудре, благородие, руками беззаконных убиенну быти тебе Бог возбрани, и девственных чину, скопление премудро обличи.

Видети желая яве, блаженне, светлость мысленную, божественнаго обожения, священноначалие твое украсил еси, житием целомудренным и мудрыми ученьми, православно направил еси стадо.

На великое седалище вшед, вельми просветил еси церковное, отче, исполнение, учений песньми, германе прехвальне, святителю преподобне, и светильниче вселенныя пречестне.

*Богородичен:*

Из тебе процвете, чистая, цвет неувядаемый, благоухая все человечество, божественным миром своего естества, отцу собезначальный, и из тебе быв под летом, Дево всенепорочная.

*Седален, глас и~. Подобен:*
Премудрости:

Ног твоих обущи, якоже моисей во святем месте отложив, божественным тайнам научился еси духовным: и воздержания болезньми умертвив тело твое, преславных чудес тварь исполнил еси. темже и богодохновеннаго писания неизреченная всем благоразсудил еси, богоносе отче наш, святителю епифание, (с. 165) моли Христа Бога, согрешений оставление даровати чтущым любовию святую память твою.

*Слава, ин седален, глас тойже:*

Во священную облекся одежду, показался еси пособник Христови, не убоявся беззаконнаго царя, отче наш: выи не преклонил еси безбожному велению, заушения терпя, поношения и прещения. темже льстец яростию разгоревся, в темнице тя затвори, даже до кончины, блаженне. сего ради вопием ти: моли Христа Бога, грехов оставление даровати нам, чтущым любовию святую память твою.

*И ныне, праздника.*

*Песнь д~. Ирмос:*

Гору тя, благодатию божиею приосененную, прозорливыма аввакум усмотрив очима, из тебе изыти Исраилеву провозглашаше святому, во спасение наше и обновление.

Молитвенник якоже раб приступль ко крещению, сыноположился еси им, и наследник истинен божий, епифание, и Христу снаследник был еси, боголепно тому пожив.

Зрит твое многоукрашено лице, и неизреченною пастырь славою, и венцем благолепным, славную главу твою, паче естества венчану, славне, чистаго твоего сердца образы.

Был еси приятелище божественныя благодати, преподобне, и расточил еси мудре богатство временное Христу, и имением небесным обогащся, некрадомое сокрыл еси, якоже разумный судия, епифание.

Юных отвергл еси во юности мудрование: укрепльжеся старческими от мудрых и разумных, страхом, блаженне, божественным, поучением словес духовных, рачитель премудрости был еси. (с. 166)

*Богородичен:*

Святых святая Богородице всепетая, чаяние языков и спасение верных, из тебе возсия избавитель и жизнодавец, и Господь: егоже моли, спастися рабом твоим.

*Ин. Ирмос тойже.*

умертвив премудре плоти взыграния, священнотаинниче германе, любомудрия просвещением ум уяснил еси, духовным тайно наставлением украшен, Христу зовый: слава силе твоей, Господи.

Отврещися пречистных Христовых из\ъображений злочестивый враг понуди тя, в неразумие бо ввергся, твоими из\ъобличися яве учении, славне: но неисцельно недугуя, нечувствен пребысть.

Глагол обличение твоих зря звероименитый, мудре, зверообразным умом с престола низведе священнаго: но вместо сего обогатился еси священнодейством, всеблаженне, небесным.

*Богородичен:*

Радость тебе яве от небес принося, архистратиг, чистая, благовести, рек: Бог приидет с плотию из тебе, Дево пречистая, на спасение любовию поющым тя.

*Песнь е~. Ирмос:*

Просветивый сиянием пришествия твоего, Христе, и осветивый крестом твоим мира концы, сердца просвети, светом твоего богоразумия, православно поющих тя.

Преподобно твое чрево хлебом и водою утеснил еси, яко вариво имев соль, и страсти удержал еси плоти, во плоти житию безплотных подобяся.

ущедрил еси тающих в жажди зноя, и зной пременил еси, боголепно знамения начиная, яко служитель изряден, твоему подобяся владыце, вино в воду преложил еси, блаженне. (с. 167)

Избегл еси тщия человек славы, и в пустыню якоже твой Владыка вселился еси, искушении, мудре, владычними, к борению невидимых, неможение твое укрепляя.

*Богородичен:*

Слово божественное, словом во утробе вместила еси, паче слова, Богородице: того убо моли, от безсловесных деяний, и сластей смертоносных свободити рабы твоя.

*Ин. Ирмос тойже.*

До конца Христа возлюбль, богоприятне, возлюблен был еси от него достойно, и приял еси дарований пучину: ибо, мудре, учении твоими церковь просветил еси.

Песньми, германе, богодохновенными уяснил еси лики верных, и божественная исполнения: ибо все подобное утверждение, отче, твоего сердца православныя просвети.

Радуйся, мучеников страдание, и победы обличив, похвалами и словесы сложенными, и абие, славне, образными шародействы во едино совокупляя обоя.

*Богородичен:*

Веселятся небесныя силы, зряще тя: радуются с ними человеков собрания: рождеством бо твоим соединишася, Дево Богородице, егоже достойно славим.

*Песнь з~. Ирмос:*

Обыде нас последняя бездна, несть избавляяй, вменихомся, яко овцы заколения, спаси люди твоя, Боже наш: ты бо крепость немощствующих и исправление.

Бесовстии тя подобницы окруживше, агарянстии внучата: владыце же подобяся твоему, сопротивящагося возблагодетельствовал еси, и светло показал еси, отче, другое око.

Содетель твой в тебе почивый, духа тя орган, и (с. 168) бога якоже моисеа фараону показа, аравским жилищем: воистинну бо явился еси, образу сего подобяся.

Сотрясе ассирийскаго царя дух гонящаго, бысть же вестник твоей, отче, добродетели, и божественныя благодати: ибо того весть славити Бог славящыя.

*Богородичен:*

Веселятся о тебе, Дево пречистая, рода нашего праотцы, едем восприемше тобою, егоже преступлением погубиша: ты бо чиста, и прежде рождества, и по рождестве еси.

*Ин. Ирмос тойже.*

Напояется учении твоими, всемудре, и словесы, царское священие, людие же Христови возлюбленнии, богозваннии, и к Богу наставляются наказании твоими.

Поминай тя поющыя, преподобне, Богу ныне предстоя, исполнен божественныя доброты и нетленныя красоты: и к животу настави молитвами твоими.

Восхождение, мудре, житию положил еси, от славы и силы, к небесней славе и крепости, славне, преминуя воздержании: дондеже Христу желаемому, радуяся, беседовал еси.

*Богородичен:*

Ныне, пречистая, твоего раба избави от всякаго обстояния, треволнения же и бури страстей, и к твоему пристанищу настави: ты бо еси мне предстательница и исправление.

*Кондак, глас д~. Подобен:*
Вознесыйся:

Священноначальник чудную двоицу восхвалим, вернии, по долгу, с германом божественнаго епифаниа: сии бо попалиша безбожных языки, догматы премудрейшыя возложше всем, православно поющым присно благочестия великое таинство.

*Икос:*

Яко священных доброту, и славу православных, двоицу святую почтим достойно: сии бо явишася (с. 169) нам столпи утверждения, на враги невидимыя и видимыя всегда, веры же столпи непреклоннии, и церкве украшение красно. егоже носящи право исправляет, умно вопиющи: возвеселися во мне дух мой воистинну, одежду мою якоже прежде восприемши, юже еретицы растерзаша, непоюще благочестия великое таинство.

*Песнь з~. Ирмос:*

Тебе умную, Богородице, пещь, разсмотряем вернии: якоже бо отроки спасе три превозносимый, мир обнови во чреве твоем всецел, хвальный отцев Бог и препрославлен.

*От*
божественныя десницы прием чудес дар, просящым у тебе туне, отче, исцеления всем раздал еси, якоже Владыка тебе повеле, хвальный отцев Бог и препрославлен.

Падает на ногу твоею валяяся ассирийский царь: стыдетися бо добродетели весть и сопостат. всякаго же покаряет единый во святых почивая, хвальный отцев Бог и препрославлен.

Слово молчит, исправления твоя, и чудес множество, никакоже возможе сказати, всеблаженне: песка бо преминует, еже Христос тебе дарова, хвальный отцев Бог и препрославлен

*Троичен:*

Трисветлая единице, неоскудный безмерныя бездны свете, назираеши твоя певцы: превозносимый, безначальный отче, и сыне собезначальный, и душе соприсносущный, хвальный отцев Бог и препрославлен.

*Богородичен:*

Ты источник жизни рождши, умерщвленна мя люте бесовскими наведении, чистая всенепорочная, оживи молитвами твоими, твоему сыну воспевающа: хвальный отцев Бог и препрославлен. (с. 170)

*Ин. Ирмос тойже.*

Весь в тебе святаго духа излияся источник: источаеши бо яко реки, отче досточудне, заповеди спасительныя и богокрасная учения, прехвальнаго величая Бога во вся веки.

Песнословя благочестно, уяснил еси владычния праздники, воспевая песненно, обожен быв: вся святыя же твоими мусикиями, к добродетели помазуя мудре верою поющыя: хвальный отцев Боже и препрославлен.

*Троичен:*

Едино начало во единстве непресекомем, во впостасех триех, богословным языком вопия, всем проповедал еси безначальна родителя, единороднаго же собезначальна сына, и соестественна божественнаго духа ясно, и единосущна.

*Богородичен:*

На тебе, чистая Богородице, положих всю надежду, и к тебе прибегаю всегда: спаси мя, всенепорочная, и избави молитвами твоими, одержащия молвы и смущения, лютых моих страстей и падений.

*Песнь и~. Ирмос:*

В пещи отроцы Исраилевы, якоже в горниле, добротою благочестия чистее злата блещахуся, глаголюще: благословите, вся дела господня, Господа, пойте и превозносите во вся веки.

Ты словом обличил еси мудре ересей прелесть, и сиянием благочестия отгнал еси тую, вопия, епифание: благословите, вся дела господня, Господа, пойте и превозносите во вся веки.

На престол вознесся высок, над страстьми бо царствовал еси, плоть же удержав, ты упасл еси Христово стадо, зовый: благословите, вся дела господня, Господа, пойте и превозносите во вся веки. (с. 171)

Да ликует всяко мысленное и словесное существо, в память святителя и угодника Христова, верно зовущее: благословите, вся дела господня, Господа, пойте и превозносите во вся веки.

Богоугодно ты богословив, яко основание учений, всем богословие оставил еси твое, имже отче поем: благословите, вся дела господня, Господа, пойте и превозносите во вся веки.

*Богородичен:*

Радуйся, престоле славный божий, радуйся, верных стено, еюже свет сущым во тме возсия Христос. и тя блажаще вопием: вся дела, Деву благословите, и славословите пречистое ея рождество.

*Ин. Ирмос тойже.*

Сияний блистании света трисолнечнаго, свещею, священноявленне, наслаждаяся, и ныне зовеши радуяся: благословите, вся дела господня, Господи, пойте и превозносите во вся веки.

Многаго света и сияния, отче, сподоблен в селех небесных и в жилищах, нас вопиющих помяни: благословите, вся дела господня, Господа, пойте и превозносите во вся веки.

Яко соблюд боговидно и по образу божию, иконы святых воздвигл еси, ведый на первообразное преходити, всяку честь же, прехвальне, и славу, Господа пойте, вопия, и превозносите его во вся веки.

*Богородичен:*

Новообразно паче естества, Дево, заченши слово, отцу соестественна сына, Девою пребыла еси. тем тя поем вся дела, и радуйся, тебе вопием, и превозносим, чистая, во вся веки.

*Песнь ф~. Ирмос:*

образ чистаго рождества твоего огнепалимая купина показа неопальная: и ныне на нас напастей свирепеющую угасити, молимся, пещь, да тя, Богородице, непрестанно величаем. (с. 172)

Предел детели житие твое, и видения божественнаго, отче, словеса твоя богомудрым воистинну людем оставися, епифание блаженне славне. темже тя по достоянию восхваляюще, величаем.

Невесте Христове предста, церкви, славне епифание, и утиши яже на ню воздвиженную, молитвами твоими, свирепую бурю, яко имея дерзновение ко владыце и человеколюбцу

*Троичен:*

Царю царей, святая единоначальная Троице, всеми владычествующая, поющым тя согрешений прощение, и жития всего устроение неотемлемо подаждь, епифаниа молитвами.

*Богородичен:*

О паче ума чудес твоих! божие бо слово плоть бывшее, едина родила еси нам паче естества, Мати Дево, всяческая божественною волею яве содержаща: егоже о всех умоли.

*Ин. Ирмос тойже.*

Решити и вязати согрешения власть с небесе прием, по закону яко священник, преблаженне, поющым тя, отче, оставление молитвами твоими подаждь: да тя вси ублажаем.

Обрел еси воздаяния болезней твоих священноявленно, германе всеблаженне: блаженную приимь кончину, и жизнь вечную восприимь, божественнаго видения непрестанно наслаждаешися.

Весь себе возложил еси всевидцу слову, и вседержителю добра служба показался еси священная, жертву приятну, и благоугодну принося Господеви, твоих трудов пения.

*Богородичен:*

устави плотское мудрование, и страстей, Дево, утиши смущение, прибегающаго, богородительнице, к покрову (с. 173) твоему, и надежду основания тя имущаго, и божественным предстательством обогащшася и заступлением.

*Светилен. Подобен:*
Жены услышите:

Приидите, вернии, почтим божественное и всесвященное иерархов совокупление, в пениих песненных, божественнаго епифаниа и германа, разорившыя ересей омрачение, и благочестия зарею просвещшыя всю тварь.

*Слава, и ныне, праздника.*

*На литургии: прокимен, глас а~:*
уста моя возглаголют премудрость, и поучение сердца моего разум. *Стих:*
услышите сия, вси языцы, внушите, вси живущии по вселенней. *Апостол к евреом, зачало ти~и. Аллилуиа, глас в~:*
уста праведнаго поучатся премудрости: *Стих:*
Закон Бога его в сердце его, и не запнутся стопы его. *Евангелие матфеа, зачало а~и: Причастен:*
В память вечную будет праведник:

