<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 173)

*Месяца тогоже в г~и-й день.*

*Святыя мученицы гликерии.*

*Стихиры, глас и~. Подобен:*
Мученицы твои, Господи:

Глаголом внимающи богоблаженная сладким божественнаго духа, горесть всяку плотских оставила еси страстей: и смертию к безсмертней славе, гликерие, преминула еси, Христа молящи, всем даровати велию милость.

уязвися любовию твоею сладкою, Владыко, гликериа, и горькую язв болезнь претерпевает, слове божий. темже к неболезненному преставляется наслаждению, яко (с. 174) нескверна и нетленна: тоя молитвами, даруй всем, слове, велию милость.

Добре исповедавши Христово имя, твоего жениха, пред враги беззаконнующими, законно пострадала еси его ради, честная, на уды ссекаема крепко, звери побеждающи мужески: и ныне молишися, всем даровати велию милость.

*Слава, и ныне, праздника. Тропарь, глас д~:*

Агница твоя, Иисусе, гликериа зовет велиим гласом: тебе, женише мой, люблю, и тебе ищущи страдальчествую, и сраспинаюся, и спогребаюся крещению твоему, и стражду тебе ради, яко да царствую в тебе, и умираю за тя, да и живу с тобою: но яко жертву непорочную, приими мя, с любовию пожершуюся тебе. тоя молитвами, яко милостив, спаси душы нашя.

*Канон.*

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Горести мя избави страстей, твоими, гликерие, к Богу молитвами: яко да твою память воспою, и доблия славлю подвиги твоя.

уязвившися любовию Христовою, крестным всеоружием победила еси врага, и победы прияла еси венец, о гликерие, дево прехвальная!

Камению приношающии честь, тя камением побивают, взирающую от души к живому каменю владыце, тебе даровавшему победу, богоневесто.

*Богородичен:*

Воистинну рождши естеством Бога, истинно (с. 175) слышишися Богородица, воистинну именование по коемуждо, божественным рождеством чистая, носящи.

*Песнь г~. Ирмос:*

Небеснаго круга верхотворче, Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

Не щит, ни копие, но крестную победу верою несумненною приемши, усердно возшла еси к борением, и доблим подвигом к миродержца кознем.

Тя, женише, желающи, не ужасаюся смерти: твоими добротами наслаждаема, горесть отлагаю радующися, муку и лютая томления, гликериа страждущи, истинно взываше.

За власы повешена, и железными ноготьми стружема, телом болезни терпяше, наслаждение неболезненное, и жениха доброту прозрящи, всечестная, ума чистотою.

*Богородичен:*

умерщвлена мя древле, к животу, пречистая, паки возвела еси едина, впостасную жизнь рождшая: ейже приразившися разседеся яве смерть враждебная.

*Кондак, глас г~. Подобен:*
Дева днесь:

Деву любящи Богородицу марию, соблюла еси нетленно твое девство: любовию же ко Господу усердствовавши, пострадала еси мужемудренно даже до смерти: сего ради и сугубым тя, дево мученице, венцем венчает Христос Бог.

*Седален, глас д~. Подобен:*
Вознесыйся:

одеждами светло украшена, священных и чудных подвиг твоих, якоже невеста, дево, Христова, к нетленному сего возшла еси чертогу, и красоты его наслаждаешися. но моли, спастися нам от всякия нужды, любовию поющым тя.

*Слава, и ныне, праздника.*
(с. 176)

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Блаженную страсть твою мученица богомудрая из\ъображающи, претерпевает повешение, и язв болезни, всесильне.

Каплями кровей твоих огнь угасе суетства: потоплени же быша потоцы многобожия, всеблаженная.

Заушением ланит твоих лица демонов, мученице, заушила еси: сокрушение же лица твоего яко прах прелести истни.

Тело ураняющии твое, ревновавшей житию безплотну, падше уморени быша, безплотных божественными мановении.

*Богородичен:*

Страстей моих смущение, кормчию рождшая Господа, и бурю утиши моих прегрешений, богоневестная.

*Песнь е~. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих пути моя направи, молюся.

Добротами услаждаема, добротворителя Иисуса красотою, в благовоние мира того востекла еси страданьми, опаляема желанием, разжигаема любовию того, гликерие, светлостию.

*От*
источник спасения почерпши присноживотно исцеление, распалилася еси жаждею мучения: и ускоривши потекла еси, и пивши стала еси упокоившися желанием любве крайния, богоневесто.

Небесною пищею тя, мученице, в темнице питают ангели: пищи бо мира, и живых жизни возжелала еси, ейже предста воистинну в ряснах украшена язвами твоего страдания. (с. 177)

*Богородичен:*

Матрнее дерзновение, еже к сыну твоему, имущи, всечистая, сроднаго промышления, еже о нас, не презри, молимся, яко тебе и едину Христиане ко владыце очищение милостивно предлагаем.

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Яко солнце от запад мученица возсиявши, просвещает верных сердца благодатию, и попаляет полки мрачных бесов зарями страдания.

Крестными зарями освещаема, неразумия тмы отбежала еси: сердца же верою вопиющих, гликерие страстотерпице, просветила еси.

Кожных риз тления совлечеся мученица славная, копием убиена в лице и главу, суровством мучащаго, тебе, Христе, дающему крепость поющи благодарно.

*Богородичен:*

Ново носящи отроча, прежде век Бога, всенепорочная, из тебе воплощшася, не престай молящи, спасти поющыя тя.

*Кондак и икос праздника.*

*От*
иудеи дошедше, отроцы в вавилоне иногда, верою троическою пламень пещный попраша, поюще: отцев Боже, благословен еси.

Пучину невредно преплыла еси страдания, и волну болезней преминула еси небурно, во пристанища достигла еси тихая, божественными прохлажденьми благопреплывши, поющи: отец наших Боже, благословен еси.

Павлова гонения, богомудрая, из\ъображающи, повелением мучительским, от града во град преходиши (с. 178) часто, подвизающися противу начал тмы, и вышний град достигла еси, поющи: отец наших Боже, благословен еси.

В пещь ввержена бывши, не опалися: ибо на росу преложи огнь, юношы три в вавилоне спасый, преславная.

*Богородичен:*

Яко одушевлен ковчег, прияла еси слово безначальное: яко свят храм, зиждителя вместила еси: яко престол огнезрачен, носиши Владыку, Богомати, всея твари.

*Песнь и~. Ирмос:*

Седмерицею пещь халдейский мучитель богочестивым неистовно разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Насадителя твари, ты многоплоден виноград явилася еси, гликерие, воистинну, носящи страдания гроздия, изгнетены, мученице, точилы мученическими, и умиления вино проливающи, верою Христу поющым: отроцы, благословите, священницы, воспойте, людие, превозносите во вся веки.

Постланным, славная, острым камением, терпела еси поревания неуклонным умом, уловляеши же блюстителя, и связавши божественными пленицами идольския разрешшася льсти, и мученика приводиши словом праведно пети: отроцы, благословите, священницы, воспойте, людие, превозносите во вся веки.

Якоже даниил загради зверей уста божественными песньми, молитв твоих, всечестная, огнь угасила еси, беззаконнующих обличивши: телом мертвенным безсмертие стяжала еси, ангелом уподобившися, с (с. 179) нимиже поеши: отроцы, благословите, священницы, воспойте, людие, превозносите во вся веки.

*Богородичен:*

Глаголом твоим последующе, ублажаем, пречистая, тя блаженную, плотию рождшую воистинну блаженнаго, во свете живущаго незаходимем, и светодателя, и жизнодавца, и Владыку. егоже, отроцы, благословите, священницы, воспойте, людие, превозносите во вся веки.

*Песнь ф~. Ирмос:*

устрашися всяк слух неизреченна божия снисхождения, яко вышний волею сниде даже и до плоти, от девическаго чрева быв человек. темже пречистую Богородицу, вернии, величаем.

ум твой зрением к Богу услаждаемь, соблюдала еси себе безболезненно, твое многострадальное тело, Дево, егда пред судищем уязвляема мучителей, страдала еси твердо, побеждающи безтелесныя враги с телом.

Обручилася еси, нетленная дево, рожденному от Девы богоотроковицы, и принесла еси яко дар сему, мученице, страдание, многовидными ранами, неправедную смерть: темже чертога тя небеснаго воистинну сподоби.

Имущи криле златы, сияющыя зарею духа, мученице, возлетела еси, цветы украшена, божественными светлостьми, и в самых небесных божественных жилищах воистинну почила еси, наслаждающися ясно обожения.

Ликуеши ныне радостно со ангелы, пред лицем зиждителя твоего, уясняема зарями, оттуду истекающими всегда: но поминай нас верою совершающих твою память славную, гликерие страстотерпице прехвальная.

*Богородичен:*

Селение была еси божие, невместимаго в ложесна (с. 180) вмещши, прежде безплотнаго, воплощенна ужасно рождши. егоже моли, чистая, согрешений прощение всем даровати, верою тя всегда величающым.

