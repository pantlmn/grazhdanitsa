<::лат>        OCR:

<::рус>        Библиотека святоотеческой литературы

<::лат>        http://orthlиb.rу

<::слав>

(с. 257)

*Месяца тогоже в з~и-й день.*

*Святаго апостола андроника, и иже с ним.*

*Стихиры святых глас и~. Подобен: О*
преславнаго чудесе!

Словом безсловесную * уставил еси безбожия тлю, * яко слова послушник, * и славен служитель, * и светильник пресветел * вселенныя, богоблаженне. * темже тя словесы божественными славим, * и святую твою память празднуем радостно, * хвалу приносяще вседержителю.

Павел божественный апостол, * божественными похвалами * вас восхваляя светло, * верным представляет вашу доблесть: * прежде сего глаголя, * показати вас божия слова ученики всемудрии, * и сродницы его, иуниа славная, * яко воистинну, * и блаженный андрониче, * божии угодницы.

Всю священным проповеданием * просветивше землю, * мглу отгнасте суетства, * и к свету настависте. богоразумия, * сущыя во тме древле безбожия, * божественнии (с. 258) апостоли, * наставницы спасения, * и молитвенницы всех * верно вас почитающих всегда.

*Слава, и ныне, праздника. Тропарь, глас г~:*

Апостоли святии, молите милостиваго Бога, да прегрешений оставление подаст душам нашым.

*Канон, творение иосифово, егоже краегранесие:*

Хвалу приношу мудрому андронику.

*Глас и~. Песнь а~. Ирмос:*
{<::рус>Исправлена опечатка оригинала:<::слав> Ирмос тойже. <::рус>Прим. <::лат> оrthlиb<::слав>}

Поим Господеви, проведшему люди своя сквозе чермное море, яко един славно прославися.

Хвалу Богу приносит, в пресвятей, блаженне, памяти твоей, честная церковь, подвиги твоя верою славящи.

Направил еси ума твоего вся движения, священне, к божиим хотением, исполнению радуяся, андрониче.

Недуги очищати, духи отгоняти лукавыя, от Бога божественную благодать приял еси, богомудре андрониче.

*Богородичен:*

Одожди ми, Дево, всех согрешений избавление, и исправление жития, твоим ходатайством и благодатию.

*Песнь г~. Ирмос:*

Несть свят яко Господь, и несть праведен яко Бог наш, егоже поет вся тварь: несть праведен паче тебе, Господи.

умертвив уды твоя подвиги, жизнь сподобился еси живущих зрети, на земли плоть носяща Христа Бога нашего, андрониче апостоле.

огнедохновенен был еси, божественнаго духа, чистою мыслию твоею теплоту, апостоле, обнося, и попаляя прелести терние, андрониче всехвальне.

Глагол твоих вещание, и сила чудес обтече мира (с. 259) концы, учениче Господень, божественныя духа благодати верныя научающи.

*Богородичен:*

Несть пречисты, паче тебе, владычце, и несть непорочны разве тебе, всенепорочная, Бога бо всех вместилище пространное едина была еси.

*Кондак, глас в~. Подобен:*
Вышних ищя:

Звезду пресветлую, богоразумия светом просвещшаго языки, апостола Христова андроника восхвалим, и с ним во благовестии потрудившуюся иунию премудрую, вопиюще: молите Христа Бога непрестанно о всех нас.

*Седален, глас д~. Подобен:*
Скоро предвари:

Божественный андроник световиден быв, сердца просвети богоразумия светом, ко Господу приходити: темже и по кончине источает исцеления, верою приступающым честному его храму, и всем испрошает верным велию милость.

*Слава, и ныне, праздника, или Богородичен:*

Обновила еси, чистая, божественным рождеством твоим истлевшее во страстех земнородных мертвенное существо, и воздвигла еси вся от смерти к животу нетления. темже тя по долгу блажим вси, Дево препрославленная, якоже прорекла еси.

*Крестобогородичен:*

На кресте тя возвышена яко узре пречистая Мати твоя, слове божий, матерски рыдающи вещаше, что новое и странное сие чудо, сыне мой; како жизнь всех вкушаеши смерти, оживити мертвыя хотя, яко милосерд;

*Песнь д~. Ирмос:*

Из горы приосененныя, слове, пророк, единыя Богородицы, хотяща воплотитися боговидно усмотри, и со страхом славословяше силу твою. (с. 260)

Тя яко сродника целует павел, пред верными божественныя твоя похвалы проповедая, андрониче богоглаголиве, световодителю восхваляющым тя.

Дом быв Троицы пресвятыя, храмы и требища разорил еси блазненныя: и создал еси, прехвальне, церкви во спасение душ наших.

Возмогл еси божиею мощию укрепився, сильнаго восхитити сосуды, блаженне, и совершити духа святаго жилище, андрониче.

*Богородичен:*

Тя всегда, Дево Богородице, вси вернии согласно воспеваем, яко твердое и поборное предстательство, и спасение душ наших.

*Песнь е~. Ирмос:*

*От*
нощи неведения, боговедением просветивый концы, просвети мя утром человеколюбия твоего, Господи.

Яко сродника тя павлу, и прежде его ученика бывша, с нимже тя почитаем, верою сошедшеся, андрониче.

Светозарныя звезды, священныя апостолы почтим, иунию божественную и богоноснаго андроника.

Яко нарочиты суще во апостолех, вас блаженный павел проповедает в церкви, блаженнии.

*Богородичен:*

Тя, пресвятая отроковице, пророческий лик проначерта, священными образы, быти господню родительницу.

*Песнь з~. Ирмос:*

Ризу мне подаждь светлу, одеяйся светом, яко ризою, многомилостиве Христе Боже наш.

Дом твой исцелений источники, любовию притекающым источает, апостоле, омывая душевныя немощи.

Истлевшее безбожием множество язык обновил еси новыми твоими учении, нетленнаго Иисуса друже искренний.

Яко солнце обтекл еси землю, андрониче премудре, (с. 261) трисолнечный и несозданный возвещая верным свет божества.

*Богородичен:*

Божественная шествия на тебе Владыки познашася, плотию обнищавшаго, и обогативша верныя, неискусобрачная.

*Кондак и икос праздника.*

*Песнь з~. Ирмос:*

В начале землю основавый, и небеса словом утвердивый, благословен еси во веки, Господи, Боже отец наших.

Недуги лютыя, и всяку болезнь от душ вкупе же и телес отгониши, притекающих в дом твой, мудре учениче Христов.

Демонская наития отгоняеши, и страсти лютыя очищаеши человеком, спострадальчеством Христов самовидче: сего ради тя верно ублажаем.

Риторское, мудре, глумление низложив простотою учений, Бога проповедуеши в видении плотсте, поживша со земными благости ради.

*Богородичен:*

Во утробу Девы вселивыйся, и в ней адама наздавый, благословен еси, Господи, Боже отец наших.

*Песнь и~. Ирмос:*

На горе святей прославльшася, и в купине огнем приснодевы моисеови тайну явльшаго, Господа пойте и превозносите во вся веки.

Об\ъюродевшая злым гноем человеческая, андрониче, сердца, солию божественною стягнув, учении твоими, излиявшемуся слову, спасаемы представил еси, треблаженне.

Священник же и жрец, и жертва, пожершемуся за милосердие познался еси, и к нему востекл еси, андрониче, венец нетления и правды от него прием.

Проповедник божественный, и апостол боговидец, разоритель истуканных гибельных, и богатитель нищих (с. 262) явился еси, славне, и сиона вышняго великий житель, андрониче богомудре.

*Богородичен:*

Яко клещами руками угль носиши, росу божественную источающаго, Дево, пламенем лести бедствующым, попаляюща же страсти, песнословящих того царствие.

*Песнь ф~. Ирмос:*

Проявленное на горе законоположнику во огни и купине, рождество приснодевы, в наше верных спасение, песньми немолчными величаем.

Да оныя жизни явишися наследник, умерщвленныя прежде демонскими прилоги, оживил еси живоносным твоим словом, достоблаженне андрониче.

Яко истиннаго быв винограда, преблаженне, лоза благораслеина, вино безсмертия искапал еси, и человеков сердца возвеселил еси, прехвальне андрониче.

Ты яко молния попалив вещь многобожия, яве показал еси свет богоразумия, сущым во тме жития: тем тя прославляем вси, андрониче.

Священная твоя память простираема в концы днесь, просвещает сердца, в ней тя священно восхваляющих, достоблаженне андрониче.

*Богородичен:*

Просвещение нам испроси, яже свет рождшая, и согрешений оставление, и душам спасение, ведущым тя истинную Богородицу, чистая Дево всенепорочная.

