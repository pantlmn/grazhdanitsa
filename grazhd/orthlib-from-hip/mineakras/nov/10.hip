<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 170)

*Месяца тогоже в и~-й день.*

*Святых апостол, ераста, олимпа, родиона, и иже с ними.*

*На*
Господи, воззвах, *стихиры, глас а~. Подобен:*
Всехвальнии мученицы:

Мира исполнения, * яко орли крилатии * пресветло преходяще, * священнопроповедницы, * уловленныя от злодея, * привлекосте к вере непорочней. * тем молитеся * даровати душам нашым * мир и велию милость.

Тертиа и сосипатра * гласы священными почтим, * и олимпа и родиона, * и с сими ераста священнотаинника, * и божественнаго куарта, * славящыя Христа Бога нашего, * и молящыя его, * даровати душам нашым * мир и велию милость.

Языки приведосте Христу Богу, блаженнии: * избавлены кровию * благоволившаго на земли родитися, * и крест и смерть претерпевшаго * волею, всемудрии. * егоже ныне молите, * даровати душам нашым * мир и велию милость.

*Слава, и ныне, Богородичен:*

Всепетая владычце, * надежде верных и утверждение, * прибежище и помощь, * тя молим, * от всякия беды рабы твоя сохрани, * верою покланяющыяся рождеству твоему. * егоже моли, * даровати душам нашым * мир и велию милость.

*Крестобогородичен:*

Своего агнца, * агница и непорочная владычца, * на кресте яко видевши вида не имуща, ниже доброты, увы мне, рыдающи, глаголаше: * где доброта твоя зайде, (с. 171) сладчайший; * где благолепие; * где благодать блистающая * образа твоего, * сыне мой любезнейший;

*Тропарь, глас г~:*

Апостоли святии, молите милостиваго Бога, да прегрешений оставление подаст душам нашым.

*На утрени, оба канона октоиха, и святых на д~, егоже краегранесие:*

Богоглаголивыя ученики пою спротяженно. *Иосиф.*

*Глас а~. Песнь а~. Ирмос:*

Твоя победительная десница боголепно в крепости прославися: та бо, безсмертне, яко всемогущая, противныя сотре, Исраильтяном путь глубины новосоделавшая.

Божественнии суще ученицы, воплощшагося за милосердие Бога нашего: того молите, грехов даровати прощение, совершающым вашу память, блаженнии.

Зерцала божия световидная, вместительна того подаяний явистеся, блаженнии, всем верным, благодательно дающе спасительныя зари, боговидцы апостоли.

Возсияша всем просвещение, озарений источник почерпше, ераст и тертий, и олимп, и родион, и сосипатр купно с куартом, яже благочестно ублажим.

*Богородичен:*

Род человеческий твоим рождеством, Дево, обновила еси, слово бо родила еси отчее, в плоть мертвенную одеявшееся, и безсмертия пути нам показавшее.

*Песнь г~. Ирмос:*

Едине ведый человеческаго существа немощь, и милостивно в не воображся, препояши мя с высоты силою, еже вопити тебе, святый: одушевленный храме, неизреченныя славы твоея, человеколюбче. (с. 172)

Слово яко светильник мысленный проносяще, апостоли, богопокорно всю тварь проидосте, тоя мрак разгоняюще, и сыны являюще света благодатию, нощи неведения работающыя.

Глагол ваших пророчески во всю изыде вселенную вещание спасительное, и дел светлое показание всю землю обтече, душы просвещающее, богоглаголивии господни апостоли.

Вселься в душах ваших, мудрии, дух всесвятый, боговидны весьма содела: всюду мир обходяще, храмы разористе идольския благодатию, и Богу церкви воздвигосте.

*Богородичен:*

Сына отча единороднаго, безматерня первее и из тебе рожденна уведевше без\ъоч~а божию матерь исповедаем тя, безстрастно рождшую, и Деву пребывшу паче слова, Марие богоневесто.

*Кондак, глас д~. Подобен:*
Явился еси:

Явися днесь апостол честное торжество, подающее яве всем прегрешений оставление, совершающым их память.

*Таже седален, глас а~. Подобен:*
Гроб твой:

Ераста и олимпа, сосипатра и тертиа, родиона купно и куарта память согласно почтим, к ним воспевающе: божественнии проповедателие, и слуги слова, душы нашя вечнующия муки молитвами вашими избавите.

*Слава, и ныне, Богородичен:*

Безневестная, чистая Богородице Дево, едина верных предстательнице и покрове, бед и скорбей и лютых обстояний вся избави, на тя упование, отроковице, имущыя, и душы нашя спаси божественными молитвами твоими.

*Крестобогородичен:*

Нескверная агница агнца и пастыря повешена на древе мертва зрящи, плачущи, вещаше, матерски восклицающи: (с. 173) како претерплю твое, еже паче слова, сыне мой, снитие и вольныя страсти, Боже преблагий;

*Песнь д~. Ирмос:*

Гору тя, благодатию божиею приосененную, прозорливыма аввакум усмотрив очима, из тебе изыти Исраилеву провозглашаше святому, во спасение наше и обновление.

утверждения древле неутвержденым бывше, раскопасте вашими богоданными учении вражия твердыни всеразныя, и запустению предасте, боговиднии спасовы апостоли.

Вельми Христова величия проповедающе, умалении всеконечно, великопроповедницы, земныя вельми просветисте светло, величием благодати совершивше, божественнии апостоли.

Да похвалится божественный олимп песнопеньми, и родион с ним да возвеличится благочестно, течение совершивше мучения, с петром богопроповедником в риме, главами отсекаеми.

*Богородичен:*

Чудес больше всех, всенепорочная, в тебе новосодеявшееся чудо показася явственно: Бога бо родила еси телесне, земным за милосердие соединившася, в неслитнем соединении, богоневесто.

*Песнь е~. Ирмос:*

Просветивый сиянием пришествия твоего, Христе, и осветивый крестом твоим мира концы, сердца просвети светом твоего богоразумия, православно поющих тя.

Мудрость отча все осуществовавшая, учители в мир вас посла, в мудрости духа и истины, явлением вся умудряющыя, славнии.

Слова вметающе, всемудрии, удицу, возвлекосте из глубины неведения благодатию рыб сущыя безгласншыя, и Господу веровавшыя приведосте. (с. 174)

Восхвалим олимпа, и великаго родиона, и тертиа, и сосипатра, купно и ераста, и божественнаго куарта, Христопроповедники, и всех благочестивых защитники.

*Богородичен:*

Зачала еси словом слово, всенепорочная, и родила еси паче ума и слова, богоневестная, бывша, Богородице, человека. тем тя словесы богодохновенными всегда ублажаем.

*Песнь з~. Ирмос:*

Обыде нас последняя бездна, несть избавляяй, вменихомся яко овцы заколения, спаси люди твоя, Боже наш: ты бо крепость немощствующих и исправление.

Пречестнии, яко камение валяющеся на земли, привалисте к благочестию иже нравом лукавым камению нечувственному служащыя, боговиднии слова таинницы блаженнейшии.

Единицу в триех лицех неразлучну, неслитну проповедающе, многобожную от земли разористе лесть, нелестнии Христовы апостоли, и люте прельщенныя к свету богознания настависте.

Разумы красными несмысльство немудрых, премудрии апостоли, разористе, и утвердисте Богу всецарю единому веровати, тварь всю божественными светолитии украшающему.

*Богородичен:*

Яко иное небо, перваго, владычце, явльшися вышшее, тя славим, солнце нам правды возсиявшее, и глубокую неведения тму отгнавшее.

*Кондак, глас в~. Подобен:*
Вышних ищя:

Божественным светом ум озаривше, витийская плетения мудре разористе: и языки вся уловивше, апостоли славнии, владыце приведосте, Троицу божественную славити научающе. (с. 175)

*Икос:*

Яко ученицы всех Владыки, мрежею, боговидцы, ваших молитв, из глубины прегрешений извлецыте смиренную душу мою, сетьми уловленную демонских козней: да добре прешед прочее время живота моего, пою вас любовию, и прославлю житие ваше непорочное, еже на земли совершисте, люте омраченныя просветивше, Троицу божественную славити научающе.

*Песнь з~. Ирмос:*

Тебе умную, Богородице, пещь, разсмотряем, вернии, якоже бо отроки спасе три превозносимый, мир обнови во чреве твоем всецел, хвальный отцев Бог и препрославлен.

Тя священна иконома, ерасте, церкве Христовы, сущия во иерусалиме, пишя, проповедаше павел апостол, с нимиже тя почитаем, поюще Христу: хвальный отцев наших Боже, благословен еси.

Терпением искушений, и скорбей, и гонений искусився, и язвами Христовыми удобряемь, ерасте пребогате, велегласно взывал еси: хвальный отцев Боже, благословен еси.

Закона новаго явился еси, куарте, возвеститель, ветхаго беззакония отводя чуждемудренныя, и к возновлению жизни преводя зовущыя: хвальный отцев Боже, благословен еси.

*Богородичен:*

отчее слово соприсносущное, явльшееся земным воплотила еси, и телом, отроковице, породила еси человека бывша, да спасет человека, хвальный отцев Бог и препрославлен.

*Песнь и~. Ирмос:*

В пещи отроцы Исраилевы, якоже в горниле, добротою благочестия чистее злата блещахуся, глаголюще: благословите вся дела господня Господа, пойте и превозносите во вся веки. (с. 176)

Нерастерзни столпи Христовы явльшеся церкве, разористе злочестия стены вся, верныя же, яко камение, наздавше на камени веры, вопиющыя: вся дела Господа пойте, и превозносите его во веки.

Законоположницы явистеся вы, духа закон написующе в сердцах верных, всеблаженнии, имже просвещаеми вопияху: вся дела Господа пойте, и превозносите его во веки.

украсився, блаженный олимпе, в оньже день петр великий конец прият, яве скончався, купно с родионом мечем, повелением нерона, беззаконнаго царя: и совокупистеся небесным ликом.

*Богородичен:*

Стамна древле имущая манну, чистая, образоваше тя: Христа бо, сладость нашу, носила еси бо чреве, и плотию родила еси, избавляющаго всякия горести безместных прегрешений, превозносящыя того во веки.

*Песнь ф~. Ирмос:*

образ чистаго рождества твоего огнепалимая купина показа неопальная: и ныне на нас напастей свирепеющую угасити, молимся, пещь, да тя, Богородице, непрестанно величаем.

Равно течение совершивше, равно от Владыки слова обогащшеся, равных духа даров сподобистеся, и почестей равных получисте, апостоли господни, просветителие сердец наших.

Якоже небесныя звезды, богознаменьми всю землю просветисте, тму глубокую неведения отгнавше, и сыны дне показавше, древле порабощенныя козньми враждебника.

Полк злоумных погубисте, во глубину древле вринувших языки людей: множество же Богу приведосте спасаемых, чином совокупляеми невещественных сил, всеизбраннии Христовы апостоли. (с. 177)

Вшедше к премирным олимп великий и сосипатр, тертий купно и родион, и куарт, и ераст священнейший, и ныне о мире избавителя молят.

*Богородичен:*

Пощади люди твоя, Господи, нахождения варварскаго нас избавляя, и грехов и напастей и муки вечныя, молитвами рождшия тя Девы пресвятыя, и славных апостол твоих.

*Светилен. Подобен: Небо звездами:*

Светлая приятелища духа святаго, пресветлыя зари невечерняго дне, светодательная молния, апостолы, в песнех верно прославим вси.

*Богородичен:*

Тя заступницу вси имамы грешнии, о пресвятая Дево! ты благоуветлива нам соделай сына твоего матерними твоими мольбами.

