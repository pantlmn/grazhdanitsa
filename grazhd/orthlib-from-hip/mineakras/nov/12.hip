<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 209)

*Месяца тогоже в в~и-й день.*

*Иже во святых отца нашего иоанна, патриарха александрийскаго, милостиваго:*

*И преподобнаго отца нашего нила.*

*На*
Господи, воззвах, *стихиры, глас д~. Подобен:*
Дал еси знамение:

Расточив, раздал еси * требующым хлеб твой, иоанне чудне, * милостию подобяся * милостивейшему, преподобне, владыце. * тем твоя пребывает истинно * во век память, святе *, юже верою празднующыя * твоими молитвами спасай, * искушений же и скорбей, иерарше всебогате.

Твою чистоту, * и ума правость, и нрав божественный * видяй тайная * провидев, возводит на величайший престол, * помазав миром тя, мудре, и совершив, * и паствы кормила яве вручив, * юже ко пристанищу направил еси * божественнаго хотения, * иоанне богоглаголиве.

Вся прошения * твоего сердца Господь, * досточудне, подаде: * вся бо соблюл еси законоположения спасительная. * Бога бо всеконечно, * и ближняго, богоблаженне, * яко тебе самаго возлюбил еси, * и требующыя удоволил еси: * сего ради тя днесь, иоанне, почитаем.

*Ины стихиры преподобнаго, глас и~. Подобен:*
Что вы наречем:

Что тя ныне наречем, святе; * реку, исходящую от мысленнаго едема, * поток от Бога подаемых (с. 210) даров, * наводнение учений благодати, чашу мудрости и знания, * молебника крепчайшаго, * учителя действительнейшаго. * моли спастися душам нашым.

Что тя воз\ъименуем, преподобне; * земледелателя безсмертных, блаженне, садов, * садоделателя разумнаго рая верных, * законов богоданных искуснейшаго толковника, * догматов богодуховных ведателя, * сказателя благоестественнейша, * и наказателя довольнейша. * моли спастися душам нашым.

Что тя ныне нареку, чудне; уставоположника сопружества, * целомудрия правителя, * наказателя монашествующих, и девства путевожда, * праведно обоим меряща, * яко искусом прошедша обоя. * многа твоя деяния, * и о Бозе твое пощение: * моли спастися душам нашым.

*Слава, глас в~. Анатолиево:*

Милости источник требующым умножает, благосострадательныя щедроты, иоанн, Христов подобник, великий пастырь александрян и светило. приидите, насытимся нищии духом, подражающии того тихости, любоблагоутробным бо нравом Христа странствовавшаго чрез нищыя угостив, яко древле авраам, блаженства удостоися, и со дерзновением молится, помиловатися душам нашым.

*И ныне, Богородичен, или крестобогородичен.*

*Подобен:*
Егда от древа:

Древу крестному тя, Иисусе, пригвождена, зрящи неискусобрачная, плачущи глаголаше: чадо сладкое, почто оставил еси мене, рождшую тя, едину, свете неприступный пребезначальнаго отца; потщися и прославися, яко да славу получат божественную, божественныя страсти твоя славящии. (с. 211)

*На стиховне октоиха. Слава, преподобнаго, глас и~:*

Монахов множества наставника тя почитаем, отче наш ниле: твоею бо стезею воистинну право ходити уведехом. блажен еси Христу работав, и вражию обличил еси силу, ангелов собеседниче, преподобных сопричастниче и праведных: с нимиже молися Господеви, помиловатися душам нашым.

*И ныне, Богородичен, или крестобогородичен. Подобен:*
Мученицы твои:

Тя видящи пригвождаема на кресте, Иисусе, и страсти приемлюща волею Дева и Мати твоя, Владыко, увы мне, вопияше, чадо сладкое! раны неправедно како терпиши, врачу, исцеливый человеческое неможение, и от тли всех избавивый благоутробием твоим;

*Тропарь, глас и~:*

В терпении твоем стяжал еси мзду твою, отче преподобне, в молитвах непрестанно терпевый, нищыя возлюбивый, и сия удовливый: но молися Христу Богу, иоанне милостиве блаженне, спастися душам нашым.

*Слава, глас тойже:*

Слез твоих теченьми пустыни безплодное возделал еси, и иже из глубины воздыханьми, во сто трудов уплодоносил еси, и был еси светильник вселенней, сияя чудесы, ниле, отче наш: моли Христа Бога спастися душам нашым.

*И ныне, Богородичен.*

*На утрени канон октоиха един, и святых два.*

*Канон иерарха. Творение иосифово.*

*Глас и~. Песнь а~. Ирмос:*

Посеченный несекомаго пресече, и виде солнце землю, юже не виде, лютаго врага вода потопи, и непроходимое пройде Исраиль, песнь же воспевашеся: Господеви поим, славно бо прославися. (с. 212)

Состраданием ума просвещаемь, и любовию Христовою, отче, озаряемь, милостыней блистая сияньми, единаго милостиваго Бога приятелище чистейшее, иоанне, был еси: тем тя ублажаем.

Во век присно пребывающая смотряя, мудрым смыслом, отче священнейше, изменил еси тленная светло нетленными, и ныне на небесех жительствуеши, вопия со безплотными лики: Господу воспоим, славно бо прославися.

Милости датель, одарив милостивное, преподобне, твое помышление, помилова многия божественным твоим ходатайством, был еси во утешение душ, нищих же промышление, иоанне всемудре богоблаженне священнейший.

*Богородичен:*

Благословенная, чистая и всепетая, едина рождшая воплощеннаго Бога, приснотекущий источник нам, надеющымся на тя, исцеления изливающа верным: моли егоже родила еси, даровати миру велию милость.

*Ин канон преподобнаго. Егоже краегранесие:*

Напаяет мя нил разумным всеплодствием. *Феофаново.*

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Напоеньми твоими, блаженне, таинственными, напаяя богатно прозябший мой помысл, яко клас пения тебе принести твоими молитвами сподоби.

Глагол течения твоих, яко из едема, всебогате ниле, происходящая явственно, лице все приснотекущее церковное напаяют.

Догматов и словес река твоих, богоглаголиве, сердца благочестивых наводняющи напаяет, злочестивых же потопляет собрания. (с. 213)

*Богородичен:*

Изблева в слухи евы яд душетленный губитель и враг: Христа же рождши, Богомати, того вреда исцелила еси.

*Песнь г~. Ирмос:*

Небеснаго круга верхотворче, Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

Боголепна, якоже отроковица, от маслин венец носящи, явися тебе, досточудне, милостиваго благосострадательная благодать, привлачащи тя к божественней милости.

На престоле священнем, судом божиим, славне отче иоанне, сел еси, якоже ангел ты пожил еси, мирныя вознося священныя жертвы всещедрому.

Многое милосердие милосердаго Господа, отче, подражая, за милосердие обнищавшаго плотию, нищыя удоволил еси, странныя и безпокровныя собирая, исполнитель повелений божественных быв.

*Богородичен:*

Вселився в Деву телесне, Господи, явился еси человеком, якоже подобаше видети тя: юже и показал еси, яко истинную Богородицу, верным помощь, едине человеколюбче.

*Ин. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Дарования, отче, духа носит твое помышление, лукавая помышления отгоня.

Миро благовоннейшее, твоя молитвы нам вдохнув, священноделателю, видением детельным пожив.

Источил еси учения ты небесная, всемудре, яко от источника, и церковныя питомцы обогатил еси. (с. 214)

*Богородичен:*

умертви мудрование плоти нашея, пречистая, источник безсмертия человеком источившая.

*Кондак преподобнаго, глас и~. Подобен:*
Взбранной:

Хврастная страстей, яже от телесе, востания сечительно, ниле блаженне, во бденной твоей ссекл еси молитве. но яко имея дерзновение ко Господу, от всяких мя бед свободи, да зову ти: радуйся, отче всемирный.

*Икос:*

Кто земнородных изрещи возможет, ниле, жительства твоего страдания, и жития твоего безмерныя труды, и многая тщания твоя, яже на земли, яко безплотный, совершил еси; но обаче зову: радуйся, реко божественных благодатей: радуйся, цевнице Христовых учений: радуйся, чаше мудрости и знания радуйся, возделание безсмертных насаждений: радуйся, догмате детельнейший богодохновенных словес: радуйся, закона богоданнаго искуснейший толковниче: радуйся, садоделателю рая мысленнаго: радуйся, девства хранилище велие: радуйся, красная гусль духа: радуйся, страстей кореносечный мечу: радуйся, праведных мужей высото: радуйся, верных земнородных предстателю: радуйся, отче всемирный.

*Седален, глас и~. Подобен:*
Премудрости:

Милостивен нрав приим, благосерд явился еси, и подателен нищым и требующым, иоанне богодохновенне. сего ради званием деянию подобно, паче всех святых, блаженне, обогати тя зело податель благих Христос: емуже, богомудре иерарше пребогате, молися, грехов оставление подати празднующым любовию святую память твою. (с. 215)

*Слава, преподобнаго, глас тойже. Подобен:*
Повеленное тайно:

украсив твой ум видении, богословия реки отрыгнул еси, напаяя сердца, ниле богоносне, верою почерпающих твоих учений пиво, прозарное же и чистое, и чтущих память твою светозарную же и честную, преподобных удобрение, и отцев хвало.

*И ныне, Богородичен:*

Яже непременнаго Бога порождшая, пременяемое присно сердце мое грехом и леностию, прилогми льстиваго, утверди, благая, молитвами матерними твоими: яко да и аз благодарно славлю тя, богородительнице марие, помилуй стадо твое, еже стяжала еси, всенепорочная.

*Крестобогородичен:*

Иже от кровей твоих чистых воплощшагося, и паче ума из тебе, чистая, родившагося, на древе висяща среди злодеев зрящи, утробою болезновала еси, и матерски плачущи вопияла еси: увы мне, чадо мое, что божественное и неизреченное строение твое, имже оживил еси создание твое; воспеваю твое благоутробие.

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Чистая обитель явился еси святыя Троицы, преподобне, и храма божественнаго сокровище, и иерархов начаток.

Многое милосердие твое Господь внимая благосердый, душу твою освяти, иоанне, отче священнейше.

Заповедей непостыден был еси делатель всещедраго, и исполнился еси благих его, в селех святых водворяяся.

*Богородичен:*

Очищение наших даруй неведений, яко безгрешен, и умири мир твой, Боже, молитвами рождшия тя. (с. 216)

*Ин. Ирмос тойже.*

Возведи, всемудре, от страстей мя пленения, яко избавление и цену Богу принося молитвы твоя.

Священно вчинити еже о Христе мудрости догматы, искусив пощением себе, всеблаженне, пред\ъочистил еси.

Помышлений всякое возвышение, отче, взимающееся смирил еси, множеством мудрости твоея погубив сих память.

*Богородичен:*

отцу соприсносущный, и яко Бог слово прежде безплотное, в последняя воплотися от чистых кровей твоих, всепетая.

*Песнь е~. Ирмос:*

*От*
нощи неведения, по душеловительному пути присно блудящаго, светом разума твоего, Господи, преднаставляя мя, на стезю заповедей твоих направи.

умертвившемуся за милость мертвостию вольною, отче мудре, подобяся, распялся еси миру и страстем. и жизни премирныя сподобился еси, достославне.

Блаженства удостоился еси, кроток, сострадательнейший, и мирителен быв, и алчущих хлеб неиждивный, и нищым податель, одеяние же наготствующым.

Божественными причащеньми, отче, удобряемь, якоже ангел Богу непорочно священствовал еси, верныя просвещая священными учении твоими.

*Богородичен:*

Всех Бога без семене в своих ложеснах понесшую, плотоносца же нам рождшую, пречистую Богородицу воспеваем, яко спасение душ наших.

*Ин. Ирмос:*

утренююще, вопием ти, Господи, спаси ны: ты бо еси Бог наш, разве тебе иного не вемы. (с. 217)

Целомудренно желая, всемудре, божественныя чистоты, оставил еси все жития пристрастие.

Разумная ты выше знания, богоявленне, мысленно постигл еси, единением божественным научаемь.

облак тя, тучами знания, богоносне, все потопляющий неразумие, вемы.

*Богородичен:*

Яко крин сияющий посреде терния, обрет жених тя, Девомати, возлюби.

*Песнь з~. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

Молитвами и постом упражняяся, и бденно Бога моля, откровений и зрений божественных сподобился еси, богомудре всебогате, научаемь сущым паче ума и помысла, мудре, чистотою.

Яко ангел с плотию на земли, отче, пожил еси, жертвы мирныя, безкровныя верою и сокрушенным сердцем и духом, блаженне, творцу принося, иоанне, радостно.

Житие твое паче солнца возсиявшее, милосердия испусти лучы требующым, отгонящыя темный облак нищеты, всебогате, греющыя же мразом лютых держимыя, богодохновенне.

*Богородичен:*

Не престай о нас молящися, пресвятая Богородице Дево, яко верных утверждение ты еси. и надеждею твоею крепимся, и любовию тя, и из тебе воплощшагося непрестанно славим.

*Ин. Ирмос тойже:*

Мудрости даром украшаемь, и жития светлостию удобряемь, священноделатель божественный был еси, зиждителю ходатайствуя и зданию, и был еси пресветел и обзорный, отче, учитель. (с. 218)

К горе добродетелей приближився, и божественным покрывся, отче, мраком, от Бога догматов скрижали богописанныя приял еси, всебогате, и вторый нам моисей законоположник показался еси благодати.

Освятив себе волею таинственно, яко вольножертвенную жертву, предстоянием зиждителю, ниле, и видении и деянии украшаемь, поминай о нас, верно совершающих память твою.

*Богородичен:*

Видевше образными явлении страшных твоих таин глубину, яко Богу во чрево твое вселитися, богоглаголивии пророцы провозвестиша, всенепорочная, и ныне мы сбытие видяще, славим.

*Кондак, глас в~. Подобен:*
Вышних ищя:

Богатство твое расточил еси убогим, и небесное богатство ныне восприял еси, иоанне всемудре. сего ради вси тя почитаем, совершающе память твою, милостыни о тезоимените!

*Икос:*

На милость уповав божию, иоанне, щедротами от того и дарми обогатився, отонудуже явился еси и милостив, яко он, вся ущедряя. темже, мою нищету ущедрив, подаждь мне богатство твоея молитвы. и алчущее сердце мое исполни глагол божественных, богомудре, якоже прежде алчущыя питал еси, милостыни о тезоимените!

*Песнь з~. Ирмос:*

отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

Делы словеса спасова известил еси, и ублажаемых сочтался еси лику, милостив быв и чист духом, иоанне богоносе. (с. 219)

Меда вкус сладчайший преложися во искушено злато тебе: богатному бо твоему внимая произволению творец, богатная тебе даде воздаяния.

Светом Троицы невечерним просвещаемь, угодниче Троицы, чтущыя тя ныне просвещаеши, и поющыя: благословен еси, Господи Боже, во веки.

*Богородичен:*

Тя радость апостолов, страстотерпцев же славу, Богородице, молим верно: радости вечныя сподоби ны, поющыя тя непрестанно.

*Ин. Ирмос:*

*От*
иудеи дошедше, отроцы в вавилоне иногда, верою троическою пламень пещный попраша, поюще: отцев Боже, благословен еси.

Напаяемь, отче, тучами небесными, явился еси многоплоден, плоды краснейшыя принося владыце, верою зовущыя: отец наших Боже, благословен еси.

Твой всеблаженне, язык хляби догматов разверз, еретическую лесть крепко потопляет, верныя же научает пети: отец наших Боже, благословен еси.

Жительство ангельское в телеси, отче, на земли пожил еси: и божественных видений горних позорищ наслаждаяся, и поеши: отец наших Боже, благословен еси.

*Богородичен:*

*От*
утробы девственныя воплощся, явился еси в наше спасение. тем, тя матерь ведуще Богородицу, благодарственно зовем: отец наших Боже, благословен еси.

*Песнь и~. Ирмос:*

Победители мучителя и пламене благодатию твоею бывше, заповедем твоим зело прилежаще, отроцы вопияху: благословите, вся дела господня, Господа.

Светозарную звезду Христос: на высоте тя (с. 220) церковней явив, отче, чрез тебе поющыя верою просвещает: благословите вся дела Господа, и превозносите его во веки.

Милостив явился еси, кроток, благосострадательнейш, незлобив, отче, богатство нищих, утварь и одеяние нагих, поя верно: благословите вся дела Господа, и превозносите его во веки.

Марков престол священно украсил еси делы божественными изрядно, отче: милостынею же и милосердием паче всех нареклся еси милостив, милосердием возсиявших святых.

*Богородичен:*

Адама, Дево, падшаго, убо явилася еси дщи, Бога же Мати, обновльшаго мое существо. егоже поим вся дела Господа, и превозносим во вся веки.

*Ин. Ирмос:*

Мусикийским органом согласующым, и людем безчисленным покланяющымся образу к деире, три отроцы не повинувшеся, Господа воспеваху и славословляху во вся веки.

Добродетель восприим совершенну, благих первое возлюбив, и того ныне блистаньми просвещаемь, зовеши: Господа пойте и превозносите его во веки.

Ведетельным обогатився искусством, детельное постигл еси благославие, благодати зари посылая вопиющым: Господа пойте и превозносите его во веки.

Мирских молв отбежав, молчания пристанище достигл еси, и страстей прилоги умертвил еси, зовый: Господа пойте и превозносите его во веки.

*Богородичен:*

Известно ведяще, Дево, рождшагося из тебе Бога слова, поем тя всеблагочестно верою, песнопоюще: Господа пойте и превозносите его во веки. (с. 221)

*Песнь ф~. Ирмос:*

Воистинну Богородицу тя исповедуем, спасеннии тобою, Дево чистая, с безплотными лики тя величающе.

Се тя по скончании средняго сприемлет двоица святых отцев, в гробе священнейшую честь тебе, отче, дающи.

Яко утро, яко день, отче иоанне, светозарное твое возсия успение, просвещающее верою тя блажащыя.

Совокупился еси ликом архиереев, пророков, апостолов и мучеников: с нимиже поминай, отче, восхваляющыя тя.

Рака, идеже лежат, отче иоанне, священныя твоя и святыя мощи, источник чудес суть к тебе приходящым.

*Богородичен:*

Благолепная Дево, озлобленную душу мою грехом, ублагости, благаго рождшая Бога и Господа.

*Ин. Ирмос:*

ужасеся о сем небо, и земли удивишася концы, яко Бог явися человеком плотски, и чрево твое бысть пространнейшее небес. тем тя Богородицу, ангелов и человек чиноначалия величают.

Расторгша пристрастия мирскаго узы, и Богу приближающася тя зря, отче, губитель, варварская треволнения тебе воздвиже, разслабити твою мнев крепость: божественным же промыслом того отразил еси кознодейства, всеблаженне.

Богатными сияя зарями учений многообразными, осветил еси благочестия верою приходящих тебе душы: ибо чаши, всемудре ниле, мудрости чистей устне прикоснув, почерпл еси обильно, и любящым преподал еси.

Освятил еси усердно себе, отче, таинственно, яко непорочное заколение зиждителю, того возлюбив (с. 222) искренно: егоже ныне престолу, всеблаженне ниле, предстоя, прилежно молися, верою совершающым твою память получити твоея светлости.

*Богородичен:*

Исправила еси, Дево, женское поползновение, слова рождши, исправляюща низверженныя, яко блага и державна, силою, за благоутробия превозмог из тебе воплощшася, и спасша мир страстоубийственными своими страстьми.

*Светилен. Подобен:*
Жены услышите:

Милость подражая Бога любощедраго, требующым богатство расточил еси, иоанне: тем и богатство приял еси на небесех неистощимое. того ради ныне молимся, молися непрестанно о хвалящих тя.

*Слава, преподобнаго. Подобен:*
Небо звездами:

Ангельское житие желая, удалил еси себе в пустыню: и страсти покорив плотския, равноангелен явился еси: отче наш богоносе.

*Богородичен:*

Иже от Бога миру данных благ, ты вина еси, Богородице: но и ныне милостива сотвори за общее спасение, благоуветливаго Бога.

*На стиховне октоиха. Слава, глас з~:*

Преподобне отче, во всю землю изыде вещание исправлений твоих, тем на небесех обрел еси мзду трудов твоих: демонов погубил еси полки, и ангелов достигл еси чины, ихже житию непорочно поревновал еси. дерзновение имея ко Христу Богу, мир испроси душам нашым.

*И ныне, Богородичен, или крестобогородичен. Подобен:*
Тридневен:

Видящи тя распинаема, Христе, тебе рождшая, вопияше: что странное, еже вижу, таинство, сыне мой; како на древе умираеши, плотию повешен, жизни подателю;

*На литургии: блаженна октоиха, на д~. И святителя песнь г~-я,*
(с. 223) *на д~. Прокимен, глас з~:*
Честна пред Господем смерть преподобных его. *Стих:*
Что воздам Господеви о всех, яже воздаде ми; *Апостол ко евреем, зачало та~и. Аллилуиа, глас в~:*
уста праведнаго поучатся премудрости: *Стих:*
Закон Бога его в сердце его. *Евангелие луки, зачало к~д. Причастен:*
В память вечную будет праведник:

