<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 673)

*Месяца тогоже в д~и день.*

*Иже во святых отца нашего григориа паламы, архиепископа солунскаго, чудотворца.*

*Аще хощет настоятель, творим бдение.*

*На велицей вечерни.*

Блажен муж: *На*
Господи воззвах: *стихиры на и~, глас е~.*

*Подобен:*
Преподобне отче:

Преподобне отче, священне григорие, от корене прозябе боголюбива и светла ветвь, якоже древо, узреся, при исходищих божественных вод добре насаждено, источая прежде времене плоды безсмертия, удивляя всяк слух естеством, и словом, и деянии божественными, витий в витиах и премудр в любомудрых деяниих. сосуд державнаго боговидения, Христови моляся, Христа жадая повсегда и превосходя от божественныя славы в славу и от силы в силу, воистинну нетленную.

Преподобне отче, досточудне григорие, славу оставль временную и низу влекущую, нетленная возлюбив (с. 674) и горняя, богатства мимотекущаго мудре отступи, богатство пребытное нищету вменив, душевное твое око очистив воздержанием, и слезами, и многим плачем, отнюдуже сосуд духа светел явися, весь благодати того исполнь, того сияния и того славы проси даровати единому Богу покланяющымся, Троице всесильней.

Преподобне отче, священнейший григорие, мечь убо слова обострив духом, огнь чином был еси богоборных, якоже с высоты молния сходя, отсекая и попаляя тех языкоболия, верных же всех наставляя к божественней зари трисолнечней, еюже просвещаемь, свет вторый явился еси, сопрестолен и единочислен верховным богословцем, с ними хвалим, с ними пребывая, и ныне моли даровати церкви единство, мир и велию милость.

*Ины стихиры, глас д~.*

*Подобен:*
Яко добля:

Светильник неугасаемый, сияние неусыпающее, иже в мори плавающым спасительное и тихое пристанище и безмятежное благодати, сшедшеся, в песнех достойне поем тя, молящеся: умныя бури избави церковь твоими молитвами, о нейже мужески подвизаяся.

Гласа тя слову, дыхание духовное, огненный язык неугасаемый богословия, григорие, собрание скверненое еретическое светло попалиша благодатию, молим сопротивных велений настояния избавитися молитвами ти православно воспевающым тя. (с. 675)

В трудех первее и безмолвии просиявша и писание неудобь ведомое и глубокое с духом возгремевша, Христос свещника тя возлагает светла церкви, григорие, мир всякий освещающа, отче, твоими молитвами, и словесы, и чудес силою, и не утвержденных утверждая.

*Слава, глас д~:*

Премудростию слово свое украсив, и добродетелию непорочною преудобрен во обоих был еси, григорие, боговещанным ти глаголом украшая и веселя люди разумно, Троицы едино божество премудре простер, темже и препрославленными учении иноплеменныя ереси поправ, державу веры в концех воздвигл еси, Христови предстоя с невещественными служители, и душам нашым испроси мир и велию милость.

*И ныне, Богородичен:*
Иже тебе ради:

*Вход. Прокимен дне и чтения три святительская [писана на обороте л. рв~и].*

*На стиховне стихиры, глас е~.*

*Подобен:*
Радуйся:

Радуйся, православия светильниче, церкви светлое, отче, солнце, похвала иночествующым, церковное правило, иже благодеяния учитель изрядный, святителю григорие, иже премудрости и разума жилище, ближним и дальним орган духовный, песнивец одушевлен, уста господня, изводя от недостоинства достойнаго, Христа моли низпослати душам нашым мир и велию милость.

*Стих:*
Честна пред\ Господем смерть преподобных его. (с. 676)

Радуйся, высокий уме, зрителю таинства, духа сосуд дарований, светоносный свещниче, блистание божественнаго осияния, любви державное и честное спребывание, кроткий воистинну, и прост убо и незлобив, откровение и писаний явление, море разумений божественных, григорие, бездна божественна слова учения неизчерпаема, Христа моли низпослати душам нашым мир и велию милость.

*Стих:*
Блажен муж, бояйся Господа, в заповедех его восхощет зело.

Радуйся, богословия глубино, православия правило правое, Троицы едино естество возвести высоко, во едином хотении и действии, просто божество, всесильно и не создано, посрамивый же благодатию духовною и безлетною отвергшихся обожения, уста богословец, святителю григорие, славо отцем божественным и сопричастник исчислен, светильниче церковный, даруяй нам молитвами ти велию милость.

*Слава, глас д~:*

Житие божественно исправль, видением деяние уяснил еси, богоявленне григорие, премудрость бо возлюбив желанием божественным, из уст духа благодати обогатися. яко сот медвеный, сладость твоих словес искапая, присно веселиши разумы божественными церковь Христову, темже, на небесех со святители водворяяся, о нас непрестанно молися, о творящих память твою.

*И ныне, Богородичен:*

Призри на моления: (с. 677)

*Тропарь, глас и~:*

Православию наставниче, святителем украшение, богословцем поборниче непобедимый, григорие чудотворче, солуню великая похвало, проповедниче благодати, моли Христа Бога спастися душам нашым.

*Слава, и ныне, Богородичен:*
Иже нас ради рождейся:

*На утрени.*

*На*
Бог Господь: *тропарь святому дважды.*

*Слава, и ныне, Богородичен.*

*По а~-м стихословии седален, глас а~.*

*Подобен:*
Гроб твой:

Божественнаго Христова святителя воспеваем, столпа огненнаго, свету облака, духом предходяща Исраилеви новому день и вводяща в разумную землю мира, в митрополии же о Христе первородных, великаго григориа.

*Слава, и ныне, Богородичен:*

Вселися в тя божества все исполнение, чистая, якоже павел предрече, все обоготвори тленных естество, владычце, ты же была еси начало благодати таковыя и спасительное руководство иже верою и любовию чтущих тя.

*По в~-м стихословии седален, глас а~.*

*Подобен тойже:*

Измыв добре твоих слез теченьми дух, умне восприял еси божественныя благодати, досточудне, причастник был еси обожения, еже паче естества, слова, еже проповедал еси несоздано всем и едино, богомудре григорие. (с. 678)

*Слава, и ныне, Богородичен:*

Света разумнаго светлейший сосуд, тму моего разреши сердца, страстей же тяжчайшее бремя, молюся, облегчи, наставляющи мя к покаянию стезям и будущему сподобляющи мя свету, всеблаженная владычце.

*По полиелеи седален, глас и~. Подобен:*
Премудрости:

Отступль текущих, отче премудре григорие, царских, и другов, и сродник, стяжал еси пребывающая и стоящая, блаженне, и дом весь, и род привел еси владыце всех, честное всесожжение. имже наставляемь, душу освятил еси и ум с телом Богови, григорие, видением и деянием же моляся ему прилежно согрешением оставление даровати празднующым любовию святую память твою.

*Слава, и ныне, Богородичен:*

В плоть твою одеявся, яко благ, зрак Владыка рабий обожи, владычце, совокупився по составу и естество все исполнив духом, святых соборы соделав благодатию, отнюдуже приим вину неизреченных дел и первую, духом исполньшуюся, поюще тя от души, зовем ти: радуйся, спасения начальнице: радуйся, согрешением разрешение покланяющымся верою рождеству твоему.

*Степенна, а~-й антифон д~-го гласа.*

*Прокимен:*
Честна пред\ Господем смерть преподобных его.

*Стих:*
Что воздам Господеви о всех, яже воздаде ми;

*Евангелие от иоанна, зачало л~е.*
(с. 679)

*По н~-м псалме стихира самогласна, глас з~:*

Благочестия истиннаго проповедника и церкви пресветлую звезду песньми похвальными почтим, солуню светлаго светильника, свету ученика и друга Христова, сеяй слово благочестия божественно в сердца всех верных, всем ко спасению дарует и молится прилежно Господеви помиловатися душам нашым.

*Канон, творение патриарха филофеа. Глас а~.*

*Песнь. а~.*

*Ирмос:*
Твоя победительная десница боголепно в крепости прославися, та бо, безсмертне, яко всемогущая, противныя сотре, Исраильтяном путь глубины новосоделавшая.

Ты дарований источнику и премудрости духовней, преславне, уста и мысль приложив, благодати явился еси пучина, от нея же каплю, отче, и мне подаждь, поющему тя.

устав и правило паче естества иноческому жительству ты был еси, уста богословец же, и святитель, и учитель бж~ественная, отнюдуже, сошедшеся вкупе, тебе пение плетут.

Ин явился еси от чрева иеремиа ведомь, сотворшему весь возложен, освящен, богоносе, весь же, отнюдуже твоя уста божия слова восприяша.

Престолу предстоя божественному со ангелы, боговидче григорие, лучу восприемля ныне явленне неприступную, молися тмы греховныя нам разрешитися, молимся.

*Богородичен:*

Свет возсиявый, богородительнице, от твоея утробы, видети желая, григорий, тебе, молитвенницу, (с. 680) и содетеля представляет и желаемыя от тебе получи благодати.

*Песнь г~.*

*Ирмос:*
Едине ведый человеческаго существа немощь и милостивно в не воображься, препояши мя с высоты силою, еже вопити тебе: свят одушевленный храм неизреченныя славы твоея, человеколюбче.

Юродство, премудре, мирскую мудрость вменил еси, крестное юродство возлюбил еси и сего, на рамо приим, показал еси, якоже павел рече, еже юродством мирския мудрости превшед.

Возлюбил еси, отче, от души нищету, и смирение, и худость, и нестяжательство, человек бегая, отнюдуже гонимь еси в пустыню, всегда, в воню мир твоих, Христови зовяше: теку вслед тебе.

умертвил еси, премудре, ветхаго тлеющаго человека воздержанием всяким и плачем, источники слезными довольне омываяся, житием восприял еси древнюю свою доброту о Христе и в новаго одеявся.

Восхвалим, множества инок с местных же состояния, со священники всеми и питательницы, гласы красными и словесы божественными днесь общаго учителя, иже нас украсившаго делы же и словесы, григориа.

*Богородичен:*

Видев, юже желаше, зарю духовную, григорие, предстательством Богоматере, яснейши же ныне тою освещаемь, тоя моли тмы страстей нас пременити светом благодатным. (с. 681)

*Седален, глас и~. Подобен:*
Премудрости:

Воздержанием, и плачем, и молитвою, и действом, и нищетою, и общим умовением, григорие, слезным очистил еси свое сердце, весь восхищен быв, и Христови совокупися духом, отнюдуже, яко павел, неизреченных услышав и сосуд быв избранен, ты понесл еси Христово имя, несоздано проповедал еси высоце и просто едино божество, еже моля не престай спастися стаду твоему.

*Слава, и ныне, Богородичен:*

Иже прежде от не сущих привед сущих естества, слове божий, почет образом же и рукою человека, истлевша того прелестию змииною, наздав паки крестом честным ти, всякое же естество освятил еси, щедре, святым твоим духом и телесным восприятием, матере твоея мольбами, Владыко Христе Боже, согрешением оставление даруй покланяющымся верою державе твоей.

*Песнь д~.*

*Ирмос:*
Гору тя, благодатию божиею приосененную, прозорливыма аввакум усмотрив очима, из тебе изыти Исраилеву провозглашаше святому во спасение наше и обновление.

Нощь безлучную и тму, григорие, страстей молитвенною палицею ранив, якоже моисей египта, востекл еси паче естества к видению божественному и законодавец нам был еси. (с. 682)

На высоту возшед божественную, отче григорие, добродетелей, якоже на фаворе Христовы друзи и ученицы, онаго узрел еси, естественную и божественную славу являюща, и обожився, другое показася солнце.

Таинник божества, боговидче григорие, и неизреченных причастник ты быв, богословити того тайну, едино тоя возвестив и несоздано силою и естеством треми составы.

*Богородичен:*

Слово рождшую, божие неизреченное, словесы воспел еси священными и тайну светло божественнаго воплощения возвестил еси, юже ныне моли церковь соблюдати необуреваему.

*Песнь е~.*

*Ирмос:*
Просветивый сиянием пришествия твоего, Христе, и осветивый крестом твоим мира концы, сердца просвети светом твоего богоразумия, православно поющих тя.

ум великий, премудрости глубина неизреченная, обрете твой, богоносе, ум вселение, себе содружен, уму и премудрости орган тя церкви даровал есть.

Яко лучу светлую, прежде на афоне, григорие, возсия, светлому тя граду дарует, светом духовным того богодвижим, освящая и отечески преднаставляя.

Дар божественный от Бога тя и богатство неистощимое обрет, феттальская державная митрополия созывает соседы к причастию твоих словес и чудес, блаженне. (с. 683)

Желающии подвига и словес благодатей григориевых, песнь тому ныне приносяще, того помолим егоже молитвами зиждителя и Владыку милостива всем соделати.

*Богородичен:*

Просветивый земли широту солнца светлостию, свет сущым явися во тме, Дево, невечерний, егоже моли тмы лютыя и греховныя нас избавити, владычце.

*Песнь з~.*

*Ирмос:*
Из утробы иону младенца изблева морский зверь, якова прият: в Деву же всельшееся слово и плоть приемшее пройде, сохраньшее нетленну: егоже бо не пострада истления, рождшую сохрани неврежденну.

Правило добродетели, обоженное житие твое видено бысть верными воистинну, григорие, благочестия же правитель слово твое, и веление, ими же свое родное и пустородное разсуждается, единаго Бога проповедающе всесильна, единаго и несоздана.

Едино благочестно проповедав божество, великий нам явися, григорие, составми треми едино естество и силу, всячески тую просту и несоздану, всех посрамил еси державне, буесловящих создано божество.

Безумнаго мудрование обличаеши акиндина, яко и прежде варлаама гордаго, еллинским бо приобщившымся славам, сведоша божество в тварь, обесчестивше, якоже жидове первее, сына божия достоинство. (с. 684)

уставы приводя велений, григорие, и словеса светла, имиже отверзл еси мысль честных богословец духом, молитвами ти неподвижиму соблюди Христову, избавляющи, церковь от всякия ереси.

*Богородичен:*

Престол херувимских и всех небесных сил, владычце, и всякаго вкупе горняго чина вышши ты показася, яко престол неизреченен бывши божия состава, егоже, яко сына своего, милостива ми, верно тя поющу, соделай.

*Кондак, глас и~. Подобен:*
Взбранной:

Премудрости священный и божественный орган, богословия светлую согласно трубу, воспеваем тя, григорие богоглагольниче, но яко ум уму первому предстояй, к нему ум наш отче настави, да зовем: радуйся, проповедниче благодати.

*Икос:*

Ангел явился еси на земли, неизреченных божественная тленным возвещая, ибо безплотных гласовом, человеческим же умом и телом живый, удивил еси и сотворил еси звати ти, богоглаголиве, сия: радуйся, егоже ради свет проповедася: радуйся, егоже ради тма отгнася: радуйся, несозданнаго божества возвестителю: радуйся, созданнаго естества и буяго воистинну обличителю: радуйся, высото невосходная, божие естество рек: радуйся, глубино неудобь зрительная, действо рек: радуйся, яко славу божию добре рекл еси: радуйся, (с. 685) яко мудрования злобных отрек: радуйся, светило, показавый солнце: радуйся, сосуде, божественнаго пития приятелище: радуйся, имже истина сияет: радуйся, имже помрачися лжа: радуйся, проповедниче благодати.

*Песнь з~.*

*Ирмос:*
Тебе, умную, Богородице, пещь разсмотряем, вернии: якоже бо отроки спасе три превозносимый, мир обнови, во чреве твоем всецел, хвальный отцев Бог и препрославлен.

Якоже грома глас твоих велений и словес божественных молние ужасных зрети явственне, отче, не возмогают прелестию плененнии и осязают, якоже пишет, яко слепый, ныне стены смешне безумнии.

Нощь не светла непокоривым бысть, и ныне свет естественный царство славы божия, иже яви таинником человеколюбец на горе фаворстей, григорие, еюже, причастився довольне, приобщаешися угодившым.

Иже нечестиве в благодать, преславне, похулившым божие безмолвие и молитву, обожению же неизреченному скверне насмеявшихся, тех посрамив, отгнал еси божественнаго двора, егоже соблюдаеши всегда твоими мольбами.

*Богородичен:*

Прииди ныне в нашу помощь, спасение общее, григориевы молитвы приемлющи, владычце, страсти убо усыпающи душевныя и телесныя и общий мятеж и тление вскоре разрешающи. (с. 686)

*Песнь и~.*

*Ирмос:*
В пещи отроцы Исраилевы, якоже в горниле, добротою благочестия чистее злата блещахуся, глаголюще: благословите, вся дела господня, Господа, пойте и превозносите во вся веки.

Явился еси, отче, весь светел, сладостен, прав, кроток, верою приходящым ти источая сладкое словес, григорие, божественное пиво, всех веселя благочестивых сердца, капля недугующих душевными чувствы.

ум и язык воистинну благороден, наказание же и словеса сердце очищено обрет, божия в тя вселися премудрость, ейже друг другу сосвязавшися, отче, чудо всем странно показа тя мирови.

В пещи дети невреждены еврейския показа держава благочестия, имже подобяся, премудре, пламень удержал еси злочестия посреде пещи искушений. и доблественне поя Владыку, и опаляя гонящих.

умнаго погрузил еси фараона теченьми твоих слез и все египетское потопил еси воинство. возшел еси на гору безстрастия, побивая оттуду духа силою полки боритель, якоже моисей великий.

*Богородичен:*

Светлый благодати, чистая, проповедник и богословец духа, Богородице, даннаго тобою мирови, ныне словесы торжествуя пение, песни же и лики вся ти собирает, яко верный раб, память твою славя. (с. 687)

*Песнь ф~.*

*Ирмос:*
образ чистаго рождества твоего огнепалимая купина показа неопальная: и ныне на нас напастей свирепеющую угасити, молимся, пещь, да тя, Богородице, непрестанно величаем.

Престолу предстоя, григорие, трисолнечнаго и безначальнаго божества и действом довольне насытився благодатию, юже воспел еси, содейственник и другов, ныне воспомянувших тя поминай.

Обрел еси воздание болезней твоих, царство, отче, божие безначальное, еже благочестне на земли воспроповедал еси, венцы триплетены восприял еси исповедания божественнаго, священства же и безмолвия.

Явился еси иночествующым похвала, богословец божествен, священства же правило известное, сего ради зде даст ти ся чудесем божественная благодать, словеса твоя утверждая.

Закон похвальных, преславне, и словесных подвиг воистинну исшед, и на земли живый, и исшед от тела, но приими малое пение изряднейши и прошения подавай тебе желающих молитвами своими.

*Богородичен:*

уста страшнаго рождества твоего и богословесный язык, владычце, бысть, еже паче естества от тебе явльшагося обожения честный твой раб григорий, егоже ныне мольбы приемлющи, спаси всех. (с. 688)

*Светилен. Подобен:*
Со ученики:

Радуйся, отцем похвала, богословец уста, безмолвия жилище, дом премудрости, учителей держава, бездна слова: радуйся, деяния орган, видения верх, целителю страстей и болезнем человеческим: радуйся, духа святаго селение, и умер, и жив, отче.

*Слава, и ныне, Богородичен:*

Радуйся, радости ходатаице: радуйся, клятве разрешение: радуйся, адамово воскресение: радуйся, падение бесовом: радуйся, женскаго студа потребление: радуйся, адово испражнение, тля смерти, освящение человеческаго естества: радуйся, Дево, радуйся, всех владычце: радуйся, божия Мати.

*На хвалитех стихиры, глас и~. Подобен: О,*
преславнаго чудесе:

отче священне григорие, ты, Бога издетска возлюбив, возненавидел еси вещное пристрастие и мира не постоятельное и крест доблествен восприим, своему владыце последовал еси, плачем и слезами душу очистив свою и ум, весь был еси боговиднейший.

отче священне григорие, ты сердце добре видением же и деянием очистив си, духови был еси селение, и осияние того приемля, свет явился еси воистинну приближающымтися, се сын света был еси по благодати, славне, еже сам естество быв божие, не разделяяся. (с. 689)

отче богомудре григорие, ты злейшее семя и корень раскопал еси, варлаама сквернаго отсекл еси мечем духовным, предателя же абие вере и сотаинника сему, суемудреннаго акиндина, божественнаго исполнения еретичествующих отгнав, сочетал еси хульником евреом, поревновавша сих безумию.

отче богомудре григорие, душу очистил еси, умом своим избежав от нечистаго диавола, воистинну славен своим величеством, дух свой предал еси Христу, Богу нашему.

*Слава, глас а~:*

Иже правыя веры доблий подвижниче, иже пострадав, яко добр воин Христа Бога, и воеводе угодивый, и подвизася ныне в церкви добрым подвигом, соблюдая ю твоими ученьми на недвижимом основании, григорие.

*И ныне, Богородичен:*

Радуйся, Богородице Дево: радуйся, похвало всея вселенныя: радуйся, пречистая Мати божия, благословенная.

*Славословие великое, и час а~-й, и отпуст.*

*На литургии.*

*Блаженны, песни г~-я и з~-я.*

*Прокимен:*
уста моя возглаголют:

*Апостол ко евреом, зачало ти~и.*

*Евангелие от иоанна, зачало л~з.*

