<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 259)

*Месяца тогоже в е~и-й день.*

*Святых мученик и исповедник, гуриа, самона и авива.*

*И преподобнаго паисия нямецкаго.*
Служба его писана в приложении.

*Аллилуиа.*

Вестно буди, яко аще случится начало поста сего в субботу: В пяток вечера, на Господи, воззвах, стихиры святых, на з~. Аще ли в неделю, стихиры прежде октоиха: и святых, г~. Слава, святых: И ныне, Богородичен. На стиховне октоиха: Слава, святых, И ныне, Богородичен. Вечер, и на утрени, на Бог Господь, тропарь святых. Слава, и ныне, Богородичен.

В прочыя же дни, от понедельника до пятка, поем (с. 260) аллилуиа, почести ради начала святаго поста. На Господи, воззвах, поем стихиры прежде Богородицы г~, и святых г~. Слава, и ныне, Богородичен, или крестобогородичен. Вместо прокимена, поем аллилуиа, на глас з~. На стиховне октоиха. Слава, и ныне, Богородичен, или крестобогородичен. На утрени вместо, Бог Господь: поем Аллилуиа, и троичны: а по з~-й песни кондак святых.

*На*
Господи, воззвах, *стихиры, глас д~. Подобен:*
Дал еси знамение:

Авив всемудрый, * и самон чудный, * и гурий славный, * общий составивше верным лик, * в радости ныне сликовствуют нам страстотерпцы и свеселятся: * душам бо мученическим * от Бога сие дадеся, * зде бываемая разумно зрети.

Болезни претерпевше, * нестерпимых мук, и доблественно пострадавше, * Троицы равночисленнии, * самоне и авиве и гурие богомудре, * вечнаго и краснаго насыщаетеся ныне наслаждения, * трудов воздаяние возмеряющу вам Христу, * егоже тепле молите, * спастися душам нашым.

Ко пристанищу неволненному, и к жизни немятежней, * и затишию благоутишному, * страстотерпцы мученицы приставше * превечнующему безстрастнаго пребывания, * и дольнее ныне изменисте, * трудов воздаяния и болезней, * почести от Бога приимше * достойне, блаженнии.

*Ины стихиры Богородицы, глас и подобен тойже. Аще ли аллилуиа поем сии стихиры прежде:*

Одожди мне, владычце, * твоея милости бездну, * и опальшееся зноем страстей сердце мое, * яко милостива напой, отроковице, * и умиления капли точити * непрестанно сотвори, молюся, * имиже утешения сподоблюся, чистая, * еже получити имут, иже искренно плакавшиися.

Демонскими колеблема прилоги, * и в ров погибели (с. 261) реема * ущедри, владычце, * и утверди мя на камени добродетелей, * и советы врагов разоривши, * сподоби мя творити повеления * твоего сына и Бога нашего, * яко да получу оставление * в день суда.

Скверну омый * окаяннаго сердца моего, Богородице всепетая, * и вся уязвления, и гноения, * яже от греха, очисти, чистая, * и ума моего утиши нестояние, * яко да силу твою * и великое защищение величаю страстный * и неключимый раб твой.

*Слава, и ныне, Богородичен:*

Слабость и уныние, * Девомати всенепорочная, * души моея преложи в здравие и силу, * страхом и любовию * творити же и деяти оправдания Христова: * яко да избегну огня нестерпимаго, * и жребий небесный, * и жизнь непреходную * тобою восприиму, веселяся всегда.

*Аще в среду, или в пяток, крестобогородичен. Подобен:*
Яко добля:

Распинаема Христа человеколюбца * видящи, пречистая, * и ребра ископаваема копием, * плачущи, вопияше: * что сие, сыне мой; * что ти безблагодатнии людие воздаша, * за яже сотворил еси добрая им; и тщишися безчадствовати мя, вселюбезнейший: удивляюся, благоутробне, твоему вольному распятию.

*Аще ли*
Бог Господь: *Слава, глас в~. Самогласен:*

Едес веселится, яко ракою святых обогатися, гуриа, самона и авива, и Христолюбивую паству созывая, вопиет: приидите, мучениколюбцы, просветитеся в памяти светлей: приидите убо, празднолюбцы, возвеселитеся. приидите и видите светила небесная, на земли жительствовавшыя. приидите, и услышите, какову смерть горькую доблии адаманти под\ъяша, безконечныя ради жизни. темже поручницы суще истины, девицу спасоша, живу (с. 262) во гроб ввержену, и тех небрегшаго всесквернаго пагубе предаша, яко убийцу и немилостивна. и прилежно молят святую Троицу избавитися от тли и искушений, и всяческих бед, верою творящым память их.

*И ныне, Богородичен:*

*На стиховне октоиха. Слава, глас в~. Самогласен:*

Приидите, мучениколюбцы вси, Христовы оружники песньми почтим, гуриа и авива и самона, яко преславно действуют чудеса: клятвы бо не презреша представити отроковицу, но, исполняюще прошение, девицу спасоша, пребеззаконному готфину мщение сотворивше. тех молитвами, Христе Боже, спаси ны, яко благ и человеколюбец.

*И ныне, Богородичен. Тропарь, глас е~:*

Чудеса святых твоих мученик, стену необориму нам даровавый, Христе Боже: тех молитвами советы языков разори, церковь святую укрепи, яко един благ и человеколюбец.

*На утрени оба канона октоиха:*

*И святых канон на д~, егоже краегранесие:*

Три купно глаголющыя хвалю премудренно. *Творение феофаново.*

*Глас д~. Песнь а~. Ирмос:*

Моря чермную пучину невлажными стопами древний пешешествовав Исраиль, крестообразными моисеовыма рукама амаликову силу в пустыни победил есть.

Троицы единоначалие, святии, богословяще честно, многоначалия нестоянную мглу удобно разрушисте, востока многосветлии якоже звезды возсиявше.

Трие исповедницы, благодатию просвещаеми начальныя Троицы явственно, лесть многобожную, терпеливно противление являюще, истребиша. (с. 263)

Вас убо сыноположив, славнии, любовию естественный сын, ныне ему наследию даему яве, яко благоутробен, снаследники показа, и царствия сопричастники.

*Богородичен:*

Мудрости премудростныя скиния была еси, всенепорочная: свой бо храм от твоих пречистых кровей, чистая, создати благоволи на спасение душ наших.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Тело мукам волею и лютым ранам предаша Христовы исповедницы и угодницы.

Избавитися от лютых греховных помысл, святии, вашу память верою совершающым умолите.

На древе терпеливно воздвижени честнии свидетелие, всеблагочестно невредно исповедание соблюдоша.

*Богородичен:*

Целений тя источник в твою утробу вшедый показа, Мати божия пречистая: мою убо душу исцели.

*Седален, глас и~. Подобен:*
Премудрости:

Крестом вооружившеся Христовым, в нем мучителей всю крепость мужески низложисте, яко веры поборницы: безбожие все идольское обличисте, и Троицу, святии, усердно проповедавше. тем достойно от нея венцы победы приясте, яко законно пострадавше, страстотерпцы всеславнии, молите Христа Бога, грехов оставление подати празднующым любовию святую память вашу.

*Слава, ин, глас и~. Подобен тойже:*

Христу поработавше мученически, поработисте лесть мучительскую, непорабощенну имуще душу и мудрость. ибо троичною верою уязвившеся, прехвальнии, многобожия (с. 264) славу неславную обличисте. тем, яко звезды, светло в мире блистанием сияете чудес, блаженнии, страстотерпцы всехвальнии: молите Христа Бога, грехов оставление подати чтущым любовию святую память вашу.

*И ныне, Богородичен:*

Яко Деву и едину в женах, тя без семене рождшую Бога плотию, вси ублажаем роди человечестии: огнь бо вселися в тя божества, и яко младенца доиши зиждителя и Господа. тем ангельский и человеческий род, достойно славим пресвятое рождество твое, и согласно вопием ти: моли Христа Бога, согрешений оставление даровати покланяющымся верою пресвятому рождеству твоему.

*Крестобогородичен:*

Агнца и пастыря и избавителя, агница зрящи на кресте, восклицаше плачущи, и горько рыдающи, вопияше: мир убо радуется, приемляй тобою избавление, утроба же моя горит, зрящи твое распятие, еже терпиши за милосердие милости. долготерпеливе Господи, милости бездно, и источниче неисчерпаемый, умилосердися, и даруй согрешений оставление, верою поющым божественныя страсти твоя.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Троицы равночисленнии венечницы, трисиянною свещею, ныне совершающыя память, всесвященную тех озаряют, всем исцеления подающе.

С благоговением претецем к светоносней и светозарней, богомудрии, раце мученик. точит бо врачевания верою зовущым: слава силе твоей, Господи.

Исповедающе божественное строение и паче ума (с. 265) таинство, богословными, языки все безбожие мучителей божественнии и всемудрии исповедницы попраша.

*Богородичен:*

Паче ума родила еси, о Дево! и по рождестве явилася еси девствующи паки. тем немолчными гласы, радуйся, тебе, владычце, верою несомненною вопием.

*Песнь е~. Ирмос:*

Ты, Господи, мой, свет в мир пришел еси, свет святый, обращаяй из мрачна неведения, верою воспевающыя тя.

Светлостию яве подвигов сияюще, посрамиша мучителей свирепый нрав, веры поборницы.

Во вся явственно вселенныя концы чудеса мученик проповедашася, и вся верою утвердиша.

Якоже земля благая, благодати семена приемши, житием трудолюбно богатство, блаженнии, содеяша.

*Богородичен:*

Един благий, пучиною благостыни всяческая, Богомати, содержай, твоими об\ъятии держатися сподоби.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Законно, яко добрии воини, богомудрии, удержавше вся, и ясно веру соблюдше, божественныя правды приясте венцы.

Прежде убо аввакум высоце возвышается владычним повелением: чрез вас же отроковица мучима, богоглаголивии, к воспитавшей возвратися.

Сияет рака мученик чудесы, и реки источает исцелений всем, приходящым верою, и тех терпению дивящымся. (с. 266)

*Богородичен:*

Тя едину посреде терния обрет, яко чистейший крин, и во удолиих цвет, о Богомати, жених умный в тя вселися.

*Кондак, глас в~. Подобен:*
Вышних ищя:

С высоты, мудрии, благодать приемше, сущым во искушениих предстоите, всехвальнии: темже отроковицу, святии, от смерти горькия избависте: вы бо воистинну есте едесу слава и миру радость.

*Икос:*

Вражия мя работы избави, Иисусе жизнодавче, твоих страдалец мольбами умоляемь, яко да непорабощенну стяжав от страстей душу мою и тело, восхвалю тех скорейшую помощь, якоже во гробе затворенная мужа лукавствием, и сию скоро предваривше от смерти избавиша, зовущу: едесу слава, и миру радость.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Авраамския в пещи дети избавивый, сый и странную отроковицу лютаго обстояния спасе, ходатайством ныне святых угодник, яко благоутробен.

Суровейшаго безчеловечия муку давый, всех зол абие истязан убийца злоименитый судом праведным твоим, слове божий, мудросте и сила.

укрепляема к вам надеждею, славнии, отроковица, заключенная во гробе с мертвыми, чаяния не погреши, зовущи: благословен еси, Господи, Боже отец наших.

*Богородичен:*

Яко новосмешеное и светозарное пущая зерцало, (с. 267) зарю божественнаго, Дево, сияния, приложившуюся тебе вместила еси. благословенна ты в женах, всенепорочная владычце.

*Песнь и~. Ирмос:*

Руце распростер даниил, львов зияния в рове затче, огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Всемирный днесь нам наста праздник мученик Христовых, озаряющ благодатию чудес преходящыя верою и радостию духовною, и любовию зовущыя: благословите, вся дела господня, Господа.

удобно исповедницы твоего божества все упразднише безбожие, Владыко, мучителей не убоявшеся прещений злоумных, верою укрепляеми, взывающе: благословите, вся дела господня, Господа.

Всемудрии исповедницы, предстояще божественному повелению, врагов полки побеждающии, мечем закалаеми, победу преславно яве и пресияющу показаша: падающе бо противныя победиша.

*Богородичен:*

Естествы видимаго двема Христа родила еси, едину носяща яве впостась сложну божества и человечества, стекшуся естественному истинно по соединению: тем тя благословим, марие богоневестная.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Словесем последующе божественным и богодохновенным Христовым, исповедницы богосветлии, крест на рамена, радующеся, взясте, жизноносным стопам последующе, достославнии. (с. 268)

Всему свету Троицы с веселием доблии исповедницы вмещшеся, подвигов чести восприимают, безплотных чинов сподобльшеся соводворения.

Ныне не в зерцале зрите блаженных надежды, исповедницы спасовы: истины же паче, всемудрии, доброту зрите, венценосцы всечестнии.

Яко пребожественныя Троицы яве равночисленнии явльшеся, исповедницы богоглаголии, тоя зарями просвещаетеся, яко тоя ради пострадавше, жизни нетленныя ныне улучиша.

*Богородичен:*

Плотию приити восхотев украсивый вся слово, в тя вселися, едину святейшу всех обрет, и Богородицу воистинну яви, Мати Дево.

*Светилен. Подобен:*
Небо звездами:

Иже от гроба отроковицу избавльше древле, гурие, и самоне, и авиве: мученицы Христовы, предварите, яко от гроба прегрешений ны избавляюще.

*Богородичен:*

Крепким твоим покровом от навет вражиих ны, чистая, твоя рабы сохрани невредимы, тя бо стяжахом едину прибежище в бедах.

*На литургии, прокимен, глас д~:*
Святым, иже суть на земли его: *Стих:*
Предзрех Господа предо мною выну: *Апостол ко ефесеом, зачало сл~г. Аллилуиа, глас д~.*
Воззваша праведнии, и Господь услыша их. *Стих:*
Многи скорби праведным: *Евангелие луки, зачало кс~д. Причастен:*
Радуйтеся, праведнии, о Господе:

