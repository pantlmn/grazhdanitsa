<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 269)

*Месяца тогоже в з~и-й день.*

*Святаго апостола и евангелиста матфеа.*

*На вечерни,*
Блажен муж: *а~ антифон.*

*На*
Господи, воззвах, *стихиры на п~, глас д~. Подобен:*
Званный свыше:

Испытуяй сердца человеков, * егда твой божественный разум, апостоле, * божественным проведением узре, * от неправды и от мира тя избави: * тогда тя всемирный свет содея, * вселенныя концы просвещати * и облистати повелев, * егоже и божественное евангелие * сподобился еси яве написати. * того моли, * спасти и просветити душы нашя.

*Дважды.*

Иже от мытарства * призван на ученичество, * егда тя безначальное слово возгласи, * последовати повелев, * и общение царствия обещав, * тогда, всеблаженне, вся оставив, * и смущения мятежнаго отшед, * тому крепко последовал еси, * и ныне, боговидче, насыщаемь, * неизреченнаго его видения ясно. * егоже моли, * спасти и просветити душы нашя.

*Дважды.*

Пророческое некое яве острозрение, * древле тя святаго каменя узре, * на земли валяющася, * и прелестная сокрушающа ухищрения: * славо же, всемудре, впостасное, * свет тя мира * и проповедника правды и истины соверши, * уяснена лучами * трисолнечнаго света, всечестне. * егоже моли, * спасти и просветити душы нашя.

*Дважды.*

Пребожественныя мудрости слуго, * егда неприступный (с. 270) свет прииде плотию, * якоже изволи, неведения разоряя омрачения: тогда призываемь последовал еси * жизноносным повелением, * и хранитель божественный быв паче смысла, * церковный быв светильник, * матфее, Христово обителище. * егоже моли, * спасти и просветити душы нашя.

Языком огненным * прелесть попаляя, * явился еси, всехвальне, * матфее премудре, * утешителево прием пришествие, * существом тебе освещающа, * отсюду удивил еси всяко помышление, * слышащих словес твоих, * к людем глаголав величествия вседержителя: * и ныне во всю землю изыде твое вещание, * богодохновенне. * егоже моли, * вся ущедрити, поющыя тя.

*Слава, глас д~. Самогласен:*

Зовущу Христу ко ученичеству небесному, усердно последовал еси, богоприятне, все упражнение попечения земнаго единощи отринув: достойный бо горняго царствия разум благопокорне восприим, долеревностнаго жительства и славы тщия отступил еси: благовестник от мытаря быв, свет же во тме сущым явился еси, и заблуждшым путевождь ко спасению: ныне же молитвенник всего мира теплейший, и тебе чтущих, матфее, хранитель спасительный.

*И ныне, Богородичен:*
Иже тебе ради:

*Вход. Прокимен дне, и чтения г~. Писаны сего месяца в л~{<::рус>Исправлена опечатка оригинала<::слав> а~. <::рус>Прим. <::лат>orthlиb<::слав>} день.*

*Аще изволит настоятель пети литию, зри сего месяца в д~и день.*

*На стиховне стихиры, глас д~ Подобен:*
Дал еси знамение.

Словес твоих трубою * человеки собрал еси * в божие познание, приснопеваеме: * и прелестная собрания от земли отгнав, * во едино верныя единомыслие управил еси: * и молишися ныне, * от тли и бед (с. 270) избавитися * верою совершающым присно * честную память твою.

*Стих:*
Во всю землю изыде вещание их, и в концы вселенныя глаголы их.

Иже языком тя вооружив * огненным духа святаго, * крепка показа тя борца * на прелесть, апостоле, Христос Бог наш: * имже приял еси светлыя почести благодати. * егоже моли от тли и бед избавитися * верою совершающым присно * честную память твою.

*Стих:*
Небса поведают славу божию, творение же руку его возвещает твердь.

Во глубины духа приник, апостоле, * неистощимое богатство поразумел еси, * и из него почерп * благодать обильную, * нам евангельски всем сию раздал еси: * и молишися ныне, * от тли и бед избавитися * верою совершающым присно * честную память твою.

*Слава, глас з~:*

Из глубины злобы последния к зело крайнейшей высоте добродетели, яко орел высокопарный, преславно востекл еси, матфее всехвальне: покрывшаго бо небеса добродетелию, и разума своего всю землю исполнившаго Христа последовал еси стопам: подражатель разжжен во всем тому явился еси, благовествуя мир, жизнь и спасение повинующымся благочестне божественным повелением: в няже и нас настави благоугождающыя зиждителю, и тебе ублажающыя.

*И ныне, Богородичен:*
Творец и избавитель мой:

*Тропарь, глас г~:*

Апостоле святый и евангелисте матфее, моли милостиваго Бога, да прегрешений оставление подаст душам нашым.

*Или сей, глас тойже:*

усердно от мытницы, к звавшему владыце Христу, (с. 272) явльшуся на земли человеком на благость, тому последовав, апостол избранный явился еси, и благовестник евангелиа вселенней велегласен. сего ради чтим честную память твою, матфее богоглаголиве: моли милостиваго Бога, да грехов оставление подаст душам нашым.

*Слава, и ныне, Богородичен:*
Тя ходатайствовавшую:

*На утрени, на*
Бог Господь, *тропарь дважды.*

*Слава, и ныне, Богородичен:*

*По а~-й кафисме седален, глас а~. Подобен:*
Гроб твой, Cпасе:

Первый Христово евангелие написав, и всю просветив подсолнечную тварь, матфей зело премудрейший, и Христов таинник изящный, ныне почитаемь священными песньми, всем отпущения грехов просит, любовию чтущым того.

*Дважды.*

*Слава, и ныне, Богородичен:*

Матрь тя божию вемы вси Деву воистинну, и по рождестве явльшуюся, любовию прибегающии к твоей благости: тя бо имамы грешнии предстательницу, тя стяжахом в напастех спасение, едину всенепорочную.

*По в~-й кафисме седален, глас г~. Подобен:*
Божественныя веры:

Делы просияв правоверия, все угасил еси злославие, победитель быв непреборен, евангелие всем проповедал еси, церкви вся богатно украсил еси, матфее апостоле: Христу Богу молися, даровати нам велию милость.

*Дважды.*

*Слава, и ныне, Богородичен:*

Божественнаго естества не отлучся, плоть быв во чреве твоем: но Бог вочеловечся и пребысть, иже по рождестве матерь тя Деву, яко прежде рождества, сохранив (с. 273) всенепорочну, един Господь: того прилежно моли, даровати нам велию милость.

*По полиелеи седален, глас и~. Подобен:*
Премудрости и слова:

Во вся концы протече мудрых твоих глагол, яко воистинну вещание, всехвальне Господень апостоле, боговидение. всем ясно проповеда, и язык неразумие в разум приведе. тем идольское омрачение отгнав, свет разума во тме сущым возсия, матфее всехвальне, моли Христа Бога, грехов оставление даровати чтущым любовию святую память твою.

*Дважды.*

*Слава, и ныне, Богородичен:*

Яко Деву и едину в женах, тя без семене рождшую Бога плотию, вси ублажаем роди человечестии: огнь бо вселися в тя божества, и яко младенца млеком питаеши зиждителя и Господа. тем ангельский и человеческий род, достойно славим пресвятое рождество твое, и согласно вопием ти: моли Христа Бога, согрешений оставление даровати покланяющымся верою пресвятому рождеству твоему.

*Степенна, а~-й антифон д~-го гласа. Прокимен, глас д~:*
Во всю землю: *Стих:*
Небса поведают: Всякое дыхание: *Евангелие иоанна, зачало кс~з.*

*По н~-м псалме стихира, глас з~:*

Восплещем в песнех днесь, вернии, в памяти честнаго апостола и евангелиста матфеа: той бо поверг иго, и злато мытарства, последова Христу, и проповедник евангелиа божественнаго бысть: отнюдуже изыде пророчески вещание его во вселенную, и молит спастися душам нашым.

*Канон Богородицы, со ирмосом на з~: И апостола на и~. Феофаново.*

*Глас д~.*

*Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса. (с. 274)

Богатно подаждь ми всельшуюся в тя благодать, матфее всеславне, и слуго Христов: да вопию светло проповедая, и воспою радуяся твоя чудеса.

Весьма оставил еси земных смущение: слова бо, яко услышав воплощшагося глас, и благодати явился еси строитель, и проповедатель богоприятен, богоблаженне.

Самовидец быв и слуга возсиявшаго слова, апостоле, превечнаго отца, и протекл еси, того пришествие благовествуя всем языком.

*Богородичен:*

Смерти потребление и тли разрушение, жизни же явление, благовестил еси, мудре: Дева бо во утробе заченши непостижнаго, и мир обнови.

*Катавасиа:*
Отверзу уста моя:

*Песнь г~. Ирмос:*

Твоя песнословцы, Богородице, живый и независтный источниче, лик себе совокупльшыя, духовно утверди, в божественней твоей славе венцев, славы сподоби.

Твоя апостолы, слове божий, светильники показал еси жизни, мрак отгонящыя безбожия, Владыко, и божественною твоею славою мир весь просвещающыя.

Твоим вооружив всеоружием матфеа храбрейшаго, Cпасе, мучителей крепчайша сего содеял еси, Владыко, и потребителя показал еси идольския лести, человеколюбче.

Языка твоего огненнаго вещание демонская пожже капища, матфее богодохновенне, параклитов органе, чрез егоже Христос проповедается, всех жизнь впостасная.

*Богородичен:*

Труба богословная, вещающая крепко, просвети люди, матфеа богомудраго, Троицы сияние, паче ума же воплощение слова, из тебе, пречистая. (с. 275)

*Седален, глас и~. Подобен:*
Премудрости:

Во вся концы протече мудрых твоих глагол яко воистинну вещание, всехвальне Господень апостоле, боговидение всем ясно проповедал еси, и языков неразумие, в разум привел еси. темже идольское омрачение отгнав, свет знания во тме сущым возсиял еси, матфее всехвальне, моли Христа Бога, грехов оставление даровати чтущым любовию святую память твою.

*Слава, подобен тойже:*

Яко светильника света и ученика, яко самовидца слова божественнаго, вси хвалим тя, Господень апостоле: ибо благодатныя твоя мрежи простирая, словесныя рыбы уловляеши повелением. темже и языцы уловляхуся силою духа, наставляеми верою, неботаинниче всехвальне: моли Христа Бога, грехов оставление даровати чтущым любовию святую память твою.

*И ныне, Богородичен:*

Яко всенепорочная невесто творца, яко неискусомужная Мати избавителя, приятелище яко сущи утешителя, препетая, беззаконию мя суща скверное обителище, и демоном игралище в разуме бывша, потщися от тех злодейства мя избавити: и светлое жилище добродетелей соверши, светоносная, нетленная: отжени облак страстей, и вышняго причастия сподоби, и света невечерняго, молитвами твоими.

*Песнь д~. Ирмос:*

Неизследный божий совет, еже от Девы воплощения тебе вышняго, пророк аввакум усмотряя, зовяше: слава силе твоей, Господи.

Впостасному твоему слову, Боже, научен, мирскую мудрость разруши боговидец ученик, велегласно зовя тебе: слава силе твоей, Господи. (с. 276)

ублаженному от Христа, кое благохваление принесем тебе, богоглаголиве; не может бо человек цветящия на тебе благодати словом изрещи, досточудне.

Нескверный твой и чистый ум видев высочайший, якоже свещу на свещник высокий, сущым во тме светящую, всем, богоявленне, предложи.

*Богородичен:*

умерщвленное естество человеческое, благословенная, возвысила еси, яко высочайшаго рождшая крепость, паче естества, всепетая отроковице, якоже матфей научи.

*Песнь е~. Ирмос:*

ужасошася всяческая о божественней славе твоей: ты бо, неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

Благодать прием всесвятаго духа, божественное обителище показался еси: божественно научив богознания свету, вверен быв догматы Христовы письмены изложити, яко самовидец богоизбранный.

Язык твой трость параклита бысть, скорое избавление дающаго познавшым владычество его, и мудрых вдышущаго душам разум небесный, о матфее всечестне.

Сияюща чудесы и исцелений благодатьми, тя Христос посла миру, демонскую попирающа крепость, и душы просвещающа верных, всех поющих тя, мира проповедника.

*Богородичен:*

Дева родила еси сына превечнаго, в естество облекшася человеческое, якоже научая богоглаголивый рече, и спасшаго сие от тли конечною благостынею, и Дева пребыла еси.

*Песнь з~. Ирмос:*

Приидох во глубины морския, и потопила мя есть буря (с. 277) многих грехов: но, яко Бог, из глубины возведи живот мой, многомилостиве.

Евангелист от мытарства, яко последова тебе, претворися богоглаголивый, всесильною твоею, вседетелю, крепостию, матфей всеизряднейший.

управляется твоего благовестия душепитательными словесы языков множество, возвышаемо к добродетелей высокому верху, о матфее всеблаженне.

Матфеа уловляются богоплетенными ученика мрежами соборы верующих всегда, к твоему познанию, благодетелю, наставляеми.

*Богородичен:*

Деву рождшую восписуя, благовествует тя всяческая сотворшаго, без семене и тли, всенепорочная, матфей всеизящнейший.

*Кондак, глас д~. Подобен:*
Вознесыйся:

Мытарства иго отверг, правды игу припряглся еси, и явился еси купец всеизряднейший, богатство принес, юже с высоты премудрость. отонудуже проповедал еси истины слово, и унылых воздвигл еси душы, написав час судный.

*Икос:*

Вражие мучительство нудит мя несытно, и души моея все семя восхищает, матфее, друже Христов, но сам семя молитв твоих дав, уплоди к твоему служению и покажи мя песнопевца твоего малейшаго, и сказателя многих твоих и великих исправлений: и ко Христове любви, како, вся абие оставив, последовал еси тепле звавшему, первый быв благовестник в мире, написав час судный.

*Песнь з~. Ирмос:*

Не послужиша твари богомудрии паче создавшаго, но (с. 278) огненное прещение мужески поправше, радовахуся поюще: препетый отцев Господь и Бог, благословен еси.

Был еси перваго осияния божественное из\ъображение, яко ученик того светлостьми распаляемь, емуже поя глаголал еси: препетый отцев Господь и Бог, благословен еси.

Яко слуга слова, всеблаженне, в божественныя обители, идеже Христос обитает, ты вселился еси, якоже тебе обеща пребожественный отцев Господь и Бог един всех.

Недузи, матфее, отгонятся и отбегает множество демонов, сущими в тебе дарованьми божественнаго духа, в нихже пел еси: препетый отцев, Господь и Бог, благословен еси.

*Богородичен:*

Всепетую Деву написал еси божественными твоими словесы, творца всех рождшую, апостоле, емуже вси поем: препетый отцев Господь и Бог, благословен еси.

*Песнь и~. Ирмос:*

отроки благочестивыя в пещи рождество Богородичо спасло есть, тогда убо образуемое, ныне же действуемое, вселенную всю воздвизает пети тебе: Господа пойте дела, и превозносите его во вся веки.

Мановеньми, яже в тебе, неослабными, матфей священнейший обожаемь, положением же быв, естеством еже был еси, вселенную, Владыко, привлече, пети тебе: Господа пойте дела и превозносите во вся веки.

Якоже молнию вселенней, слово богослова посла, мрак убо отгоняща, языки же просвещающа богословия догматы. темже и пояше: Господа пойте дела, и превозносите его во вся веки.

Словом чистым и умом Бог с тобою (с. 279) беседовал есть: тину бо яко изсекл еси, тому приближился еси и премесился еси, славне. темже и поеши: Господа пойте дела, и превозносите его во вся веки.

*Богородичен:*

На благодеяние человеков слово воплотитися изволи: дверь бо девства пройде Господь, и Богородицу показа. темже зовем: Господа пойте дела, и превозносите его во вся веки.

*Песнь ф~. Ирмос:*

Всяк земнородный да взыграется, духом просвещаемь, да торжествует же безплотных умов естество, почитающее священное торжество Богоматере, и да вопиет. радуйся, всеблаженная Богородице, чистая приснодево.

Доброты умныя приял еси диадиму божественную апостоле, и царствия же благолепнейшим венцем украсился еси, десницею вседержителевою, и светишися, мудре, со ангелы престолу предстоя Владыки Христа, всеблаженне.

Древа жизни достойно получил еси, проповедник живаго Бога, благовествовав жизнь миру божественное посещение: садом бо знания не растлил еси ум, пребыв незыблен и неколеблен церкве степень, всеблаженне.

Невесту Христову божественно украсил еси евангелием твоим, яко диадимою, церковь, богоблаженне, и ныне божественную твою память торжествует светло, юже избавити всякаго обстояния и бед лютых, моли матфее апостоле.

*Богородичен:*

Недр не отступив безначальнаго родителя слово безначальное, якоже благовествует матфей, пишя, Бог воплотися из тебе, чистая всепетая, в человечь образ всеобразно весь одеявся, и того прием свойства.

*Светилен. Подобен:*
Посетил ны есть.

Сказа нам божественная чудодеяния, славный Христова (с. 280) евангелиа списатель, матфей богоприятный: егоже, любовию чтуще, благосочетанно воспоим.

*Слава, ин:*

Мытарства иго отверг разумно, Христу последовал еси, о матфее богомудре! следом же того чудно последуя, в причастии был еси того царствия, и славы общник, и таинник неизреченных.

*И ныне, Богородичен:*

Всесвятыя руки твоя, Богородице Дево, имиже зиждителя носила еси, поднеси в молитву о нас к нему, яко да избавит ны всяких искушений диавольских, и получити будущих оных благ сподобит, всепетая.

*На хвалитех стихиры, на д~, глас а~. Подобен:*
Дал еси знамение:

Просиял еси, апостоле, * световиден, якоже солнце, лучами духа: * и всю озарил еси вселенную, * блаженне, богознанием: * и отгнал еси мглу многобожия, * матфее всемудре. * темже твое пресветлое и досточудное * днесь совершаем торжество, * яко источник священия.

*Дважды.*

На высоте седя богознания, апостоле, * приял еси духа зарю, явившуюся тебе * в виде и языце огненнем: всю попалил еси яве * нечестия вещь многобожную. * тем тя, яко апостола, * и богоглагольника почитаем, * святое твое днесь совершающе торжество.

Возгремел еси, всемудре * вселенней учения * священная и спасительная: * и всю тварь от идолонеистовства очистил еси, матфее: * и просветил еси люди * евангелиа светлостьми: * идольская же капища * разрушив благодатию, * церкви же в славу божию создал еси.

*Слава, глас в~. Византиево:*

Иго оставив неправды, и злато отверг лихоимства, игу правды притекл еси, и неистощимое богатство (с. 281) хищаеши, яко умоимущий купец, воз\ъизменив привременная на вечная, и погибающая на пребывающая, богосиянный бо и многоценный бисер стяжав, кесарева кесарю, долу влекущая разумно оставил еси: и всецарю удобопокорне последовав Христу, всю тварь обогатил еси евангельскими богоглаголаньми, мудре: но испроси и ныне, матфее преизряднейше, тя чтущым спасение и велию милость.

*И ныне, Богородичен:*

Спаси от бед рабы твоя, Богородице Дево, яко вси по Бозе к тебе прибегаем, яко к нерушимей стене и предстательству.

*Таже славословие великое, и отпуст.*

*На литургии: Блаженна апостола, от канона, песнь г~-я и з~-я. Прокимен, глас и~:*
Во всю землю изыде вещание их, и в концы вселенныя глаголы их. *Стих:*
Небса поведают славу божию. *Апостол, к коринфяном, зачало, рл~а. Аллилуиа, глас а~:*
Исповедят небеса чудеса твоя, Господи: *Евангелие, матфеа, зачало л~. Причастен:*
Во всю землю изыде вещание их, и в концы вселенныя глаголы их.

