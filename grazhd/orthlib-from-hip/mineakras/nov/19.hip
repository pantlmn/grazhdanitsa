<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 321)

*Месяца тогоже в ф~и-й день.*

*Святаго пророка авдиа:*

*И святаго мученика варлаама:*

*И святых преподобных отец наших, пустынных жителей, в посте просиявших, варлаама, и иоасафа царевича, в велицей земли, глаголемей индии.*

Служба их писана по сей службе.

*На*
Господи, воззвах, *стихиры пророка, глас а~.*

*Подобен:*
Всехвальнии мученицы:

Приятелище духа * светлое, авдие, быв, * и от него просвещаемь боговиднейше, * пророчествия образом, * и будущих прознанием, * и знанием истины обогатился еси. * и ныне молися, * даровати душам нашым * мир и велию милость.

Имиже воображается Бог * первыми свойствы *, и существенными указании, * сих славнии * и честнии пророцы, * причащением и благодатию, * второе по дару причащаются, * просвещающу Господу угодники своя * своею светлостию.

Незаходимаго исполняемь света, * и славу видя, * паче ума и смысла, * и предстоя владыце всех, * яко пророк славный, * и божественный боговещатель быв. * того моли, * даровати душам нашым * мир и велию милость.

*Ины стихиры, святаго варлаама, глас д~. Подобен:*
Яко добля:

Столпа твердейший, * и меди крепчайший, * и железа был еси мощнейший: * отступает бо жгомо, * и абие (с. 322) разрушаемо сих коеждо огнем, * того нуждею побеждаемо, * твоя же непреклонна десница простерта * углием жгущым * преславно преодоле, всемудре.

Священник якоже быв, * и Богу предстоя, * и к тому, блаженне, приходя, * не чуждею кровию, своею же наипаче, * и рукою мученическою * благовония кадило принесл еси, * не демонским прелестем, * Христу же спасу и владыце и присно царствующему.

Священника приносяща, и агнца приносимаго, * тогожде обоюду тя, всехвальне, * радостно именуем, * яко суща обое тебе самаго Богу, * яко всенепорочное заколение, всесожег огненным мучением. * егоже моли спасти чтущыя присно * всеславную память твою.

*Слава, и ныне, Богородичен:*

Тучами духа пресвятаго, пречистая, * мою мысль ороси, * яже каплю рождшая Христа, неизчетно, * безмерная беззакония человеков * щедротами измывшую: изсуши источник страстей моих, * и потока мя сподоби * сладости жизни присно * молитвами твоими.

*Крестобогородичен:*

Агнца и пастыря тя, * на древе яко виде, * агница рождшая рыдаше, * и матерски тебе вещаше: * сыне возжеленне, * како на древе крестнем повешен еси, долготерпеливе; * како руце и нозе твои, слове, * пригвоздишася от беззаконных * и кровь твою излиял еси, Владыко;

*Тропарь мученика, глас д~:*

Мученик твой, Господи, варлаам, во страдании своем венец прият нетленный, от тебе Бога нашего: имеяй бо крепость твою, мучителей низложи, сокруши и демонов немощныя дерзости. того молитвами спаси душы нашя. (с. 323)

*На утрени канон октоиха един: и святых два.*

*Канон пророка, егоже краегранесие:*

Прозорливаго авдиа пою славу. *Феофаново.*

*Глас е~. Песнь а~. Ирмос:*

Спасителю Богу, в мори люди немокрыми ногами наставльшему, и фараона со всевоинством потопльшему, тому единому поим, яко прославися.

Спасителю Богу пророчески предстоя ныне, со дерзновением молися, свещательными лучами просвещати, верою, богодохновенне, тя блажащыя.

Иже вся яве прознательно зряй, твоего сердца немутное и чистое и светозарное, блаженне, видя, пророка богоприятна тя поставляет.

Видения видев истинно, от Бога тебе из\ъявляемая, проповедал еси злочестие братий и пагубу лютую, и тех праведное, блаженне, изкоренение.

*Богородичен:*

Спасшиися твоим, богородительнице чистая, безсеменным рождеством, молим тя: мирския напасти избави ны, согласно зовущыя песнь победную.

*Ин канон мученика, егоже краегранесие:*

Терпеливыя твоя, варлааме, пою болезни. *Феофаново.*

*Глас д~. Песнь а~. Ирмос:*

Воспою тебе, Господи Боже мой, яко извел еси люди из работы египетския, покрыл же еси колесницы фараоновы и силу.

Твоего страдания светлостьми озаряемь, нас, верою чтущих память твою, соблюди, варлааме, молитвами твоими.

огнь угасивый нечестия, богочестия известно огнем богодохновенным, да почтится песнопесньми варлаам чудный. (с. 324)

О благочестии подвизався, венченосче варлааме, венцем славы ныне достойно почествовался еси, десницею вседержителевою.

Крепость тебе дарова Владыка, на различныя раны, всеблаженне мучениче: сего ради победил еси безбожных свирепство.

*Богородичен:*

Лествица явилася еси небесная, еюже сниде к нам слово, Дево, юже древле провиде иаков, праотец твой.

*Песнь г~. Ирмос:*

Силою креста твоего, Христе, утверди мое помышление, во еже пети и славити спасительное твое вознесение.

Вод таинственных река, из пучины происходя даров духа, боговещателю, был еси.

Хотением и промыслом божиим, провозвещати будущая предложился еси, достославне.

Просвещаемь божественным светом и небесным, провозвестил еси будущее языком спасение, всеблаженне.

*Богородичен:*

Вселися слово в тя, Дево Мати, спасает же Богородицу мудрствующыя тя, ходатайством твоим, всенепорочная.

*Ин. Ирмос:*

Лук сильных изнеможе, и немощствующии препоясашася силою: сего ради утвердися в Господе сердце мое.

Весь плотский союз и сочетание твоих удов разрешашеся: но крепость соблюдеся твоея души нерастерзана.

Стремление благомощно претерпел еси стружущих твоя ребра, всеблаженне, терпение юношеское крепко показав.

Кто твое крепкое и сильное, и помысла неужасное мудрование похвалами похвалит по достоинству, всеблаженне; (с. 325)

*Богородичен:*

уставися тля смерти во впостасной плотию жизни, пречистая, человеком явльшейся из чрева твоего, богоневестная.

*Седален пророка, глас а~. Подобен:*
Гроб твой, Cпасе:

Великий авдий, божественными сиянии ум световидный стяжав, сказует будущая, духом святым вещая. сего днесь, благочестивомудренно чтуще, совершаем священную его память, сердца просвещающую.

*Слава, мученика, глас д~. Подобен:*
Вознесыйся:

Пламень нечестия угасив, и росою богознания вжегл верных сердца, ныне да почтится верно варлаам славный песньми божественными: сей бо посрами идольскую лесть, и победный венец взем, всем просит грехов оставления.

*И ныне, Богородичен:*

Иже на престоле херувимстем седяй, и в недрех отчих пребываяй, яко на престоле святем седит своем, владычце, в недрех твоих: воплощся бо Бог воистинну, воцарися над всеми языки, и разумно ныне поим ему. егоже умоли спастися рабом твоим.

*Крестобогородичен:*

Из безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше: како, славимый яко Бог от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

услышах слух силы креста, яко рай отверзеся им, и возопих: слава силе твоей, Господи.

Пророчества благодать, от страстей яко пред\ъочистив (с. 326) твою душу, духом святым прием, возопил еси: слава силе твоей, Господи.

Пророк авдий, зарею светодательныя молнии озаряемь, просвети нас звати тебе: слава силе твоей, Господи.

Невестокраситель явился еси, всеблаженне, церковный, от сиона проповедав Cпаса изыти, емуже зовем: слава силе твоей, Господи.

*Богородичен:*

Собезначальное и соприсносущное слово отчее родила еси, чистая, боголепно, емуже зовем: слава силе твоей, Господи.

*Ин. Ирмос:*

Твоего на земли явления, Христе Боже, проповедая пророк пришествие, с веселием вопияше: слава силе твоей, Господи.

Витийское сквернословие отринув, учение же апостольское прием истинное, славне, свидетель истинный был еси.

Иже огня сильнейшее произволение стяжав, мучителей безумие низложив, зовеши: слава силе твоей, Господи.

О Христе даже до смерти, терпеливодушне, огню и мукам противился еси, велегласно поя: слава силе твоей, Господи.

Сильнейшим преусердием, всеблаженне, обдержимь, прелесть попрал еси богомудренно, поя: слава силе твоей, Господи.

*Богородичен:*

Воплощся от Девы безплотный, на землю к человеком прииде. темже верою зовем: слава силе твоей, Господи.

*Песнь е~. Ирмос:*

утренююще, вопием ти, Господи, спаси ны: ты бо еси Бог наш, разве бо тебе иного незнаем.

утреневав ко Господу, приял еси с небесе дар духа пресвятаго, всехвальне.

Спомощника житие божественное стяжав, видети сподобился еси невидимо разумеваемаго. (с. 327)

Возсия тебе свет, всеблаженне, яко пророку, и того супружница тебе веселие даровася.

*Богородичен:*

Хотением всяческая, пречистая, сотворивый, из тебе создася, еже по нам, пребожественный.

*Ин. Ирмос:*

Возсиявый свет, и просветивый утро, и показавый день, слава тебе, слава тебе, Иисусе, сыне божий.

Показавый нам своих страстей свидетеля, вопиюща: слава тебе, слава тебе, Иисусе, сыне божий.

Терпению твоему многому, мзда и победы венец исплетеся, слава тебе, слава тебе, зовущу, Иисусе, сыне божий.

Стрелы глагол твоих в сердца вражия вонзил еси, зовый: слава тебе, слава тебе, Иисусе, сыне божий.

*Богородичен:*

Святую гору, чистая, и яко скинию высочайшаго мудрствующе тя, Дево, слава тебе, зовем, Богородице, наше упование.

*Песнь з~. Ирмос:*

Обыде мя бездна, гроб мне кит бысть, аз же возопих к тебе человеколюбцу, и спасе мя десница твоя, Господи.

Силою духа божественнаго зрел еси, пророче, будущая, образы приемля божественных явлений, яко в зерцале души светлостию.

умоли Господа, пророче всеблаженне, молитвами твоими, верою совершающым память твою, прося прегрешений даровати прощение.

умилостивися рабом твоим, и сим прегрешений прощение подаждь, человеколюбче, имеяй молящаго тя твоего пророка, миру тебе провозвестившаго.

*Богородичен:*

Всяческая носяй словом, божественною силою, об\ъятии (с. 328) твоими носится, неискусобрачная: егоже ныне моли спастися душам нашым.

*Ин. Ирмос:*

Возопи, прообразуя погребение тридневное, пророк иона, в ките моляся: от тли избави мя, Иисусе, царю сил.

Да биются десницею разжженною лица демонская, сердца же верных да взыграются, и безплотных лицы светло да веселятся.

украшаются добрых твоих подвиг победы и одоления, и страдальческая зрящих натрижнения, перворожденных избранное и светоносное торжество.

Востаните, добрии ныне живописцы, мученика образ вашими благохитростьми украсите, подвигоположника явственно в нем начертающе.

*Богородичен:*

Веселится о тебе, Богомати всепетая, прамати, древния клятвы рождеством твоим избавльшися, и смертнаго горькаго осуждения.

*Кондак мученика, глас д~. Подобен:*
Явился еси:

Явился еси преудивлен крепостию всесожжения, ливан благовонен себе принесл еси жертву Христу, и венец почести приим, варлааме, присно моли за ны, страдальче.

*Песнь з~. Ирмос:*

В пещи огненней песнословцы спасый отроки, благословен Бог отец наших.

Преестественна истинно пророк твоих слава, благословенный Боже отец наших.

С богом обитати сподобився, воспеваеши: благословен Бог отец наших.

Во пророцех твоих божественную благодать твою являеши, благословенный Боже отец наших. (с. 329)

*Богородичен:*

Избавленнии твоим рождеством, пречистая Дево, песнопоем: благословен Бог отец наших.

*Ин. Ирмос:*

отец наших Боже, не посрами нас, но даруй нам со дерзновением вопити тебе: благословен еси, Боже отец наших.

С мученическими лики, яко непобедимь мученик, сподобился еси Христу велегласно звати: благословен Бог отец наших.

Со свещами светлыми в божественный чертог вшел еси, Христу, великомучениче, зовя, благословен Бог отец наших.

Крепчайшу огня десницу стяжав, предстатель десный твоему владыце, зовеши: благословен Бог отец наших.

*Богородичен:*

Избавленнии твоим пречистым рождеством, поем тя вернии, непрестанно зовуще: благословен, пречистая, плод чрева твоего.

*Песнь и~. Ирмос:*

Из отца прежде век рожденнаго сына и Бога, и в последняя лета воплощеннаго от Девы матере, священницы, пойте, людие, превозносите во вся веки.

*От*
Бога просвещшеся, пророцы провозвещают будущих знание, богомудренно взывающе: священницы, пойте, людие, превозносите во вся веки.

Якоже заря в пучине, во тме сущыя просветил еси, божественными лучами, боговещателю, озаряемь, зовый: священницы, пойте, людие, превозносите во вся веки.

*Богородичен:*

По божественному существу отцу твоему единосущне, и нам единоестествен явился еси, воплотився от неискусомужныя матере. тем тя поем, Христе, и благословим во вся веки. (с. 330)

*Ин. Ирмос:*

Вся дела божия, и вся тварь благословите Господа преподобнии и смиреннии сердцем пойте его и превозносите во вся веки.

Все низложил еси вражие всеоружие, варлааме достославне, попалил еси идольскую лесть, зовый: тя превозносим, Христе, во веки.

украшен благолепно, Христу предстал еси, страдальче приснопамятне, кровию мученическою очервлену нося багряницу, и Владыку поя во веки.

Благочестия огнем разжжен, яко терние попалил еси вся демонская мечтания, зовый: тя превозносим, Христе, во веки.

*Богородичен:*

Благословящии тя верно от Господа благословляются, всенепорочная: раждаеши бо благословящаго тварь Владыку, егоже превозносим, чистая, во вся веки.

*Песнь ф~. Ирмос:*

Тя паче ума и словесе матерь божию, в лето безлетнаго неизреченно рождшую, вернии единомудренно величаем.

Словом божественным и деянием украшаемь, вперився духом, пророче чудный, будущая зрети сподобился еси.

Идеже пророчестии лицы вселяемь, и святых светлости, моли Господа, спасти верою благохвалящыя тя, славне.

Весь Богу тепле прилежа, чисто беседовал еси божественными явлении, ихже и ныне наслаждаешися, всеблаженне.

*Богородичен:*

Тя света светильник поем, чистая, тя и скрижаль благодати, слово воплощенное приемшу ведяще, величаем.

*Ин. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем. (с. 331)

Закон похвалений побеждается подвигов твоих величеством, един Владыка Христос тя славити весть божественною светлостию, егоже прилежно моли, о верою воспевающих тя.

Всего тебе самаго Господу жертву живу принесл, весь того царствия снаследник явился еси и причастник, и с ним радуяся ныне царствуеши, приснопамятне.

За твою, Cпасе, любовь, кровию даже и до смерти, мечу и огню и мукам божественный мученик противоополчився, еже у тебе, человеколюбче, безсмертие прием, наслаждается.

*Богородичен:*

Тя заступницу мира и Богоматерь Деву, всея жизни моея предстательницу и спасение, радуяся, предлагаю: ты бо Бога рождшая, спасати можеши поющыя тя.

*Светилен. Подобен:*
учеником зрящым:

Авдие пророче, ликуй и веселися, твоих глагол зря сбытие. темже, Троице предстоя, совершающыя светоносную твою память, помяни и тебе чтущыя, всеблаженне.

*Богородичен:*

Из пречистых чресл твоих прошедшаго Бога слова неизреченно, Дево Мати, видящи распинаема, взывала еси: слава неизреченному твоему строению, Cпасе мой, имже мир твой спасаеши. (с. 332)

*Служба святых преподобных отец наших, пустынных жителей, в посте просиявших, варлаама и иоасафа, в велицей земли, глаголемей индии.*

*Вечер, на*
Господи, воззвах, *стихиры на з~, глас з~.*

*Подобен:*
Все отложше:

*От*
корене царска, * прекрасна ветвь израсте, благоуханный крин, * блаженный царь иоасаф, * иже наказанием * духовнаго наставника, * возжеле видети безценный бисер, * позна в Троице славимаго Бога, * и того заповедей * делатель изряден показася: * и ныне в вышних ликовствуя, * молится о душах наших.

Просвещенный душею варлаам * царю иоасафу глаголаше: * познал еси Бога, творца всех, * той да просветит твоя очи сердечныя, * и даст ти дух мудрости и разума, * да уведати имаши, что есть надежда звания его, * яко напоследок, * и родителю твоему ко спасению наставник будеши. * аз же не имам остати зде, * но отхожду в путь мой, * Бога наставника имея, * возводящаго мя ко спасению.

услышав доблественный царь иоасаф * о разлучении словеса, * распалився душею, * лице свое слезами обливая, глаголаше: * ты, учителю духовный, * всех благих моих ходатаю, * паки ли оставити мя в мире сем хощеши; * кто ми совершит твой чин учительства; * кто ми будет наставник ко спасению; * ты мене к Богу привел еси, * и в чину сыновне (с. 333) наставника наставил еси, * и тобою надеюся от Христа прияти велию милость.

*Слава, глас з~:*

Зардану известно уведевшу ко отроку учителево прилежание и ко Христу обращение, многи скорби исполнися душа его, зельную болезнь себе притвори: ни сим возможе утаитися, подробну царю вся исповедая, имя варлаамово наричет: той, рече, прельсти сына твоего. царь же, яко лев, от ярости возреве, вмале смерти не вкуси, иоасафу безпрестани молящуся, призывая Cпаса душ наших.

*И ныне, Богородичен:*
Кто тебе не ублажит:

*Вход. Прокимен дне. Чтения г~, писаны сего месяца в з~ день, Варлааму хутынскому:*

*На стиховне стихиры, глас и~. Подобен: О*
преславнаго чудесе!

Царю авениру к сыну глаголющу: * возлюбленное мое чадо, * честь богов наших оставил еси, * чуждему же Богу служити изволил еси. * вскую, чадо мое, тако сотворил еси; * аз, любовию воспитавая тя, * надеяхся преемника быти царствия моего: * ты же, чадо мое, тако сотворил еси, * галилеанину последовав.

*Стих:*
Восхвалятся преподобнии во славе, и возрадуются на ложах своих.

Аз отвергохся демонския тмы, * и к свету притекох богоразумия, * идольскую прелесть оставив, * и ко истине приближихся, * и Христу работати изволих: * той бо наше осуждение древнее разруши, * и естество наше на небеса вознесе, * и царство небесное обеща всем, * любящым его воистинну.

*Стих:*
Многи скорби праведным, и от всех их избавит я Господь.

Царю яростию и прещением святаго отрока * (с. 334) устрашити хотящу, прирече: * многим мукам предам тебе, * и злою смертию уморю тя, * и ктому сына тебе не нареку, * но яко врага и отступника, * и тако претив, со гневом отиде: * иоасаф же, в палату вшед, * безпрестани Богу моляшеся.

*Слава, глас и~. Самогласен:*

В молитве своей иоасаф царь глаголаше: Господи Боже мой, сладкая надеждо, неложное обещание, твердое прибежище на тя надеющымся, укрепи мя во твоем благом исповедании, до конечнаго ми быти издыхания: воспалися бо душа моя великою к тебе любовию. темже даждь ми во всей моей жизни, за имя твое, и за твое исповедание вся страдати, и всего мене тебе пожрети: яко един еси поборник непобедимый, и Бог милостивый.

*И ныне, Богородичен:*
Безневестная Дево:

*Тропарь, глас д~:*

*От*
духовнаго наставника научився, царю иоасафе, Бога познати, крещением же просветився, люди к вере обратил еси: и отцу твоему от купели приимник быв, царство оставив, пустыню достигл еси, и в ней трудолюбне подвизался еси. моли Христа Бога со учителем твоим варлаамом, спастися душам нашым.

*Слава, и ныне, Богородичен воскресн.*

*На утрени.*

*По а~-м, стихословии седален, глас и~. Подобен:*
Премудрости:

Царь авенир, прием совет от арахиа, друга своего, начат иоасафа ласкательными и тихими словесы, об\ъимая его и целуя, прельщати, глаголя: о чадо мое вожделенное! почестви отца твоего седины, и моея (с. 335) послушав мольбы, принеси жертву богом: тако бо онех милость получиши, и долготу дний, и славу всякую, и царство безвредно, и всяческих благ причастие от них приимеши.

*Дважды.*

*Слава, и ныне, Богородичен:*

Пречистая Дево, Мати божия, души моея страсти лютыя исцели, молюся, и прощение даруй моих прегрешений, яже безумне содеях, душу и тело осквернив окаянный. увы мне, что сотворю в час он, внегда ангели душу мою разлучат от страстнаго моего телесе; тогда помощница мне буди, и предстательница теплейшая: тебе бо имам надежду раб твой.

*По в~-м стихословии седален, глас е~. Подобен:*
Собезначальное слово:

Иоасаф ко отцу глаголаше: несть праведно, отца своего седины чествовати, истиннаго же Бога безчествовати: ниже достойно, оставя творца всея твари, идолом жертвы приносити: но подобает истиннаго Бога чествовати, и тому единому жертву приносити.

*Дважды.*

*Слава, и ныне, Богородичен:*

Се прежде суда ныне плачу, помышляя моя дела лукавая и лютая, и прегрешений глубину одержащую мя от юности, и подавляющу ум: но твоим, чистая, предстательством оставление ми подаждь, и спасение улучити сподоби.

*По Хвалите имя господне, припев:*

ублажаем тя, преподобне отче иоасафе, и чтем болезни и труды твоя, имиже трудился еси во исповедании Христове.

*псалом избранный:*
Блажен муж, бояйся Господа:

*По полиелеи седален, глас г~:*

Не престаяше убо авенир о прельщении сына своего (с. 336) промышляти, собрав витии на состязание, рече им: аще веру нашу утвердите, Христианскую же веру низложите, прославитеся: аще же победитеся, то умертвитеся. подобне рече и иоасаф к нахору, нарицающуся варлааму: аще лестныя витии победиши, прославишися: аще же побежден будеши, сердце и язык твой руками из\ъем, псом в снедь с прочими уды предам сия: да, тя видяще, устрашатся вси не прельщати сынов царевых.

*Дважды.*

*Слава, и ныне, Богородичен:*

Теплая заступнице, надежда твердая, стено и покрове, и пристанище прибегающих к тебе, приснодево чистая, необуреваемое, сына твоего и Бога моли, мир подати миру, и спасение, и велию и богатую милость.

*Таже степенна, а~-й антифон д~-го гласа: Прокимен, глас д~:*
Праведник, яко финикс, процветет, и яко кедр, иже в ливане, умножится. *Стих:*
Насаждени в дому господни, во дворех дому Бога нашего процветут. Всякое дыхание: *Стих:*
Хвалите Бога во святых его: *Евангелие матфеа, зачало а~и.*

*По н~-м псалме стихира, глас з~:*

Преподобне отче, во всю землю изыде вещание исправлений твоих: тем на небесех обрел еси мзду трудов твоих, демонския погубил еси полки, и ангельския достигл еси чины, ихже житию без порока поревновал еси. дерзновение имея ко Христу Богу, мир испроси душам нашым.

*Канон Богородице, со ирмосом на з~: и иоасафу на и~.*

*Глас и~. Песнь а~. Ирмос:*

Сокрушившему брани мышцею своею, и проведшему Исраиля сквозе чермное море, поим ему, яко избавителю нашему Богу: яко прославися. (с. 337)

Царевы глаголы слышав нахор, зело вострепета: вместо бо развращения, изрече благословение, обличая иудеи и еллины, проповедая же на земли Христово пришествие, яко прославися.

Речения нахор о законе изложи: витии же и жрецы посрамишася, и яко безгласни обретошася: царю же иоасафу душею веселящуся и славящу Бога небеснаго, яко прославися.

Иоасаф царь к нахору рече: благодать ти исповедую, яко по истине поборник был еси: и аще Христа возлюбиши, жизнь наследиши: обращающымся бо к нему отверзает врата небесная.

Аще и недостойне принесох ти таковое словес извитие, богомудрый царю иоасафе, приими сия с любовию, и принеси к Богоматери моление за мя, да милость обрящу в день страшнаго испытания.

*Катавасиа:*
Отверзу уста моя:

*Песнь г~. Ирмос:*

утвердися сердце мое во Господе, вознесеся рог мой в Бозе моем, разширишася на враги моя уста моя, возвеселихся о спасении твоем.

Словесы любезными царь нахора наказав, он же с плачем и радостию пустыню достиже, на веру обратися и крещением просветися: и вместо волка овча Христово обретеся.

Февда к царю авениру глаголаше: не убойся, царю, галилейских мудрец: сии бо скоро испадут, не имут пред лицем моим стати. ни словес противных глаголати.

Представиша отроковицы украшены цареву сыну на послужение, да прельстят праведнаго отрока: он же (с. 338) аще и разжжение в сердце плотское приим, молитвою же и пощением от сети оныя избавлен бысть.

*Богородичен:*

Напастьми многими одержимь, из глубины сердца вопию ти: владычце, избави мя непотребнаго раба твоего лютых обстояний, и тишину подаждь сердцу моему.

*Седален, глас г~:*

Чистая и непорочная душа божественнаго отрока, ополчения вражия не устрашися, на подвиг мужески укрепляяся, свыше избавления прося, да не осквернит одежды, юже от святаго крещения прият, да получит красоту и славу Христову.

*Дважды.*

*Слава, и ныне, Богородичен:*

Кийждо, идеже спасается, тамо праведно и притекает: и кое иное таковое прибежище, яко ты, Богородице, покрывающее душы нашя;

*Песнь д~. Ирмос:*

Пророк аввакум умныма очима провиде, Господи, пришествие твое, тем и вопияше: от юга приидет Бог, слава силе твоей, слава снизхождению твоему.

Егда постом и молитвою тело свое удручи, зрит во сне пажить прекрасну, и града красоту недомысленну. во едином угле желает пребывания, и глас слышит: подвизающымся вся уготовашася.

Минув места она светлая, зрит место, тмы исполненно, и пещь, страшным пламенем шумящую, и гласу гласящу: сие мучение грешником, делы скверными себе осквернившым.

Лежа на одре, убудився от видения, слезы, аки реки, испущаше: и весь страхом об\ъят быв, и в себе разсуждая, како светло праведным воздаяние и (с. 339) грешным страшно мучение; и вопия Христу: слава силе твоей, Господи.

*Богородичен:*

Бога на руку носивши, всяческая рукою содержащаго, о Дево всеблагословенная! того Дева родивши, и по рождестве паки Дева пребыла еси.

*Песнь е~. Ирмос:*

Господи Боже наш, мир даждь нам, Господи, Боже наш, стяжи ны: Господи, разве тебе, иного не вемы, имя твое именуем.

Не здравствует твой сын, поведаше царю, он же скоро притече и умильно вопрошаше: что ти бысть, сыне мой любимый, утехо старости моея, что тако лежиши на одре твоем, ни мало к кому беседуя;

Препял еси сеть ногам моим, вмале вселилася бы во ад душа моя, аще не Господь помогл бы ми, и показа мне путь ко спасению: и ктому не возмогл бы еси мене видети жива, и сына себе именовати.

Рыдание и печаль с горьким плачем сплеташе царь, неутолимь мятеж имеяше, рече в себе: чадо, не токмо богов отступления, но и живота твоего отрицаешися.

*Богородичен:*

Неизглаголанно заченши Бога, и паче естества родила еси: сего моли, всенепорочная, растлевша безместными деянии, помиловати мя за неизреченную милость.

*Песнь з~. Ирмос:*

Яко воды морския, человеколюбче, волнами житейскими обуреваюся. темже, яко иона, тако вопию ти: возведи от тли живот мой, благоутробне Господи.

Шуияго стояния избавитися, и деснаго стояния сподобитися желати, иоасафу тако истинствующу, и ничтоже чествовати паче Христовы любве: се бо истинная сладость и веселие, и вечное пребывание. (с. 340)

убо февда глаголаше: почто богов отступил еси, и отца царя прогневал еси; сего ради от всех людей возненавиден еси. не бози ли, отца твоего молитвы послушавше, тебе ему дароваша;

Возопи царь иоасаф: о заблуждения глубино, вавилонское семя, столпотворения внуче, окаянне чародеивый старче! почто укаряеши спасительную проповедь Христова пришествия, егоже славы небо и вся земля исполнишася;

*Богородичен:*

Помози, владычце, и услыши глагол мой, всенепорочная, егоже из глубины души приношу ти, и разрешение долгов подаждь ми.

*Кондак, глас и~:*

Ведый твое из младенства благое изволение, иоасафе, един сердцеведец Бог, и от царствия земнаго в монашеское пребывание приведый тя, великому варлааму последовати сподоби. с нимже и ныне горний иерусалим всесветлый отечество имея, желаемыя доброты красно наслаждаяся святыя Троицы, молим тя, царская красото, поминай нас, верою чтущыя тя.

*Икос:*

Другий, отче, явился еси врачь и предстатель недугом одержимых скорбию, иоасафе чудне, исцеляя вся верныя, притекающыя под божественный покров твой. тем и от нас слышиши: радуйся, отца благаго кореню, радуйся, матере благия ветвь: радуйся, иже тех любовь отринувый, радуйся, иже единаго Бога приемый: радуйся, яко оставил еси на земли воинство, радуйся, яко низложил еси варварскую гордыню: радуйся, стена и хранитель царей бывый, радуйся, оружие и столп миру явлься: радуйся, огнем пожег язычества, (с. 341) радуйся, светильниче, сияя чудесы: радуйся, нагим множицею покров: радуйся, плененных избавителю: поминай нас, верою чтущыя тя.

*Песнь з~. Ирмос:*

Халдейская пещь, огнем распалаемая, орошашеся духом, божиим предстоянием отроцы пояху: благословен еси, Боже отец наших.

Славу же и царство и область всю надвое раздельшему, ову себе оставль, ову же вручает сыну, царя его поставив: князи же многи и стратиги предав, любезно же и честно отпусти его на страну свою.

Не просто к царству идяше, но честный крест пред ним ношаху: вшед же во град, на всех столпех образ креста водружаше, и капища разоряше. прекрасну церковь Владыки Христа воздвиже, и всем собратися к ней повелеваше: сам же прилежно моляшеся.

Христу веровати вся подручныя учаше, изгнанныя же отцем епископы, иереи и монахи радостно среташе, и своими руками ноги их омываше, и всяко промышление о них творяше, и усердно взываше: препрославленный Боже, благословен еси.

*Богородичен:*

Древле убо иаков тя преднаписа: исаиа же, углем духа очищся, Бога еммануила от утробы твоея родитися прознаменова. к немуже велегласно вопияше: отец наших Боже, благословен еси.

*Песнь и~. Ирмос:*

Покрываяй водами превыспренняя своя, полагаяй морю предел песок, и содержай вся, тя поет солнце, тя славит луна, тебе приносит песнь вся тварь, яко содетелю всех во веки.

убо иоасафов дом растяше, авениров же умаляшеся: абие царь писанием сына призывает. он же, скоро пришед, на веру отца обрати, и от купели (с. 342) сему приемник быв, и возопи радостно: славлю тя, Христе, во веки вся.

Бысть чудо предивно, сын родителю своему отец явися, окрестныя страны просвещахуся, церкви созидахуся, епископи и иерее жертву Богу приношаху, песнь воспевающе, и славяще Христа во веки вся.

Господнею благодатию царь авенир веселяшеся, всю царскую власть сыну предаде, сам же в молчании пребываше: в толику глубину смирения вложи себе, яко и древних превзыти благоверием, и славяще Христа во веки вся.

*Богородичен:*

Иныя помощи не имамы, разве тебе, владычце: ты крепость и утверждение, ты похвала и радование и хранительница мира: к тебе прибегающе, спасаемся вси.

*Песнь ф~. Ирмос:*

Тя неискусобрачную матерь Бога вышняго, тя паче ума рождшую словом воистинну Бога, вышшую пречистых сил, немолчными славословлении величаем.

Минувшым днем некиим по крещении, царь авенир абие в недуг телесный впаде, и егда начат приближатися конец жития его, в добрем исповедании, с теплыми слезами душу свою предаде.

Радостными слезами сын почиташе отца, не украси его царскими одеждами, но простым одеянием тело его покры: над гробом став, руце воздев, Богу благодарение возсылаше, в покаянии того приимшу.

К людем глаголаше, седя на престоле царстем, отец мой царь авенир умре, яко един от нищих, ничтоже ему последова, ни богатство, ни царская слава: вы же изберите себе, егоже хощете, да царствует над вами. (с. 343)

*Богородичен:*

Лествица иаковля, еюже древле ангелы виде сходящя: гора приосененная, от неяже камень без рук отсечеся: и дверь небесная, еюже Господь един пройде: едина в женах ты еси, пречистая.

Светилен:

Царство оставив, к пустыни устремися, и в храмине убогаго обита, царскую одежду совлек, убогому даде, конечную милостыню показав, Христу последова.

*Богородичен:*

В церковь твою прибегающе вопием ти, пречистая: подаждь нам помощь и лютых избавление, да присно величаем рождество твое.

*На хвалитех стихиры, на д~, глас з~. Подобен:*
Все отложше: писаны на вечерни.

*Слава, глас з~:*

Преподобнии отцы, во всю землю изыде вещание исправлений ваших: тем на небесех обретосте мзду трудов своих, демонския погубили есте полки, и ангельския достигли есте чины, ихже житию непорочно поревновали есте. дерзновение имуще ко Христу Богу, мир испросите душам нашым.

*И ныне:*
Богородице, ты еси лоза истинная:

*Славословие великое, и отпуст.*

*На литургии: блаженна, песнь г~ и з~-я. Прокимен, глас з~:*
Возвеселится праведник о Господе, и уповает на него. *Стих:*
услыши, Боже, глас мой, внегда молитимися к тебе. *Апостол, к колоссаем, зачало с~и. Аллилуиа, глас е~:*
Воззваша праведнии, и Господь услыша их. *Стих:*
Многи скорби праведным, и от всех их избавит я Господь. *Евангелие матфеа, зачало н~е, от полу. Причастен:*
В память вечную:

