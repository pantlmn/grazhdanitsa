<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 344)

*Месяца тогоже в к~-й день.*

*Предпразднство в храм входа пресвятыя Богородицы:*

*И преподобнаго отца нашего григориа декаполита:*

*И, иже во святых, отца нашего прокла, архиепископа константиня града.*

*На*
Господи, воззвах, *стихиры предпразнства, глас а~.*

*Подобен:*
Небесных чинов:

Свещеносицы девы, * приснодеву светло провождающе, * пророчествуют истинно духом будущее: * храм бо божий, Богородице, сущи, * в храм со славою девственною, * младенствующи вводится.

Обещания святаго и плод благославный, * Богородица воистинну явися миру, * яко всех превышшая, * яже благочестно приводима в храм божий, * молитву рождших исполняет, * соблюдаема божественным духом.

Небесным воспитана, Дево, хлебом * верно в храме господни, * родила еси миру жизни хлеб, слово: * емуже, яко храм избранный и всенепорочный, * пред\ъобручилася еси духом таинственно, * обрученна Богу и отцу.

*Стихиры преподобнаго, глас и подобен тойже:*

В небесныя обители с веселием вселяяся, * и со ангелы, отче, предстоя * дерзновенно престолу господню, * на земли совершающым память твою, * грехов оставление и страстей * даровати молися.

Молитвенным серпом, отче григорие, * страстей терния изсек, * и возделав ралом воздержания землю (с. 345) душевную, * вверг семена благочестия в ню: * имиже нам возращаеши * исцеления плоды.

Добродетелей тя приятелище нарицаем, преподобне, * яко молчания друга, бдения делателя, * и образ целомудрия, * и молитвы жилище некрадомое, * и чудес сокровище, * и молитвенника чтущих, тя, григорие.

*Слава, и ныне, глас д~:*

Днесь боговместимый храм Богородица в храм Господень приводится, и захариа сию приемлет, днесь святых святая радуются, и лик ангельский таинственно торжествует: с нимиже и мы празднующе днесь, с гавриилом возопиим: радуйся, благодатная, Господь с тобою, имеяй велию милость.

*Аще в пяток вечера: Слава, предпразднства: И ныне, догматик гласа.*

*На стиховне стихиры святаго прокла, глас д~. Подобен:*
Дал еси знамение:

Догматов светлостию * и жития красотою, благочестно удобрил еси, * прокле приснопамятне, священноначалие, * и церкве столп явился еси истинно, * просвещая вся словесы твоими. * тем тя ублажаем, * и во псалмех же и песнех * святую и всечестную празднуем память твою.

*Стих:*
Честна пред Господем смерть преподобных его.

Светло научил еси, * и богомудренно проповедал еси Богородицу, пречистую отроковицу, * рождшую сущаго прежде век, * создателя и Владыку, * сына и слово отчее, * и в последняя за ны человека бывша хотением, * и невращна естеством, * и несториа посрамив, * яко нечестива и пребезумна.

*Стих:*
Священницы твои облекутся в правду, и преподобнии твои возрадуются.

Воды почерпл еси * златозарныя, приснопамятне, * (с. 346) мудраго богопроповедника, * егоже и преемник * и благочестия явился еси и седалища, * утверждая ученьми истины Христову паству, * и того честнейшыя и всечестныя мощи, * якоже утварь царскую, * церкви отдал еси.

*Слава, и ныне, глас д~. Самогласен:*

Приидите, вси вернии, едину непорочную восхвалим, от пророк проповеданную, и в храм приведенную, прежде век пронареченную матерь, и в последняя лета явльшуюся Богородицу. Господи, молитвами ея, мир твой подаждь нам и велию милость.

*Тропарь, глас д~:*

Боже отец наших, творяй присно с нами по твоей кротости, не отстави милость твою от нас: но молитвами их в мире управи живот наш.

*Слава, и ныне, предпразднства, глас тойже.*

Радость пред\ъобручает всем анна ныне, печали сопротивный плод прозябши едину приснодеву, юже и приводит, молитвы исполняющи, днесь веселящися в храм Господень, яко сущий храм Бога слова, и матерь чистую.

*<М\р>*
*Подобает ведати, яко аще случится предпразднство входа пресвятыя Богородицы в неделю:*

В субботу на малей вечерни стихиры воскресны, и Богородицы, по обычаю.

*На велицей вечерни.*
По обычной кафисме, на Господи, воззвах, стихиры воскресны г~: и @восточенъ@{@Анатолиевъ@} а~: и предпразднства г~: и преподобнаго григориа г~. Слава, предпразднства: И ныне, Богородичен л~и гласа. На литии обычны. На стиховне стихиры воскресны. Слава, и ныне, предпразднства. На благословении хлебов, тропарь: Богородице Дево, радуйся: трижды.

[Зри] Аще ли несть бдения, глаголем тропарь воскресн.

*Слава, григориа, глас г~:*

образ был еси воздержания, божественным духом (с. 347) вся просветив, правоверия течение совершил еси, учением мир просветил еси, и зловерных обличил еси смыслы, отче преподобне григорие, Христа Бога моли, даровати нам велию милость.

*И ныне, предпразднства.*

На Бог Господь, тропарь воскресн дважды: Слава, григориа: И ныне, предпразднства. По кафисмах седальны воскресны, и Богородичны их. Таже полиелей, и тропари: Ангельский собор: ектениа, впакои гласа, степенна, прокимен, и евангелие воскресно, и прочее до канона. Канон воскресн со ирмосом на д~: и Богородицы на в~: и предпразднства на д~: и преподобнаго григориа на д~. Катавасиа: Отверзу уста моя: По г~-й песни кондак предпразднства, и икос: и кондак григориа: Слава, седален его: И ныне, предпразднства. По з~-й песни кондак воскресн, и икос. На ф~-й песни поем: Честнейшую: Светилен воскресн: Слава, григориа: И ныне, предпразднства. На хвалитех стихиры воскресны д~. и предпразднства подобны г~, писаны на стиховне: и самогласен их, с припевы. Слава, стихира евангельская: И ныне, Преблагословенна еси: Славословие великое. По трисвятом тропарь воскресн точию, ектении, и отпуст, и час а~. На а~-м часе тропарь воскресн: Слава, предпразднства: И ныне, Богородичен часов, По отче наш, кондак предпразднства. На г~-м часе тропарь воскресн. Слава, григориа: И ныне, Богородичен часов. По отче наш, кондак воскресн. Такожде и на прочих часех глаголем кондак воскресн, и предпразднства, пременяюще.

*На литургии:*
Блаженна гласа на з~: и предпразднства, песнь г~, на д~. По входе тропарь воскресн, и предпразднства: и храма святаго. Таже тропарь григориа. Кондак воскресн, и храма. Слава, григориа: И ныне, предпразднства. Прокимен, апостол, аллилуиа, и евангелие, и причастен, прежде воскресн, и потом святаго. Служба преподобническая.

*Святаго же прокла служба поется, егда разсудит екклисиарх.*
(с. 348)

*Тропарь прокла, глас д~:*

Иже божественным началом премудрости, страхом господним утверждся, оттуду священными восхождении возшел еси во ученичество златоуста, и архиерейскаго того престола достоин быв чистоты добротами, апостольским правилом себе вообразив, не себе живый, но Христу и стаду твоему. тем в нетленный живот апостольски вселился еси, иерарше прокле, моли Христа Бога спастися душам нашым.

*На утрени, на*
Бог Господь, *тропарь предпразнства, дважды.*

*Слава, святых: И ныне, предпразднства.*

*По а~-й кафисме, седален, глас, д~. Подобен:*
удивися иосиф:

Прежде зачатия, чистая, освятилася еси Богу, и рождшися на земли, дар принеслася еси ныне ему, исполняющи отеческое обещание, в божественнем же храме, яко сущо божественный храм, от младенства чисте, со свещами светлыми отдана бывши, явилася еси приятелище неприступнаго и божественнаго света, велико воистинну предшествие твое, едина богоневесто и приснодево.

*Слава, и ныне, тойже.*

*По в~-й кафисме, седален, глас и подобен тойже:*

Храм божий, многочестный чертог, в храм божий со свещами светлыми, с веселием вселитися происходит: и радуется о ней захариа, зря явление ясно священных пророк исполняемо, и веселится, и предпразднственный поет глас: радость провозвещает происхождение твое, отроковице Девомати.

*Слава, и ныне, тойже:*

*Канон предпразднства со ирмосом на з~: и святых оба канона, на и~. Канон предпразднства, егоже краегранесие, по*
(с. 349) *алфавиту, до седмыя песни. Подобно же и осмая своя стихи. Девятая же иосифово.*

*Глас д~. Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

Святых во святая, всесвятая, и непорочная вселитися происходит, пресвятаго Бога яко да будет храм освящен: и той предтекут девы отроковицы.

Совет превечный превечнаго Бога нашего во исполнение грядет, предгрядущей ти воспитатися во святая святых, слова в жилище, отроковице всенепорочная.

Родителие божественнии, тя божию родительницу хотящу быти, вводят воспитатися во святая святых: молитву, еюже моляхуся, обещание исполняют, пречистая.

укрепи, владычце, немощь сердца моего, и утверди страстьми колеблемое: яко да верою тя и любовию ублажаю, присноблаженную и всенепорочную.

*Ин канон преподобнаго григориа, глас и~. Творение иосифа.*

*Песнь а~. Ирмос:*

Колесницегонителя фараоня погрузи, чудотворяй иногда моисейский жезл, крестообразно поразив, и разделив море, Исраиля же беглеца, пешеходца спасе, песнь Богови воспевающа.

умерщвленную сластьми телесе, смиренную мою душу твоими молитвами оживи, блаженне григорие: жизнь бо ныне приял еси нестареющуюся, умертвив, яже на земли, уды, преподобне, постническими подвиги.

удержав сласти телесныя ума чистотою, из младаго, отче, возраста орган духа был еси, того действа светло приемля, и боговиден познаваяся.

Желанием божественным плоти желания увядил еси, (с. 350) и тебе самому, блаженне, обручил еси супружницу чистоту, из неяже чада тебе родишася, вся добродетели, приснославне, чадо тя божие соделовающыя.

*Богородичен:*

*От*
земли до небес досяжущи лествица небесная, еюже Бог слово земным сниде, благословенная пречистая, несказанное чудо, недомысленное видение, спаси к тебе прибегающыя.

*Ин канон святаго прокла, глас а~. Творение феофаново.*

*Песнь а~. Ирмос:*

Твоя победительная десница боголепно в крепости прославися: та бо, безсмертне, яко всемогущая, противныя сотре, Исраильтяном путь глубины новосоделавшая.

Деянием же и словом истинным, разумных архангелов быв сообразен, богоприятне, и с ними престолу предстоя честныя Троицы, юже, прокле, моли спасти нас.

Стопам последуя яве златоустаго, всеблаженне и приснопамятне, тогоже божественное священства, отче, одеяние, яко наследие взял еси отеческое, достославне.

Древле Бога на землю, исаии вопиющу духом, приити, несторий умовредно оболгуяй воплощение, от тебе, треблаженне, соборне низвергается.

*Богородичен:*

Словесы богодохновенными страшное от Девы уяснил еси воплощение слова Бога нашего, и Богородицу сию проповедав, догматом всемудрым апостолов последуя.

*Песнь г~. Ирмос:*

Твоя песнословцы, Богородице, живый и независтный источниче, лик себе совокупльшыя духовно утверди, в божественней твоей славе венцев славы сподоби. (с. 351)

Начинающыя отроковицы девы, свещы носящыя светло, будущее подписуют: из нея бо родится просвещение знания, решащее прелести омрачение.

Ревнующи древле богомудренно, анна молитву исполняет, и тебе привозлагает святилищу, всенепорочная, священнейшее зачатие имети хотящу и рождество.

Солнце простре лучы, зря облак светлый простираемь, манием божественным, внутрь во святая, из неяже одождит оставление оляденевшым страстьми.

Обожает мя Бог, вселився в тя за милосердие, всенепорочная чистая, украдена снедию прежде лестию змииною: и тли, нетления паки пищу воздает.

*Ин. Ирмос:*

Небеснаго круга верхотворче, Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

Добродетелей на гору востек, преподобне, во мрак видения вшел еси, и разумев елико вместил еси непостижнаго естеством, просвещения исполнен, отче, быв.

Рожденный в вертепе за земных избавление, древле тя в вертепе, всеблаженне, живуща, светом озари небесным, яко павла, светозарна показуя тя, отче григорие.

Небесная дверь, Христова пречистая Мати, прилоги тя демонскими окружаема, отче, впери, и мощна крепостию на них содела духа благодатию.

*Богородичен:*

Радуйся, едина рождшая всяческих Господа: радуйся, жизнь человеком исходатаившая: радуйся, осененная и несекомая горо, верных утверждение: радуйся, всенепорочная.

*Ин. Ирмос:*

Едине ведый человеческаго существа немощь, и милостивно (с. 352) в не воображся, препояши мя с высоты силою, еже вопити тебе, святый: одушевленный храме, неизреченныя славы твоея, человеколюбче.

Свет из света боговидно, всеблаженне, прием, церкве свет был еси. темже и свет тебе божественный возсия разумно, якоже есть писано, имже просвещаемь, поющыя озаряеши память твою.

Вострубив догматов громом, яко стены низложил еси иерихонския ересей дерзости вся, и воинства, и одоления победу возставил еси, воплощение божие, еже от Девы, проповедав ясно.

Источнику мудрости приложив уста твоя, богоприятне, и духовныя почерпл еси мудрости, прокле, божественныя воды, мутныя потопив реки, всеблаженне, несториева безбожная мнения.

*Богородичен:*

Иже горе отцу единородный сын неизреченно сразумеваемь, единородный из тебе доле, пречистая, паче вины и разума родися, и обожает человека, пречистая владычце Богородице: темже тя славим.

*Кондак григориа, глас г~:*

Светлое тя солнце церковь познавает, добродетелей красотами, и исцелений лучами, всех просвещая, Христов угодниче. темже празднуем честную память твою, и почитаем подвиги твоя, всеблаженне отче, премудре григорие.

*Кондак прокла, глас д~. Подобен:*
Явился еси:

Достойно днесь торжествует, всех градов честнейший воистинну в честном преставлении твоем, отче отцев прокле мудре.

*Седален григориа, глас д~. Подобен:*
Скоро предвари:

Божественною светлостию озаряемь, мрак изгнал еси душетленных страстей, григорие премудре, взятся к (с. 353) безстрастия чистейшей высоте, возсиял еси преславно врачеваний зари, вселився в незаходимый свет царствия Христова.

*Слава, прокла, глас г~. Подобен:*
Божественныя веры:

Божественный быв священнопроповедник, божественным учением церковь обогащая, тайноучителю всехвальне, и Богородицу Деву пречистую проповедал еси, и несториа посрамил еси. темже вси чтим верно память твою, просяще прияти велию милость.

*И ныне, предпразднства, глас а~. Подобен:*
Камени запечатану:

Восхвалите девы, матери предпразднуйте, людие славословите, священницы благословите пречистую матерь божию: плотию бо младенствующи прежде во храм принесеся, яко храм божий святейший. темже, праздник совершающе духовный, воспоем ю, яко предстательницу рода человеческаго.

*Песнь д~. Ирмос:*

Неизследный божий совет, еже от Девы воплощения тебе вышняго, пророк аввакум усмотряя, зовяше: слава силе твоей, Господи.

Священнии провозвестиша языцы, тебе, чистая, быти село невместимаго естества. сего ради тя лицы девственнии провождают, свещы носяще во святая.

Славу взят иоаким со анною, ходяще и носяще тя с веселием, во святый храм, храме божий пресвятый, чистая и всенепорочная владычце.

Разрешается изречение прародительное: се бо процвете лоза, яже грозд нетленный нам плодоносит, вино носящий веселия концем.

Едину тя всенепорочную содетель слово обрет, вселися во твое чрево, содевая наше спасение благодатию пречистая, за неизглаголанную милость. (с. 354)

*Ин. Ирмос:*

Ты моя крепость, Господи, ты моя и сила, ты мой Бог, ты мое радование, не оставль недра отча, и нашу нищету посетив. тем с пророком аввакумом зову ти: силе твоей слава, человеколюбче.

Нас ради странным сошествием быв, григорие, странен благостынею, тебе его ради странна видев, от отечества бывша прият, и божественна наследника своего царства добродетельми украшена содела.

За Христа нас ради младенствовавшаго, и отрока, преподобне, бывша, отроков училищу вдал еси тебе самаго, младенец злобою, богомудре отче, быв: и божественным смирением вражию злобу смирил еси, блаженне григорие.

Тучами твоих слез, отче григорие, якоже росою божественною напаяемь, всяку возрастил еси добродетель, всякое благоплодие правды процвел еси, яко древо плодоносное при исходищах вод насажден совершеннаго постничества.

*Богородичен:*

Мати божия благословенная всенепорочная, души моея язвы исцели, сласти утоли плотския, омраченное сердце мое просвети, умири ум мой, и всякаго вреда и вражиих мя напастей избави.

*Ин. Ирмос:*

Гору тя, благодатию божиею приосененную, прозорливыма аввакум усмотрив очима, из тебе изыти Исраилеву провозглашаше святому, во спасение наше и обновление.

Глагол вещания, и догматов благогласный учений твоих гром, церковь божию мудро веселят, еретическое отгонят свирепство, священноявленне прокле всеславне.

Якоже злато огнем, священнейше, воздержанием (с. 355) честное тело твое очистив, мудре, красно показал еси творцу. сего ради тебе одеяния священства вечно дарова.

Знание божественное навык, быв яко иерарх священный, благоподатно прочее всем преподал еси просвещение, и божественныя светлости, во спасение душ, достославне.

*Богородичен:*

угль божественный во утробе, всенепорочная, приемши паче ума, не опалилася еси истинно: купина бо издалече образно твое рождество прообразова, во спасение наше и обновление.

*Песнь е~. Ирмос:*

ужасошася всяческая о божественней славе твоей: ты бо, неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

облацы да воскаплют правду днесь, яко на небеси бо простирается божественный облак во храме божии, иже каплет сладость, всю горесть душ наших из\ъемлющу.

Странно твое зачатие, странно твое рождество, странно твое происхождение, Дево, еже внутрь, святилища введение, странна и преславна твоя, слово превосходящя и помышление, пречистая.

Всю тебе освяти дух всесвятый, внутрь храма пребывающу, и питаему пищею небесною, невесто отча прекрасная: сего ради была еси и слова родительница.

К тебе мою всю надежду, отроковице, полагая, к щедротам твоим прибегаю: вреда демонскаго яви непричастну падшую душу мою, и изнемогшую сластей потопленьми.

*Ин. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих пути моя направи, молюся. (с. 356)

Деланием словесе лоза показался еси плодоносна, преподобне, добродетелей зрелыя и величайшыя приносящая грозды, спасения вино духовное точащыя, отче, и верных сердца веселящее.

Славный рим, отче, от востока тя светильника незаходима прием верою, просветися честными твоими даровании: Христа бо имел еси в души, яко свет, видящыя тя, отче, озаряюща.

Ползящаго змия и наблюдающаго твою пяту, григорие, бодростию божественною в путех жизни ходя, яко божий угодник, яко заповедей Христовых делатель, умертвил еси силою духа.

*Богородичен:*

Предстательнице мира, Мати приснодево, ты мя окорми, и путеводстви мя на правый путь, и направи к правды стезям правым помышление мое, души шествия исправляющи.

*Ин. Ирмос:*

Просветивый сиянием пришествия твоего, Христе, и осветивый крестом твоим мира концы, сердца просвети светом твоего богоразумия, православно поющих тя.

Светоносен, яко светильник, всеблаженне, быв, божественныя церкве явился еси поборник: и божия уяснил еси, еже из Девы всесвятыя, рождество невращное, славне.

Воплощение божие из Девы славное, догматов в пращу вложив, яко иноплеменника голиафа, низложил еси несториев свирепый нрав, яко древле божественный Давид.

Павловыми учении сый исполнен, и того видения узрев, всеизбранне, елиссей вторый показався, мастию божественною, священством помазан таинственно.

*Богородичен:*

Ни смущения, ни смешения во утробе прият Девы, (с. 357) Бог плотию происходя: но еже бе, пребысть, Бог и человек, невращно действы являемь.

*Песнь з~. Ирмос:*

Божественное сие и всечестное совершающе празднество, богомудрии, Богоматере, приидите, руками восплещим, от нея рождшагося Бога славим.

укрепльшеся божественною благодатию, божественныя Девы родителие, сию яко непорочную голубицу, во святая воспитатися любовию возлагают.

Тебе, хотящей приимати свет, из света происходящий, свещы вжигающе отроковицы, чистая, предходят световидно к божественному храму, ликовствующе.

Полна славы палата, великое пророков оглашение, престол святый внутрь святая вводится, царю всех готовящися.

Пою твое, отроковице, зачатие, пою твое и неизреченное рождество, пою и покров твой, имже вреда всякаго избавляемся, к твоему отишию прибегающии.

*Ин. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Манием, еже к Богу, обожаемь, священнейше, видении таинственными и божественными осиянии, яко пророк божественный, яко божий угодник, сподобился еси божия благодати.

Молчаливо твою жизнь совершил еси, богодохновенне, мятежей житейских явился еси больший, и страстей вышший, и земли всея странен же и пришлец.

Яко зерцало чистое, божественною зарею обогатился еси, яко сосуд священный, храм украсил еси, горнюю, григорие, и первородных церковь просветил еси. (с. 358)

*Богородичен:*

Марие, чистая палата царева, бывша мя разбойником нечистый вертеп, молитвами твоими очистивши, из тебе рождшемуся храм свят покажи.

*Ин. Ирмос:*

Обыде нас последняя бездна, несть избавляяй, вменихомся яко овцы заколения, спаси люди твоя, Боже наш: ты бо крепость немощствующих и исправление.

Обышедшыя, яко звери, отгнал еси ересей от стада Христова поборники жезлом разумным твоих учений, прокле блаженне, к пастве же православия паству исправил еси.

Яко ин ковчег, церкви Христове тело всеблаженнаго златоуста вдал еси твоими, прокле, поученьми, и возвеселил еси православных лики присутствием его.

На великое возшед седалище, преподобне, величайшими исправлении украсил еси тое боголепно. темже сошедшеся благохвалим тя, архиерее, великомудренне прокле славне.

*Богородичен:*

Явилася еси херувимов, богоблагодатная Дево, преимущи, на рамех бо носима теми, чистая, об\ъятии твоими носила еси. темже тя присно, Богородице, вси славим.

*Кондак предпразднства, глас д~. Подобен:*
Явился еси:

Веселия днесь вселенная исполнися вся, в благознаменитом празднице Богородицы, зовуще: та есть сень небесная.

*Икос:*

Иже всех творец, создатель и Владыка, неизреченным благоутробием приклонивыйся, единем человеколюбием своим, егоже своими устрои руками, видев падша, ущедри, и возставити сего благоволи, здание божественнейшее, и истощением своим, яко благ естеством (с. 359) и милостив. тем марию ходатаицу приемлет, и яко Деву и чистую таинства, из нея наше естество носити восхоте: та есть сень небесная.

*Песнь з~. Ирмос:*

Не послужиша твари богомудрии паче создавшаго, но огненное прещение мужески поправше, радовахуся поюще: препетый отцев Господь и Бог, благословен еси.

Светоносное тя яко солнце приемлет храм святый, внутрь сияющу зарю концем спасения, чистая, храм быти имущую сына божия, Дево.

Руками вси восплещем, избавления носящую образы неискусобрачную видяще: рукою бо ангеловою питается, небесный хлеб нам яко хотящу неизреченно породити.

Душы вся праведных подземныя благовестиша тя, голубице златая, покой носящу потопа разумнаго проявляют, и во святых святая благочестно ликовствующу.

Яко красна, краснаго родила еси, нелепоту нашу возвращающаго в первый образ, отроковице всенепорочная. емуже и поем: отцев Господь и Бог благословен еси.

*Ин. Ирмос:*

Божия снисхождения огнь устыдеся к вавилоне иногда, сего ради отроцы в пещи радованною ногою, яко во цветнице ликующе, пояху: благословен еси, Боже отец наших.

Слез пролияньми греха огнь погасил еси, безстрастия же воду, и врачеваний чистое пиво песнопоющым точиши, григорие: благословен Бог отец наших.

Пламенною колесницею, честныя любве совершением носимь, к высоте возшел еси, в нейже стяжал еси твое, богомудре, житие, зовый: благословен Бог отец наших.

Страстей успил еси треволнения бодренными стояньми: уснув же сном праведным подобно, к свету (с. 360) прешел еси невечернему, зовый: благословен Бог отец наших.

*Богородичен:*

Мертва бывша грехом и погибающа, жизнь рождшая, чистая Дево, оживи и спаси мя, и геенны исхити поющаго: благословен Бог отец наших.

*Ин. Ирмос:*

Тебе умную, Богородице, пещь, разсмотряем, вернии, якоже бо отроки спасе три превозносимый, мир обнови во чреве твоем всецел, хвальный отцев Бог и препрославлен.

Тело и ум и душу очистив отятием страстей, иерарше прокле мудре, оттуду догматствовал еси, тело и душу и ум от Девы рождшагося Бога, кроме пременения, за еже спасти ны, приемшаго.

Ты ко Христу стяжав, святе, дерзновение, на земли хвалящым песнопесненно память твою славную, всяких напастей избавитися моли, хвальнаго поющым Бога преславнаго.

огнь разумный в помышлениих вжег твоих, хврастную и гнилую злочестиваго несториа ересь попалил еси. темже ти молимся: хврастныя нашя сласти, еже к Богу, мольбами твоими пожег, очисти, славне.

*Богородичен:*

Носиши Бога, плотию обложена, на об\ъятиих твоих, чистая, якоже престол херувимский, носящаго вся глаголом силы своея, емуже песнопоем, веселящеся: препетый отцев Боже и препрославленный, благословен еси.

*Песнь и~. Ирмос:*

Слыши, отроковице, Дево чистая, да речет убо гавриил, совет вышняго древний истинный, буди к приятию готова божию: тобою бо невместимый, с человеки поживе. тем и радуяся вопию: благословите, вся дела господня, Господа. (с. 361)

Слыши и разумей, старче мудрый, захарии анна глаголет, советом божественным: юже имам, отроковицу чистую, доблественною душею приими: тоя бо ради будет избавление. и в храм святый введи сию, вопия: благословите, вся дела господня, Господа.

Благословен един Господь, возопи священник: жизни входы ныне указуют яве, нам об\ъявивше, в нюже хощет вселитися, боговместимую палату, Христос, царь всяческих. емуже вопиет вся земля: благословите, вся дела господня, Господа.

Се, старче мудрейше, анна рече благоговейно, добрейшую отроковицу, юже даде мне Бог, светло приими, и пророчествуй едину хотящую в вещи произнести проповедания. с нимиже вопиеши пророчески: благословите, вся дела господня, Господа.

Ныне познах, жено, явственнейше, разумно рече старец, древо возрастает посреде храма, еже процветет сущно божественный плод, в рай вводящий, снедию изгнанныя тления, вопиющыя радостию: благословите, вся дела господня, Господа.

Глагол неизреченных учений, твоя душа, отроковице чистая, яве будет, старец рече ясно, в божественный сей, Дево, вселишися храм: ангелом бо питаема, совета ангела великаго родиши, емуже поем: благословите, вся дела господня, Господа.

Глас ти поем, отроковице чистая, радостно гавриилов: радуйся, всех вина едина радости: радуйся, душ очищение, яко рождшая избавление наше, и воздание песнопоющих тому: благословите, вся дела господня, Господа.

*Ин. Ирмос:*

Седмерицею пещь халдейский мучитель богочестивым неистовно (с. 362) разжже, силою же лучшею спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Твоими к Богу мольбами терпеливно дея, приял еси, всеблаженне, верою просимое: нощию бо спящу, явився тебе ангел, мечь пламенный вдаде, страсти сердца отсекающь, и огнем тя невещественным очищающь, и славою просвещающь неизреченно.

Всесветлое яко солнце, разумно возсиял еси светом добродетелей светозарно, григорие, чудес же сияньми озаряя всю землю, и просвещая благочестно песнопоющыя: дети, благословите, священницы, воспойте, людие, превозносите Христа во веки.

Ангельскаго песнопения слышав, григорие, еще ходя в мертвеннем твоем телеси, от негоже чувствия твоя душевная яве насладив, и боговиден и светозарен познался еси, зовя владыце: дети, благословите, священницы, воспойте, людие, превозносите его во веки.

*Богородичен:*

Судию и Господа паче слова рождшая, того, яко сына твоего, всесвятая, умоли, в час суда, осуждения и огня, и тмы несветлыя, и скрежета зубов избавити верою благочестно песнопоющыя: священницы, воспойте, людие, превозносите его во веки.

*Ин. Ирмос:*

В пещи отроцы Исраилевы, якоже в горниле, добротою благочестия чистее злата блещахуся, глаголюще: благословите вся дела господня Господа, пойте и превозносите во вся веки.

Яко в горниле светозарнем, всеславне, чистотою страсти плотския очистив, яко злато, всем возсиял еси, воспевая: вся дела, Господа пойте, и превозносите его во веки. (с. 363)

органом, блаженне, честнаго твоего языка, украшаема вещанием церковь божия, на земли спасительное низшествие воспевает, всем гласящи ясно, и вопиющи: тя превозносим, Христе, во вся веки.

Гусль божественная явился еси истинно, вещание возглашающая верою приемлющым божие еже к нам, спасительное воплощение, прокле отче блаженне, верою зовый: Господа пойте, дела, и превозносите его во веки.

*Богородичен:*

Сохранив знамения твоего, Дево, девства невредна Владыка, пройде Бог из тебе паче смысла, во еже спасти вопиющыя: Господа пойте, и превозносите его во веки.

*Песнь ф~. Ирмос:*

Всяк земнородный да взыграется, духом просвещаемь, да торжествует же безплотных умов естество, почитающее священное торжество Богоматере, и да вопиет: радуйся, всеблаженная Богородице, чистая приснодево.

Се божия гора святая со свещами светлыми внутрь во святая шествует, от неяже камень отсечется, и требища и кумиры демонския истнит, человеки же самыя соделает храмы и честная обителища.

Клятся Бог, и ныне исполни, от колена иудова нам дав приснодеву, еяже чрево древо возрастит жизни, смертоносныя снеди избавляющее, падению пищею подникшыя, и украденныя прелестию змииною.

усты светлыми анна возопи в храме божии, тебе привозлагаю, юже мне дал еси отроковицу, о Владыко! из неяже за милосердие неизглаголанное, плотоносец явився, спасеши мир, егоже создал еси, возвеличив ю, яко матерь твою.

Се озарися день спасения сущым в нощи лютых: (с. 364) дверь небесная, храма двери отверзши, со свещами входит внутрь во святая, от святыя питатися силы, святое Бога вселение.

Просвети, чистая, души моея очи, свет рождшая, да не постигнет мя греховная тма глубочайшая, ниже глубина да покрыет мя отчаяния: но сама мя спаси, и окорми ко пристанищу божественнаго хотения.

*Ин. Ирмос:*

устрашися всяк слух неизреченна божия снизхождения, яко вышний волею сниде даже и до плоти, от девическаго чрева быв человек. темже пречистую Богородицу, вернии, величаем.

Поты постническими греха угасил еси углие, и с небесе яве огня в виде благодать приял еси, не попаляющую, мудре, но паче орошающую, и крепостию тя сильна на страсти показующую.

Яко шипок, в постнических, отче, процвел еси удолиих, григорие, и яко крин благовонный. сего ради точиши миро благовонное, твоя кости обильно ухают жизнь: полны бо ланиты твоя, яко чаши аромат, показашася.

Днесь с нами собор постников и преподобных веселится, патриархов и пророков, в памяти твоей, блаженне, спразднуют нам апостоли и мученицы: с нимиже поминай чтущих тя верно, досточудне.

Рака, идеже честное и многострадальное тело твое лежит, чудес благодать нам источает, отче григорие, освящающи нашя душы и телеса, обогатившихся тобою, и предстателя и тепла тя заступника имущих.

*Богородичен:*

Глас тебе гавриилов вернии радостно провещаваем: радуйся, раю, жизни древо прозябший. радуйся, решение клятвы, мучеников венчание, преподобных похвало, и человеков благочестивых утверждение. (с. 365)

*Ин. Ирмос:*

образ чистаго рождества твоего огнепалимая купина показа неопальная: и ныне на нас напастей свирепеющую угасити, молимся, пещь, да тя, Богородице, непрестанно величаем.

образы и сени мимотек, и истинно Христа разумев, породився банею крещения, священник же помазан священнейший, темже и Богородицу того рождшую проповедал еси.

Нравы священныя и догматы златоустаго, блаженне, вперсил еси, ревность же его священную веры, изрыгнул еси догматов твоих пучину, ересей потоки изсушающую благодатию.

устави священными твоими молитвами воздвизаемое на ны смущение, и отжени напастей омрачение, и человек всех озлобление, яко имея дерзновение ко владыце и Богу нашему.

*Богородичен:*

О паче ума чудес твоих! божие бо слово, плоть бывшее, едина родила еси преестественно, Мати Дево, всяческая божественным хотением мудре содержащаго, и окормляюща, и соблюдающа.

*Светилен, григориа. Подобен:*
учеником зрящым:

Святыни храм был еси иерарше, по божественному же причастию, ныне бог бываеши, и рая гражданин, в немже напитаваешися невозбранно древа знания и нетленныя славы, память творя, григорие мудре, о иже от любве верою хвалящих тя, священный отче.

*Слава, и ныне, предпразднства. Подобен:*
Жены услышите:

День предпразднственный, храм приводит ныне, пречистым введением Богородицы марии, юже поют ангели и человецы ублажают, девы же провождают, свещы носяще и играюще, в храм Господень. (с. 366)

*На стиховне стихиры, глас а~. Подобен:*
Небесных чинов:

Приидите, вернии, сошедшеся, песньми почтим, * от матере неплодныя преславно рождшуюся, * богоневестную матерь творца: * и с девами же и свещами пред\ъусрящем ю, * в храм входящу во святая.

*Стих:*
Приведутся царю девы в след ея: искренния ея приведутся тебе.

Якоже цветы различныя собравше * от разумных цветников духа словес, * похвальныя венцы радостно Деве исплетем, * и предпразднственный дар ей * достойно принесем.

*Стих:*
Приведутся в веселии и радовании. введутся в храм царев.

Да уготовятся двери храма господня, * и да отверзутся: и дом славы, * и едину превышшую небес, * паче ума бывшую, * да приемлют радующеся, * и Христа Cпаса да воспоют.

*Слава, и ныне, глас тойже. Георгиа никомидийскаго:*

Да радуется днесь небо свыше, и облацы веселие да кропят, о зело преславных величиих Бога нашего: се бо дверь, на востоки зрящая, рождшися от неплодове безплодныя, по обетованию, и Богу освящена бывши в жилище, днесь в храм, яко непорочное приношение, приводится. да радуется Давид, бряцая в гусли: приведутся (рече) царю девы в след ея, ближняя ея приведутся внутрь скинии божия, внутрь очистилища его, воспитатися в жилище, прежде век от отца нетленно рождшагося, во спасение душ наших.

*На литургии, Блаженна предпразднства, песнь г~ и з~. Прокимен, глас а~:*
уста моя возглаголют премудрость: *Стих:*
услышите сия, вси языцы: *Апостол дне, и утрешний под зачало.*
(с. 367) Т*аже святаго, ко евреем, зачало ти~и. Аллилуиа, глас в~:*
уста праведнаго поучатся премудрости: *Стих:*
Закон Бога его в сердце его. *Евангелие дне, и утрешнее под зачало, и святаго, иоанна, зачало л~з. Причастен:*
В память вечную:

