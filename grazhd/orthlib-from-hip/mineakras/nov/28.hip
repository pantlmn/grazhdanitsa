<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 593)

*Месяца тогоже в к~и-й день.*

*Святаго преподобномученика стефана новаго:*

*И святаго мученика иринарха.*

*На*
Господи, воззвах, *стихиры преподобнаго, на з~. Глас з~.*

*Подобен:*
Все отложше:

Весь от юности * возложился еси владыце, * плоти кроме быв, * и мирския любве, священнейше, * монах изящнейший быв, стефане, * и приятелище божественнаго духа: * ибо заключился еси, блаженне, в хиже теснейшей, * вперил еси ум к небесным, * зрети неизреченную (с. 594) доброту * Христа царя и Бога, * егоже кланяяся образу, * пострадал еси крепчайше.

Четыредесять дний, яко Владыка, постился еси, * в темнице блюдомь, * тебе самаго ко страданию уготовал еси, священне стефане, * монахов утверждение, * и мучеников удобрение. * тем тя яко звери немилостивии нападше, * якоже незлобиваго агнца влекуще, неправедно растерзаху, * и со беззаконными положивше, страдавша крепко, * и со дерзновением молящася * о душах наших.

Людие пребеззаконнии, * пребеззаконию повинующеся * пребеззаконнаго царя, преподобне, * каменем тебе яко первострадальца * и честнаго стефана, нещадно побиша, * и главу твою святую, отче, сокрушиша, * по улицам же влекуще суровейше, * излияша утробы твоя, всеблаженне, * ниже по смерти ущедряюще тя. о твоего мужества! о нрава! о многаго терпения! * имже приял еси, стефане, венец неувядаемый.

*Слава, глас з~. Студитово:*

*От*
младенства Богу возложился еси, священнейше стефане, якоже великий пророк самуил, и на гору возшед, монашески угодил еси ему, паки ко страданию обнажился еси мужески, и за образ его изгнания и скорби под\ъял еси терпеливнейше, и узы и темницы претерпел еси, влачимь и биемь, и камением побиваемь, и главою сокрушаемь, венцев сподобился еси от Христа Бога. того моли, любовию совершающым твою присночестную память, избавитися от страстей и искушений и будущия скорби, и спастися душам нашым.

*И ныне, Богородичен, или крестобогородичен. Подобен:*
Все отложше:

Агнца своего * агница нескверная древле, * и непорочная владычца, * на древе крестнем яко узре, * матерски (с. 595) восклицаше, и дивящися вопияше: * чадо сладчайшее, * что зрение сие новое и преславное; * како сонм безблагодатный * судищу пилатову предаде тя, * и осуждает на смерть живота всяческих; * но воспеваю твое неизреченное, * слове, снизхождение.

*На стиховне октоиха. Слава, глас и~:*

Еже по образу соблюд невредимо, преподобне отче, о Христове образе противостал еси мужественнейше, не убоявся гноеименитаго прещений: но духа мечем того убил еси. тем дерзновение стяжав к Богу, спаси паству твою от ересей всех, стефане многострадальне.

*И ныне, Богородичен, или крестобогородичен:*

*Подобен: О*
преславнаго чудесе!

Что зримое видение, * еже моими очесы видится, о Владыко; * содержай всю тварь * на древо воздвижен быв, * и умираеши всем даяй жизнь, * Богородица плачущи глаголаше, * егда узре на кресте возвышаема, сущаго из нея неизреченно возсиявшаго * Бога и человека.

*Тропарь, глас д~:*

Постнически предподвизався на горе, умная врагов ополчения всеоружием креста погубил еси, всеблаженне, паки же ко страдальчеству мужески вооружился еси, убив копронима мечем веры: и обоих ради венчался еси от Бога, преподобномучениче стефане приснопамятне.

*Слава, и ныне, Богородичен, или крестобогородичен.*

*Служба святаго мученика иринарха поется на повечерии.*
(с. 596)

*Канон, егоже краегранесие:*
Мирную мне подаждь, мучениче, благодать.

*Глас з~. Песнь а~. Ирмос:*

Яко по суху пешешествовав Исраиль по бездне стопами, гонителя фараона видя потопляема, Богу победную песнь поим, вопияше.

*От*
соблазн житейских и страстей, стужающих ми, умири мой ум, страдальче иринархе, твою похвалити память тихо сподоби.

Струями кровей твоих пламень гонителей угасив, напоил еси помышления верных, возрастити желание живота вечнаго благочестно, мучениче иринархе.

Священопобедныя венцы, яко страдалец прием, иринархе, преложился еси от земли к миру нератному, и свету и животу истинному, блаженнейше.

*Богородичен:*

Невместимое слово, во твоем чреве вмещено рождши, боговместимая скиния, утесняющаго мя лютых треволнения злых, чистая, избави.

*Песнь г~. Ирмос:*

Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

Вжиляешися крепостию божественною, и грядеши к подвигом усердно, всеблаженне, терпя раны, и растерзания гонящих, страстотерпче мучениче доблественнейше.

Крепость ти дает Христос, великий (с. 597) страстоположник, погубити прелесть и посрамити врага, хвалящася безстудно, и суетно, мучениче, свирепеющаго.

Низложи болезньми мужественными злоначальнаго змия, лик святых пострадав крепко, и раны и узы претерпев, силою божественнаго духа.

*Богородичен:*

Юже виде древле иаков от земли досяжущу к небесней высоте божественную лествицу, яве марию, чистую, владычню воспоим палату.

*Песнь д~. Ирмос:*

Христос, моя сила, Бог и Господь, честная церковь боголепно поет, взывающи от смысла чиста, о Господе празднующи.

Законно потекл еси, законно пострадал еси, и законно венчался еси, божиим законом укрепляемь, и непревредна тебе самаго соблюдая, блаженнейше.

Не терпя, славне, в прелести ходити, к богорождению, яко смыслен, радуяся устремился еси, свет разумный прием, и светильник показуяся.

Отнюд не покры глубина приемши тя, всеблаженне мучениче, познавши тя божественных страстей всеистиннейшаго Христа божественнаго свидетеля, иринархе.

Священнодействуемы, и предзакалаемы, и стружемы купно, и огнем отсюду палимы, не отвергостеся Христа, страстотерпицы досточудныя.

*Богородичен:*

Дева пребыла еси по рождестве, якоже была еси прежде рождества, яко Бога слова родила еси избавльшаго ны ходатайством твоим, всенепорочная.

*Песнь е~. Ирмос:*

Божиим светом твоим, блаже, утренюющих ти душы любовию озари, молюся, тя ведети, слове божий, истиннаго Бога, от мрака греховнаго взывающа.

Копием уязвися враг, терпения крепкаго (с. 598) доблемудреннаго мученика, и того пятам покорися, и смех видится и посрамляется.

Нога твоя ста пророчески, мучениче, на правости яве, непревратным мудрованием подпинающи многокозненнаго, и стезями мучения удобряема.

Ты злобу гонящих, незлобив и прост явися, мучениче, отринул еси, иринархе, и кончанием твоея крове венцы нетления венчался еси.

*Богородичен:*

уразумев издалеча таинственно пророков богосветлый лик, Дево богоневестная, божественнаго рождества твоего глубину неизреченную, образы священными тя проначерта.

*Песнь з~. Ирмос:*

Житейское море воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Возшед на воды окормляемь рукою живоначальною, иринархе, и спаслся еси сими, гонителей погрузив злочестия, молитвою прилежною, священнейше.

Малыми искупивше великая, на велика себе самыя предаша мучения священныя жены, лестца евина духом умертвивше, змия началозлобнаго.

отроцы святии, агнцы чистии, и приношения совершенная, нас ради пожренному яко жертва истинному агницу приведени быша, в воню благовония веселящеся.

*Богородичен:*

Се ныне воплотися от кровей твоих чистых, Девомати, Господь, и человеком соединяется кроме вращения, за неизглаголанную милость, наше спасение соделовая.

Господи, помилуй, *трижды.*

*Слава, и ныне: Седален, глас а~. Подобен:*
Гроб твой:

Мир тебе мног прибысть, мучениче, постигшу (с. 599) врага, и победившу прелести рать божественною благодатию, крепко пострадавшу ти. темже верою тя молим: всякаго вреда избави святую твою память чтущих, иринархе.

*Песнь з~. Ирмос:*

Росодательну убо пещь содела ангел преподобным отроком, халдеи же опаляющее веление божие мучителя увеща вопити: благословен еси, Боже отец наших.

Любве еже к плоти распряг твой ум, блаженнейше, палимь и огнем жгомь, мудре, отроческую вопиял еси песнь: благословен еси, Господи Боже отец наших.

ублажен бысть отроков божественный собор, и жен седмочисленный лик святый, строгания, огнь и раны крепко претерпевше купно, и небесных благ сподобляеми.

Отгоняются от единаго твоего призывания лукавии дуси, уведевше тя страдальца непобедна Христова, иринархе, поюща тепле: благословен еси, Господи Боже отец наших.

*Богородичен:*

унынием мя обдержима воздвигни к действу, пречистая, божественных деяний, укрепляющи мя на враги, присно борющыя мя люте, и противными помышлении льстящыя мя.

*Песнь и~. Ирмос:*

Из пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети. Тя превозносим во вся веки.

Кровными течении еще капля, и ран добротою удобряемь, победотворцу явился еси, иринархе, победы почести от него приемля.

Возвысився любовию вседержителевою, гонителей вознесеную гордыню низложил еси, и идольское смирил еси кичение, мучениче страстотерпче иринархе всеблаженне.

Милосердия мя божественнаго, мучениче, сподоби, (с. 600) искушений и бед избавляя, верою тя теплою чтущаго, иринархе, и под покров твой прибывающаго.

*Богородичен:*

Радуйся, святая горо и богопроходная неизреченных вещей: радуйся, явление и слышание страшное, неудобовидимое видение: радуйся, падших воззвание, Дево.

*Песнь ф~. Ирмос:*

Бога человеком не возможно видети, на негоже не смеют чини ангельстии взирати: тобою бо, всечистая, явися человеком слово воплощенно. егоже величающе, с небесными вои тя ублажаем.

Самое последнее и крашнейшее желаний постигл еси, богомудре иринархе, и причастием Бог был еси, поя с безтелесными: свят, свят, свят, Троице вседетельная и всесильная.

Избег сетей ловящих тя, ко гнезду небесному воспочил еси, славне, и мучеников совокупился еси воинством, с тобою сострадавшими. темже чтим память вашу, прерадостно торжествующе.

Крепость и силу Христа полагая, лютую мук преплыв пучину, и вышняго пристанища достигл еси, весь украшен, весь духа светолитии обильно обливаемь.

*Богородичен:*

Разумети чудо непостижное рождества твоего, Девомати, не могуще, молчанием сие паче славим: и тебе славословим всеблаженную едину, и добрую в женах, о всенепорочная!

*Стихиры, глас з~. Подобен:*
Тридневен:

*Припев:*
Святый мучениче иринархе, моли Бога о нас.

Подвиги честнаго страдальца, и болезни оружника Христова благохваляще по долгу, вернии, возопиим Господу: того молитвами всякия нужды избави ны. (с. 601)

Мир мног от Господа страдавшу ти бысть, и бурю прошедшу лютых, иринархе всеблаженне, доблий воине и молитвенниче о благохвалящих тя.

*Слава:*

Спострада с тобою жен лик и детей божественное собрание, со святым акакием крепко совершающе подвиг, прелесть умаляюще, иринархе блаженне.

*И ныне, Богородичен:*

Заступница и покров мой ты еси, всенепорочная Богородице: тя бо имам помощницу в скорбех и недузех и теснотах, и тя прославляю всепетую.

*Крестобогородичен:*

Люди беззаконнейшыя, без правды пригвождающыя тя на древе, Дева и чистая Мати твоя зрящи, якоже симеон прорече, утробою, Cпасе, уязвляшеся.

*На утрени оба канона октоиха:*

*И преподобнаго, на з~. Егоже краегранесие:*

Христос венчает тя мученическим венцем, блаженне. *Иосиф.*

*Глас з~. Песнь а~. Ирмос:*

Яко по суху пешешествовав Исраиль, по бездне стопами, гонителя фараона видя потопляема, Богу победную песнь, поим, вопияше.

Радостно ты прошед тесную стезю поста, мучения широтою вражия попалил еси стремления, и пространную жизнь, блаженне, наследовал еси.

Корень тя, неплодный прежде, плодствует, анны тезоименитый, яко древле самуила, и давшему тя дает Богу, жития твоего, мудре, благодать знаменающи.

В священнейший божественный монахов пришед чин, яко светлейшая звезда добродетельми возсиял еси, верныя озаряя таинственно, преподобне стефане. (с. 602)

Стеснив тело заключением теснаго дому, вперил еси ум к небесным, мудре, восхождении добре распространяяся.

*Богородичен:*

Непроходную дверь, чистый чистоты храм, добрую в женах, святую владычцу, гласы священными, священнии людие прославим.

*Песнь г~. Ирмос:*

Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

ум твой зрением к Богу удобряемь, отче, краснейший явися, и благодати всякия исполнен воистинну, и божественныя светлости причастник.

Честней иконе Христове, и того рождшия покланяяся, блаженне, царя злочестиваго повеление мерзское возненавиде, силою божественнаго духа.

Железы тебе, железно имуща сердце, пребезумный связав, отсылает в темницу, яко хранителя Христовых догмат, стефане всеблаженне.

Твоя красныя явственно имел еси, преподобне, ноги, мучения к стезям ступающыя светло, и главы вражия сокрушающыя, стефане многострадальне.

*Богородичен:*

Из тебе, единыя чистыя пребожественное слово воплотися, яко весть, и спасе ны от тли, покланяющыяся, за милосердие, божественному его снизхождению.

*Кондак, глас и~. Подобен:*
Взбранной:

Троицы рачителя и божественнаго стефана восхвалим верно песньми, празднолюбцы, от сердца, яко почествовавша начертание красное Владыки, и матере его, и согласно ныне от любве возопиим ему, радующеся: радуйся, отче приснославне. (с. 603)

*Таже седален, глас а~. Подобен:*
Гроб твой, Cпасе:

Кровь твоя мудре, тайно зовет от земли к Богу, якоже авелева, богомудре, ясно бо проповеда Христово вочеловечение. темже посрамил еси иконоратных прелесть, и прешел еси в небесныя чертоги, моли спасти нас.

*Слава, Подобен тойже:*

Пощением просветився, яко злато в горниле облистал еси, мудре, законным страданием: и венец приял еси твоему званию подобен. тем радующеся всесвятую твою память празднуем, твоя подвиги почитающе, приснопамятне стефане.

*И ныне, Богородичен:*

Безневестная чистая Богородице Дево, едина верных предстательнице и покрове, бед и скорбей, и лютых обстояний вся избави, на тя упование, отроковице, имущыя: и душы нашя спаси божественными молитвами твоими.

*Крестобогородичен:*

Зрящи тя, Христе, всенепорочная Мати, мертва на кресте простерта, вопияше: сыне мой собезначальне отцу и духу, что неизреченное твое сие строение, имже спасл еси, пречистых рук твоих, щедре, создание;

*Песнь д~. Ирмос:*

Христос, моя сила, Бог и Господь, честная церковь боголепно поет, взывающи от смысла чиста, о Господе празднующи.

Светом духа просвещаемь, мольбами божественными, слепым свет, отче, подал еси, твоего Владыку и Бога подражав, богодохновенне.

Виден был еси издалеча плавающими в мори, окормляя тыя, блаженне, к тихому пристанищу, божественною благодатию, призывающыя твое верно, отче стефане, имя. (с. 604)

Священнодействуемь, якоже заколение священное принеслся еси тебе ради пожренному, стефане, и перворожденных во обителех воспочил еси радуяся.

Честным твоим глаголом, прежде на полы сухий здрав явися весь, удивився, мучениче, данной ти благодати с высоты обильно, человеков на исправление.

*Богородичен:*

На тя, пренепорочная, спасения моего надежды возложих, к твоему покрову прибегох: буди ми, отроковице, помощница, лютых избавляющи мя.

*Песнь е~. Ирмос:*

Божиим светом твоим, блаже, утренюющих ти душы любовию озари, молюся, тя ведети, слове божий, истиннаго Бога, от мрака греховнаго взывающа.

Мученическими венча почестьми, постническия твоя труды истинно, преподобне стефане, подвигоположник един Бог наш, на убийцы укрепивый тя.

Подвизаяся благославно, со множеством мученик в темницах приобщаяся, мучениче, обрелся еси: тя бо яко звезды незаходимое солнце, обстояще пребольше просвещахуся.

Глаголы божественными священныя исповедники и подражатели божественных страстей, ублажаем три ста и четыредесять и два безбожных поратовавшыя.

Власов отятие ругательно, ушес отрезание и рук, удес же божественных пожжение, по иконе Христове под\ъяше множество преподобных благославнейшее.

*Богородичен:*

Пресвятая, яже Бога едина на земли яко истинно пресвятаго рождшая, тя Богородицу присно проповедающыя освяти и спаси ходатайством твоим. (с. 605)

*Песнь з~. Ирмос:*

Житейское море воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Словес твоих силы злобы обретатель претерпети не возможе: темже юзам тя, стефане, и ранам, смерти же нуждней сурово льстец предаде.

Яко хлеб пеком огнем, и за нозе немилостивно повешаемь, всесожеглся еси, павле, и Богу жертва принеслся еси, соводворения мученик сподобляемь.

Законно пострадавше заключени, и удавлением житие оставльше, во ефесе преподобнии монаси, осмь к тридесятим, яже верою и любовию ублажаем.

Крепко судящему противился еси, и ранами раниму твоему телу, умрети изволил еси за Христа единаго безсмертнаго, достославне петре великоименитый.

*Богородичен:*

Едину всепетую и добрую в женах богородительницу, Христиан стену необоримую, пречистую владычцу, несомненным сердцем ублажаем.

*Кондак, глас г~. Подобен:*
Дева днесь:

Из неплодна, преподобне, корене возрасте ветвь, первострадальцу тезоимените, монахов наставник велик, отче, явился еси, и ярости не убоявся царя, не хотяща Христов чествовати образ: сего ради скончався, мученический венец приял еси, стефане.

*Икос:*

Иже зависти отец и Бога чуждь, искушения тебе многа, и треволнения воздвиже, не терпя зрети твоего божественнаго жития и праваго твоего непреткновеннаго шествия. мерзский лукавствия на тя сшивает, (с. 606) мневся быти ученик, якоже иуда прежде, и тебе в руки беззаконных, отче, потщася вложити, Христа проповедающа светло, и того образу любовию кланяющася: того ради мученический венец приял еси, стефане.

*Песнь з~. Ирмос:*

Росодательну убо пещь содела ангел преподобным отроком, халдеи же опаляющее веление божие, мучителя увеща вопити: благословен еси, Боже отец наших.

Возвестися тебе конец, блаженне, вседетельным хотением: темже большему посту вдал еси себе, и и от славы в славу преходиши, убиен за Христа, сущаго над всеми Бога.

Тезоименно первострадальцу прославился еси: ибо каменуемь немилостивно, и влачимь и биемь, кровьми исполнил еси землю: и душу твою Господу радуяся предал еси.

На стогнах, мучениче стефане, градских немилостивно влачимь, угладил еси мучения стезю верным: на нюже наступающии крепко, к небесному граду яве доидоша.

*Богородичен:*

Священнейшии пророцы провозвестиша, чистая, явленнейше таинство честнаго твоего рождества: и ныне мы сбытие светло разумеюще, благочестно тя ублажаем.

*Песнь и~. Ирмос:*

Из пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети. тя превозносим во вся веки.

Свирепейше, якоже зверие, восхитиша Христова агнца биющии убивающе, и с мужи беззаконными спогребающе, пребеззаконием живущии.

Немилостивно твою главу враг сокруши, юже Бог в высочайших венцем венча победительным, венечниче (с. 607) многострадальне, слава мучеников и всех преподобных.

Терпеливно мучителю противляяся богомудрый андрей, ранами раздробляется и немилостивно умерщвляется праведный, поя владыце Христу во веки.

Святейший дом уже быв, иже над всеми святыми воспочивающаго, во твоем имел еси сердце живуща, многострадальне стефане во вся веки.

*Богородичен:*

Кроплением божественныя крове, богоблагодатная, из ребр истощенныя сына твоего и Бога, лукавым грехом прибывшую мне скверну, молюся тебе, омый, Дево.

*Песнь ф~. Ирмос:*

Бога человеком невозможно видети, на негоже несмеют чини ангельстии взирати: тобою бо, всечистая, явися человеком слово воплощенно, егоже величающе, с небесными вои тя ублажаем.

Видев радуяся ангелов чины, патриархов, преподобных, пророков, страдальцев, апостолов же и праведных всех, богодохновенне: с нимиже совокупляяся, помяни, заступи на земли чисте ублажающих тя.

Яко свет, яко утро, яко великое солнце, яко небо, назвезденное чудес светлостьми, и язвами святыми был еси, всех помышления благохвалящих тя, стефане, украшая истинно, мучениче многострадальне.

Твердыми постничества подвиги низложив тмы начала, отче, прежде, и в последняя пострадав крепко, всеконечней пагубе сия предав, стефане, мучеников доброто и преподобных похвало.

Твоя преславная память днесь пресветлыми зарями даров духа озаряет земная исполнения, юже радостно ныне празднующыя просвети и освяти ны, богоблаженне стефане. (с. 608)

*Богородичен:*

Света приятелище, богорадованная, священномучеников истинно утверждение и преподобных всех похвало, спаси ны от бед и обстояний, и врагов нашествия, воспевающыя тя.

*Светилен. Подобен:*
Духом во святилищи:

Болезньми постническими началозлобнаго змия до конца умертвил еси на концех же венец мучения взем, стефане всехвальне, поклонение подая честным образом, яко ведый на первообразное яве преходити, всеблаженне.

*Слава, и ныне, Богородичен:*

Неизреченнаго рождества была еси всенепорочная невеста, яко сущи чистейший храм, Богородице: света бо превечнаго, в тя всельшагося родила еси Бога слова. поюще твое убо рождество, величаем достойно тебе, всенепорочная отроковице.

*На литургии, Блаженна октоиха на д~: и святаго песнь г~-я, на д~. Прокимен, глас и~.*
Восхвалятся преподобнии во славе, и возрадуются на ложах своих. *Стих:*
Воспойте Господеви песнь нову. *Апостол к тимофею, зачало сч~а. Аллилуиа, глас и~:*
Блажен муж бояйся Господа: *Стих:*
Сильно на земли будет семя его. *Евангелие матфеа, зачало л~з. Причастен:*
В память вечную:

