<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 609)

*Месяца тогоже в к~ф-й день.*

*Святаго мученика парамона:*

*И святаго мученика филумена:*

*И преподобнаго акакиа, иже в лествице свидетельствованнаго.*

*На*
Господи, воззвах, *стихиры мученика г~, глас д~.*

*Подобен:*
Званный свыше:

Светоявлением яве озаряемь, * всеблаженне парамоне, * божественнаго духа, * тму глубочайшую до конца * возненавидел еси многобожия, * и пришел еси благоключимное время прием, всеблаженне, * к предлежащым страданием доблемудренно, * и победоносец явлься, * низложил еси гордаго и ратника всех земных, * величая Христа. * егоже моли, * спасти и просветити душы нашя.

За всех Бога и царя, * множество многочисленное, * закалаемое разумев, парамоне, * божественною ревностию разжеглся еси, * и возопил еси: Христов раб искренний есмь всегда, * разумейте, пребеззаконнии мучители, * яко бо агнец незлобив заклатися, * се ныне самозван приидох. * не пецытеся убо: * жертва приятна * пожренному плотию, * мене ради вольно, * быти понуждаюся.

Седмочисленною чествуемь десятицею, * трегубно же честный, * сотницею лик страдальцев, * многобожную низложил еси лесть * пребеззаконнующих верою: * с нимиже венчался еси подвизався доблемудренно, (с. 610) парамоне, * и ликом безтелесных * радуяся сочислился еси. * с нимиже молися, * всякия скорби и напастей * избавитися нам, * тя чтущым и присно блажащым.

*Аще изволит настоятель пети аллилуиа, да поет сии стихиры Богородице прежде, глас и подобен тойже:*

Из безначальна отца, * сын безлетно, * снизхождения ради и спасения человеков, * Бог человек бысть, * да подаст первозданному ныне рай: * тогда и все естество избавится * от прелести змиевы, * и образ падший спасет, * яко благопременитель: * отонудуже матерь содела * невестородицу чисту, яко нескверну: * юже яко агкиру вси * и пристанище ублажаем.

Воплощенна создателя всех * имела еси во утробе твоей, богоблаженная, * вообразившаго человека, * прежде падшаго преступлением змииным: * Бога бо родила еси * плотию несказанно нам, * и из тления свободила еси * естество все обветшавшее * рождеством твоим. * темже поем и славим * твою благодать, Дево безневестная, * молитися не престай, * спастися душам нашым.

Да твоея всем множество милости * и благости открыеши нам * неопределимую пучину, * грехи рабов твоих вся заглади: * имаши бо, всенепорочная * яко Мати сущи божия, * власть создания, * и водиши вся, * яко хощеши, силою твоею: * ибо благодать духа святаго, * яве всельшаяся в тя, * содействует ти во всем присно, * всеблаженнейшая.

*Слава, и ныне, Богородичен:*

Иже со отцем * и духом славословимый сын, * в вышних от серафимов, * первозданнаго паки обновити хотя, * всего себе истощи неизреченно, * во утробе твоей, Богородице всепетая: * и из тебе возсиявый, * (с. 611) просвети весь мир божеством, * избавивый от идолонеистовства, * собою обоживый, * на небеса возведе человечество, * Христос Бог * и Спас душ наших.

*Крестобогородичен. Подобен тойже:*

Не рыдай мене, Мати, * зрящи на древе * повешена твоего сына и Бога, * иже на водах повесившаго землю неодержимо, * и всю тварь создавшаго: * ибо воскресну и прославлюся, * и адова царствия сокрушу крепостию, * и погублю того силу, * и связанныя избавлю * о злодейства его, * яко благоутробен, * и отцу моему приведу, * яко человеколюбец.

*На стиховне октоиха.*

*Преподобнаго акакиа служба поется на повечерии.*

*Канон, егоже краегранесие:*

Акакиа, избраннаго послушателя, песньми пою. *Феофан:*

*Глас д~. Песнь а~. Ирмос:*

Моря чермную пучину невлажными стопами древний пешешествовав Исраиль, крестообразными моисеовыма рукама амаликову силу в пустыни победил есть.

Незлобным нравом обложся, благообразную добродетелей стяжал еси доброту, Христову вольному послушанию подобяся, даже до смерти, всеблаженне.

Злобы обретателя посрамил еси беззлобием своим: терпением же, отче, искушений, того гордую и вознесенную вражду, к земли, всеблаженне, смирил еси.

Воздержанием терпеливным, преподобне, пред\ъобучаяся и страстей отсекая начала, безстрастия одеждею (с. 612) украсился еси послежде, благодатию божественною покрываемь.

укрепив душевное устроение терпением твердым и доблим, всеблаженне, помыслом, по вся дни терпел еси мученический подвиг, и венечник показался еси.

*Богородичен:*

Крепость творительна и пение, Бог и Господь, иже нас ради из тебе воплощейся и рождейся, пророчески якоже исаиа, пречистая, благовести.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище и утверждение.

Всего тебе самаго творцу твоему и Богу, преподобне, возложив, терпел еси томительное изничтожение.

Законно страдальческое терпение, воздержниче, показал еси на земли: темже тебе небесное веселие дадеся.

Смирение истинно, долготерпение опасно держал еси, терпение, воздержание с послушанием, преблаженне.

*Богородичен:*

Всех содетель зиждется, нас ради, пречистая, плоть приемь одушевленну, из тебе, пресвятая богоневесто.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

умертвив, отче, мудрость плоти твоея, твою душу оживил еси, и правды венец приял еси, зовый акакие: слава силе твоей, Господи.

Подвиги долги приемля, иже по вся дни терпеливное показывал еси сопротивление, отче. темже по смерти, яко жив, возопил еси: слава силе твоей, Господи.

Твердым умом томления за Христа претерпел еси, акакие блаженне, сего помышляя на кресте пригвождена, за спасение рода нашего. (с. 613)

*Богородичен:*

Чистейши еси небес и мысленных сил, яко сих зиждителя, пречистая, рождши. темже ти зовем: радуйся, Богородице всепетая.

*Песнь е~. Ирмос:*

Ты, Господи, мой, свет в мир пришел еси, свет святый, обращаяй из мрачна неведения, верою воспевающыя тя.

Ты, преподобне, язвами мужески ураняемь, и биении по вся дни терпя крепко, преподобно почил еси.

Течение доброе скончав, акакие незлобный, и трудов свободный и болезней восприял еси покой.

ум твой чистым помыслом окормляемь, акакие богоносе, к виновному всех благополучно устремися.

*Богородичен:*

Ни ангельский ум, ни человечь может рождество твое сказати: превосходит бо всяко постижение разума.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

уснул еси блаженным сном, блаженне, и по смерти явися послушая, отче, вопрошающих, яко не умирает послушание имеяй.

Скончав добрыя подвиги, тезоимените, нетленнаго, богомудре, сподобился воистинну безсмертия, идеже радуяся венцы победы восприял еси.

Божественное и доброе и богоугодное воздержание жития твоего, блаженне, многия утверждает божественным страхом и желанием благ будущих, акакие.

*Богородичен:*

Воистинну Богородицу тя верою славим, яко Бога (с. 614) заченшую, и рождшую сего неискусобрачно, соединшася из тебе приятныя святым храмом.

*Седален, глас д~. Подобен:*
Скоро предвари:

Светлостию веры и детельным светом, явился еси равноангелен на земли, воистинну, акакие всемудре. показал еси мужески крепкое ума твоего, сокрушил еси нападания страстей постом: темже и по кончине, яко жив явился еси, непобедиме.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Всем желанием владыце идый, досады и безчестия, преподобне, и язвы терпя, взывал еси: благословен еси в храме славы твоея, Господи.

Помысл твой владычния помышляя страсти и распятие, и смерти поучаяся, ураняемь пел еси: благословен еси в храме славы твоея, Господи.

Мертв во гробе, по закону умирающих лежа без дыхания, глаголющему вещаеши паче естества, яко не умерл есмь, взываеши: благословен еси в храме славы твоея, Господи.

*Богородичен:*

умершыя, имже, Дево, держими бехом законом, жизнь рождши истинную, возставила еси зовущыя: благословена ты в женах, всенепорочная владычце.

*Песнь и~. Ирмос:*

Руце распростер даниил, львов зияния в рове затче, огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Крепким воздержанием, Богу тебе бысть смеситися, (с. 615) преподобне, уз тела разрешшуся, и плоть изнурившу, и видением детельным, отче, зовый: благословите, вся дела господня, Господа.

С мученики Христовы сочетаемь и вчиняемь, непрестанно, преподобне, поя человеколюбца, и моляся о нас, восхваляющих тя и вопиющих: благословите, вся дела господня, Господа.

Пострадав законно на земли, небесный обрел еси покой, радуяся, преподобне, со святыми, и сопричастник веселия и радости их быв, и взывая: благословите, вся дела господня, Господа.

*Богородичен:*

Воплощается безплотный прежде, содетель зиждется из тебе, всенепорочная: ибо в пречистая ложесна твоя вшед непостижимый, описанием плотским хотя об\ъятися. темже вси тя благословим, марие богоневесто.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Милостивно вместися, отче, ко всяческих благодетелю, незлобия добротою украшаяся, и красотою добродетелей сияя. темже тя вси ублажаем.

Закону повинуяся владычню, твою преклонил еси выю, монашествующих борению, и победоносец, отче, быв, к незлобию достигл еси совершенному, всеблаженне.

Пение Богу возсылати со безплотными сподобился еси, яко соблюд онех житие и чистоту: терпением же дел мучеников славу приял еси.

Приими от нас, богоносе, приносимое тебе пение от чиста сердца, и воздаждь мольбами твоими согрешений оставление и спасение, всечестне. (с. 616)

*Богородичен:*

Яко корень сущу воистинну нетления, тя Дево, вси вернии, и утверждения, хвалами почитаем: ты бо впостасное безсмертие нам родила еси.

*Стихиры преподобнаго, глас д~. Подобен:*
Яко добля:

Воздержанием мудрость плотскую умертвил еси, * и душу оживил еси постом, * и добродетелей совершением. * отсюду же и явился еси, * яко жив по кончине воистинну: * якоже бо сон вменися тебе смерть, * к Богу преставльшуся, * и в руце душу преложшу ему, * акакие славне.

Страстей успил еси * желания, акакие, * бдение всенощное яко стяжав, * послушание и смирение, * поучение же божественных писаний, * и сердце чисто, * и ум несмущен. * темже был еси и приятелище духа святаго, * зари чудес возсияв концем.

Мирскаго пристрастия * до конца возгнушався, * безстрастия сосуд был еси: * любомудрия же, славне, * детельным восхождением, * возвысился еси к самому желанию конечному, * и узрел еси тайным видением * невидимых недомысленныя и божественныя доброты, * акакие всемудре и блаженне.

*Слава, и ныне, Богородичен:*

отцу единосущна * и духу сопрестольна, * из чистых кровей твоих воплотила еси, * и паче слова породила еси, * во двух познаваема действенных существах * истинно и хотениих. * егоже моли, пресвятая Дево, * яко сына твоего и Бога, * спасти верою чистою тебе блажащыя.

*Крестобогородичен. Подобен тойже:*

Агнца и пастыря тя, * на древе яко виде, * агница рождшая рыдаше, * и матерски тебе вещаше: * сыне (с. 617) возжеленне, * како на древе крестнем повешен еси, долготерпеливе; * како руце и нозе твои, слове, * пригвоздишася от беззаконных, * и кровь твою излиял еси, Владыко;

*На утрени оба канона октоиха: и святаго на д~. егоже краегранесие:*
Воспевати твою ныне даждь, мучениче, благодать. *Иосиф.*

*Канон.*

*Глас д~. Песнь а~. Ирмос:*

Моря чермную пучину, невлажными стопами, древний пешешествовав Исраиль, крестообразными моисеовыма рукама, амаликову силу в пустыни победил есть.

Поюща светоносную твою память, мучениче парамоне, свещательными духа зарями сердце мое просвети, и пребывати ми божественными законоположеньми укрепи.

Мученическим пресветло благославием, блаженне, обогатился еси, мученическими просияв добротами, и красными ранами украсився, парамоне. темже тя верно ублажаем.

Вод животворных духа сый исполнен, безбожия зноем люте истаявшыя оросил еси, и к воде, славне, воспокоения путеводил еси.

*Богородичен:*

В лето безлетнаго родила еси, человека бывша, егоже прилежно моли, чистая, яко сына твоего и Господа, души моея летныя страсти уврачити, всенепорочная.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Возношение вражие, смирився Христа ради, разрушил еси, и того полки мечем терпения ссекл еси.

Разрушил еси лукавый совет, иже на веру нашу, (с. 618) и крепко пострадал еси, мучениче страстотерпче парамоне.

укрепился еси божественною благодатию, яко воин силен, и лютыя муки, мучениче, якоже сон вменил еси.

*Богородичен:*

укрепи мой ум, совращаемь многими страстьми, Мати божия пречистая: яко да по долгу славлю тя.

*Седален, глас д~. Подобен:*
Вознесыйся:

Терпением божественных повелений очистил еси душу от скверны, и к страдальческому постигл еси совершению: жрети бо кумиром отреклся еси прелестным, подражая Христа, копием заклан был еси: но прилежно моли его о мире, всеблаженне парамоне.

*Слава, и ныне, Богородичен:*

По Бозе в твой, Богородице, прибегаю смиренный, покров божественный, припадая молюся: помилуй, пречистая, яко превзыдоша главу мою греси, и боюся, владычце, муки, и трепещу. моление сотвори, чистая, к сыну твоему, от сих избавити мя.

*Крестобогородичен:*

Из безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше: како славимый яко Бог от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Сердце твое мужеством ограждаемо, и дерзновением, славне, разжигаемо, муки многоплетенныя, младенец стреляния, мучениче доблемудренне, вменил еси.

умерщвляеми повелением мучителя страдальцы (с. 619) видев, якоже они, божественную ревность прияше мученик парамон, к страданию прииде.

Крепко тя растягаема, и копии немилостивно бодома, и козни вражия побеждающа, Христос венча тя подвигоположник, блаженне парамоне.

Терпению удивляяся мучеников, и тех совершению дивяся, славне, тех приобщился еси ревности веры и пречистному страданию.

*Богородичен:*

умерщвлены человеки преступлением живоносным твоим рождеством, Дево марие, всех оживила еси. тем тя славим и боголепно ублажаем.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Дар многоценный тебе самаго принесл еси творцу твоему, пострадав и прелесть победив, мучеников удобрение.

Кумиры, мудре, и демонская капища сокрушил еси, утверждено помышление стяжав, на камени божественныя веры, парамоне.

Демонов множество мужественно острупил еси, оструплением плоти твоея, страдальче доблемудренный. темже тя ублажаем.

*Богородичен:*

Равночестен отцу сый и духу Господи, от чистых твоих кровей воплотися, чистая, человек быв.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Не был еси во время подвигов ленив, встанлив (с. 620) же паче, и божественному страданию доблествен. сего ради венец славы получил еси.

Мучеников собору себе сочетал еси, скончавшихся усердно, прежде твоего страдания, приснопамятне, и с ними небесному чертогу сподобился еси.

Копия подражателя тя Христова соделаша, имиже прободаемь, мучениче, к нему востекл еси венценосец, умертвив терпения оружием несмысленныя.

*Богородичен:*

Избави мя соблазнов житейских, пренепорочная, в нощи неведения безместными помышлении одержимаго и злобою вражиею присно омрачаемаго.

*По з~ песни мученичен октоиха.*

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Врачевств и чудес благодатию, мудре мучениче, от Бога обогащся светло, врачуеши зовущыя: благословен еси в храме славы твоея, Господи.

Простираемых мук небрегл еси, все попечение имея на небесех, и зовый, достославне: благословен еси в храме славы твоея, Господи.

Ты кровей, страдальче, огнем всю попалил еси вещь безбожия, славне, лукавую: росою же чудес твоих, сущыя в знои лютых орошаеши, парамоне, зовый: благословен еси в храме славы твоя, Господи.

*Богородичен:*

Радуйся, едина радость рождшая человеком, радуйся, небо и престоле херувимский, и преславная палато царствующаго всех веков, всенепорочная владычце. (с. 621)

*Песнь и~. Ирмос:*

Руце распростер даниил, львов зияния в рове затче, огненную же силу угасиша, добродетелию препоясавшеся благочестия рачители отроцы, взывающе: благословите, вся дела господня, Господа.

Бодраго тя хранителя душам стяжавше, обогатихомся, усповующа демонская мечтания всегда, и плоти свирепыя волны, и бурю помышлений, мучениче многострадальне, вопиющих: благословите, вся дела господня, Господа.

Струями твоих священных кровей багряницу очервленил еси себе, обветшание весьма прияти не имущу, и светло украшаемь на небесех обитаеши, вопия, блаженне: благословите, вся дела господня, Господа.

Якоже овча чистое, и жертва непорочная, и приношение всесожегаемо угльми священнаго, мучениче, страдания, страстоположнику твоему Христу принеслся еси, мудре, поя: благословите, вся дела господня, Господа.

*Богородичен:*

Закона тя сени и пророков проначерташа, чистая, проповедания, неизреченно хотящу быти Бога нашего родительницу, богоблагодатная чистая: емуже вси поем: благословите, вся дела господня, Господа.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем, веселящеся, тя, Богородице, величаем.

Се светозарнаго страстотерпца светоявленная осия память, всех верных сердца просвещающи божественным духом, радостно ликовствующих и верою блажащих.

Яко седмокружною десятицею и трегубною сотницею непобедимых мучеников совокупляемь: с нимиже тело (с. 622) твое, мучениче Христов, лежит, и с ними моли спастися нам.

Поприще прошедше болезненное, многовидных мук исполнено, и со Христом мир победившим, светло победивше, венценосцы мученицы на небесех жительствуете.

Взят был еси от земли, и почести твоих подвиг приял еси, ныне же реки источаеши нам чудес тебе чтущым и благочестно память твою торжествующым, парамоне.

*Богородичен:*

Просвети души моея зеницы омраченныя невидением тлетворнаго греха, богородительнице пречистая владычце: ты бо верных еси помощь и просвещение, чистая.

*Светилен. Подобен:*
Жены услышите:

Множество непобедимое воинства, сословие божественно непобедимое мучеников, благочестномудренно воспоим, имуще чиноначальника парамона чуднаго, обличившаго мучителя, иже со всеми мученики венец получи славы.

*Слава, и ныне, Богородичен:*

Радуйся, божия палато: радуйся, горо осененная: радуйся, купино неопалимая: радуйся, престоле славы: радуйся, божественная трапезо: радуйся, стамно всезлатая: радуйся, свещниче всесветлый: радуйся, легкий облаче, Дево Мати марие.

