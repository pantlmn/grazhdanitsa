<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 623)

*Месяца тогоже в л~-й день.*

*Святаго и всехвальнаго апостола андреа первозваннаго.*

*По предначинательном псалме, поем:*

Блажен муж: *первый антифон.*

*На Господи, воззвах: стихиры на и~, глас д~. Подобен:*
Званный свыше:

Иже предтечевым светом воображен, * егда озарение впостасное * славы отеческия явися, * человеческий род * за благоутробие спасти хотя: * тогда первый ты, славне, к нему притекл еси, * озарен быв в разуме * совершеннейшею лучею того божества, * отонудуже и проповедник и апостол быв * Христа Бога нашего, егоже моли, * спасти и просветити душы нашя.

*Трижды.*

Иже предтечевым гласом оглашен, * егда всесвятое слово воплотися, * жизнь нам подая, * и спасение сущым на земли благовествуя: * тогда тому, премудре последовал еси, * и себе крайнее и всесвятое, * яко начаток тому освятил еси, * егоже и познав, * и возвестил еси сроднику твоему Бога нашего. * егоже моли, * спасти и просветити душы нашя.

*Трижды.*

Иже из неплодове прозябшему * ученик быв, * егда девственное рождество возсия, * благочестия учитель, * и целомудрия показуя чистоту: * тогда ты теплейший добродетели рачитель, * андрее блаженне, был еси, * восхождения в сердце твоем полагая, * и от славы к (с. 624) неизреченней взялся еси славе * Христа Бога нашего. * егоже моли, * спасти и просветити душы нашя.

*Дважды.*

*Слава, глас д~. Анатолиа:*

Рыб ловитву оставив, апостоле, человеки уловляеши тростию проповеди, низпущая, якоже уду благочестия льщение, и возводя из глубины лести языки вся, андрее апостоле, верховнаго сый единокровный, и вселенныя купно проповедниче велегласный, моляся не престай о нас, верою и любовию благохвалящих, всехвальне, присно честную память твою.

*И ныне, предпразднства, глас тойже:*

Исаие, ликуй, слово божие восприими, прорцы отроковице марии, купину горети огнем и не сгарати зарею божества. вифлееме, благоукрасися, отверзи врата, едеме: и волсви идите, видети спасение в яслех повиваемое, егоже звезда показа верху вертепа, жизнодавца Господа, спасающаго род наш.

*Вход. Прокимен дне. И чтения г~.*

*Соборнаго послания петрова чтение.*

[Зач: н~и] Петр, апостол Иисус Христов, избранным пришельцем разсеяния, понта, галатии, каппадокии, асии и вифинии, по прозрению Бога отца, во святыни духа, в послушание и кропление крове Иисус Христовы, благодать вам и мир да умножится. Благословен Бог и отец Господа нашего Иисус Христа, иже по мнозей своей милости порождей нас во упование живо, воскреснием Иисус Христовым от мертвых, в наследие нетленно, и нескверно, и неувядаемо, соблюдено на небесех вас ради: иже силою божиею соблюдени верою, во спасение готовое явитися во время последнее. О немже радуйтеся, мало (с. 625) ныне, аще лепо есть, прискорбни бывше в различных напастех: Да искушение вашея веры, многочестнейше злата гибнуща, огнем же искушена, обрящется в похвалу и честь и славу, во откровении Иисус Христове: егоже не видевше любите, и на негоже ныне не зряще, верующе же, радуетеся радостию неизглаголанною и прославленною, приемлюще кончину вере вашей спасение душам: о немже спасении взыскаша и испыташа пророцы, иже о вашей благодати прорекоша, испытающе, в каково или в кое время являше в них дух Христов, прежде свидетельствуя о Христовых страстех, яже по сих славах: Имже открыся, яко не им самем, но нам служаху сия, яже ныне возвестишася вам благовествовавшими вам духом святым, посланным с небесе, в няже желают ангели приникнути. Темже, возлюбленнии, препоясавше чресла помышления вашего, трезвящеся, совершенне уповайте на приносимую вам благодать, откровением Иисус Христовым. Яко чада послушания, не преобразующеся первыми неведения вашего похотении: но по звавшему вы святому, и сами святи во всем житии будите. Зане писано есть: святи будите, яко аз свят есмь. И аще отца называете нелицемерно судяща комуждо по делу, со страхом жития вашего время жительствуйте: ведяще, яко не истленным сребром, или златом избавистеся от суетнаго вашего жития отцы преданнаго. но честною кровию, яко агнца непорочна, и пречиста Христа, Пред\ъуведенаго убо прежде сложения мира, явльшася же в последняя лета вас ради. Иже его ради веруете в Бога, воздвигшаго его из мертвых, и славу ему давша, яко да вера ваша и упование будет на Бога. Душы вашя очистивше (с. 626) в послушание истины духом, в братолюбие нелицемерно, от чиста сердца друг друга любите прилежно: порождени не от семене истленна, но неистленна, словом живаго Бога и пребывающа во веки. Зане всяка плоть яко трава, и всяка слава человеча, яко цвет травный: изсше трава, и цвет ея отпаде: глагол же Господень пребывает во веки: се же есть глагол, благовествованный в вас. Отложше убо всяку злобу, и всяку лесть, и лицемерие и зависть, и вся клеветы, яко новорождени младенцы, словесное и нелестное млеко возлюбите, яко да о нем возрастете во спасение. Понеже вкусисте, яко благ Господь. К немуже приходяще, каменю живу, от человек убо уничижену, от Бога же избранну, честну, и сами яко камение живо зиждитеся в храм духовен, святительство свято, возносити жертвы духовны, благоприятны Богови Иисус Христом. Зане писано есть в писании: се полагаю в сионе камень краеуголен, избран, честен: и веруяй в онь, не постыдится.

*Соборнаго послания петрова чтение.*

[Зач: н~ф] Возлюбленнии, Христос пострада по нас, нам оставль образ, да последуем стопам его. Иже греха не сотвори, ни обретеся лесть во устех его: иже укоряемь, противу не укаряше: стражда, не прещаше: предаяше же судящему праведно. Иже грехи нашя сам вознесе на теле своем на древо, да от грех избывше, правдою поживем, егоже язвою исцелесте. Бесте бо яко овцы заблуждшыя, не имуще пастыря: но возвратистеся ныне к пастырю, и посетителю душ ваших. Такожде же и жены повинующеся своим мужем, да и аще нецыи не повинуются слову, женским (с. 627) житием без слова пленени будут, видевше еже со страхом чисто житие ваше. Имже да будет не внешняя плетения влас, и обложения злата, или одеяния риз лепота, но потаенный сердца человек, в неистлении кроткаго и молчаливаго духа, еже есть пред богом многоценно. Тако бо иногда и святыя жены, уповающыя на Бога, украшаху себе, повинующеся своим мужем: якоже сарра послушаше авраама, господина того зовущи: еяже бысте чада, благотворяще и не боящеся ни единаго страха. Мужие такожде, вкупе живуще с своими женами по разуму, яко немощнейшему сосуду женскому воздающе честь, яко и снаследницы благодатныя жизни, во еже не прекращатися молитвам вашым. Конец же, вси единомудрени будите, милостиви, братолюбцы, милосердни, благоутробни, мудролюбцы, смиреномудри: не воздающе зла за зло, или досаждения за досаждение: супротивное же благословяще, ведяше, яко на се звани бысте, да благословение наследите.

*Соборнаго послания петрова чтение.*

[Зач: кс~а] Возлюбленнии, Христу пострадавшу за ны плотию, и вы в ту же мысль вооружитеся, зане пострадавый плотию, преста от греха. Во еже не ктому в человеческия похоти, но в волю божию, прочее во плоти жити время. Довлеет бо вам мимошедшее время жития, волю языческую творившым, хождшым в нечистотах, в похотех, в скотоложстве, в помыслех, в пиянстве, в козлогласованиих, в лихоимании и богомерзских идолослужениих. О немже дивятся, не сходящымся вам в тоже блуда разлияние, хуляще: иже воздадят слово, готову сущему судити живым и мертвым. На се бо и мертвым благовестися, да (с. 628) суд убо приимут по человеку плотию, поживут же по Бозе духом. Всем же кончина приближися: уцеломудритеся убо, и трезвитеся в молитвах. Прежде же всех друг ко другу любовь прилежну имейте, зане любовь покрывает множество грехов. Страннолюбцы друг ко другу, без роптаний. Кийждо, якоже прият дарование, между себе сим служаще яко добрии строителие различныя благодати божия. Аще кто глаголет, яко словеса божия: аще кто служит, яко от крепости, юже подает Бог: да о всем славится Бог Иисус Христом, емуже есть слава и держава во веки веков, аминь.

*На литии стихира храма, и апостола, глас а~.*

*Творение андреа иерусалимскаго.*

Первозванный ученик, и подражатель страсти, сообразуя тя, Господи, андрей апостол, иже во глубине неведения прельщаемыя иногда, удицею креста твоего возвлек, приведе тебе. темже и спасшеся вернии вопием ти: молитвами его, преблагий, жизнь нашу умири и спаси душы нашя.

Воспоим вернии петрова сродника андреа, Христова ученика, той бо море мрежами испытав иногда, рыбы улови: ныне же вселенную тростию ловит креста, и языки от прелести обращает ко крещению: и Христу предстоя просит мира миру и душам нашым велия милости.

огнь умный просвещающь мысли и опаляющь грехи, внутрь приемь в сердцы апостол Христов и ученик, сияет убо таинственными лучами учений, во языческих непросвещенных сердцах: сжигает же паки хврастная нечестивых баснодеяния, огнь бо духа таковое имать действо. о чудо странно и страшно! бренный язык, бренное естество, тело перстное, умное и (с. 629) невещественное прият знание: но, о таинниче неизреченных и зрителю небесных. моли озаритися душам нашым.

*Глас и~. Творение малакса:*

Желаемаго Бога во плоти увидев на земли ходяща, боговидче первозванне, единокровному вопиял еси радуяся: обретохом, о симоне, желаемаго! спасу же Давидски возопил еси: имже образом желает елень на источники вод, сице желает душа моя к тебе, Христе Боже. отонудуже и желанию желание приложив, крестом преходиши, к немуже возжелел еси, яко истинный ученик, и мудрый подражатель быв крестом того страстей: темже и славы общник его быв, прилежно молися о душах наших.

*Слава, глас и~. Андреа иерусалимлянина, или анатолиево:*

Проповедника веры и слугу слова, андреа восхвалим: той бо из глубины человеки уловляет, вместо трости крест в руках держя, и яко уже низпущая силу, возводит душы от лести вражия, и приносит Богу дар благоприятен присно. того вернии в лице ученик Христовых восхвалим, да молится с ними, яко да милостив будет нам в день судный.

*И ныне, Богородичен:*

Владычце, приими молитву раб твоих, и избави нас от всякия нужды и печали.

*На стиховне стихиры, глас е~. Подобен:*
Радуйся:

Радуйся, словесное небо, славу божию всегда поведающе, первый Христа зовуща послушав тепле, и без\ъотступно с ним пребывая: от негоже просвещаемь увидел еси свет вторый, и сущыя во тме молниями твоими просветил еси, благости того подражая. тем всесвятое твое совершаем торжество, и мощей раку радостне (с. 630) целуем: от неяже источаеши спасение просящым и велию милость.

*Стих:*
Во всю землю изыде вещание их, и в концы вселенныя глаголы их.

Первый добродетелей обретатель, благоутробия ради, нашим обложеннаго, андрее богомудре, естеством, совокупился еси ему разжженною любовию, единокровному вопия: егоже проповедаша пророцы в дусе, обретохом, гряди к его красоте, да привлечени будем и душею и помышлением, яко да световодствуеми того светлостьми, нощь прелести и тму неведения отженем, Христа благословяще, подающаго миру велию милость.

*Стих:*
Небса поведают славу божию, творение же руку его возвещает твердь.

Языки, неведущыя Бога, яко из глубины неведения уловил еси мрежею твоих словес: и возмущаеши яве сланая моря, конь храбрейший явился еси владычествующаго морем, приснопеваемый, и гнилость безбожия изсушил еси, соль честную вложив мудрость твою, ейже и удивишася, апостоле славне, обуявшей мудрости безстудне присвояющиися, Христа не ведуще подающаго миру велию милость.

*Слава, глас г~. Германово:*

Скровника петрова и Христова ученика, рыб ловителя и ловца человеков в песнех почтим андреа апостола: Иисусовым бо учением вся наказав догматы, и яко льщение рыбам плоти беззаконным предаде, и тыя улови. того молитвами, Христе, подаждь людем твоим мир и велию милость.

*И ныне, глас тойже:*

Иосифе, рцы нам: како от святых, юже приял еси (с. 631) Деву непраздну приводиши в вифлеем; аз, глаголет, пророки испытав, и ответ приим от ангела, уверихся, яко Бога родит мариа несказанно, егоже на поклонение волсви от восток приидут, с дары честными служаще. воплотивыйся нас ради, Господи, слава тебе.

*Тропарь, глас д~:*

Яко апостолов первозванный и верховнаго сущий брат владыце всех, андрее, молися, мир вселенней даровати, и душам нашым велию милость.

*Слава, и ныне, Богородичен воскресн.*

*На утрени, по а~-м стихословии седален глас а~.*

*Подобен:*
Гроб твой:

Яко божественнаго ученика и первозваннаго всех Христовых учеников похваляем тя любовию, андрее апостоле, и верно вопием ти: избави паству твою, ейже от Бога вверился еси, всякия скорби и нужд, и соблазнов, и всякаго озлобления.

*Дважды.*

*Слава, и ныне, Богородичен:*

Руки твоя, честная, святыя, ныне простерши умильне, помощь нам от святаго подаждь, и даждь безбедно жизнь совершити славящым твое пресвятое рождество, и тя, владычце, написующым, отроковице, надежду и хвалу.

*По в~-м стихословии, седален, глас г~. Подобен:*
Божественныя веры:

Первозванна тя обрете Христос, таинника изряднейша, андрее блаженне, и повеления его усердно возвышающа вселенней, якоже пернат, просветил еси языков состояния: того яко Бога моли, даровати нам велию милость.

*Дважды.*

*Слава, и ныне, Богородичен:*

Божественная скиния была еси слова, едина пречистая (с. 632) Мати Дево, чистотою ангелы превозшедшая, паче всех мене персть бывша, осквернена плотскими прегрешеньми, очисти молитв твоих божественными водами, подающи, чистая, велию милость.

*По полиелеи седален, глас е~. Подобен:*
Собезначальное слово:

Апостола вси восхвалим, яко самовидца слова, и божественнаго проповедника, и языков духовнаго ловца, яко воистинну: ибо приведе ны в познание Христово андрей богоглаголивый, велий истинно наш предстатель: и ныне молится непрестанно, во еже спасти душы нашя.

*Дважды.*

*Слава, и ныне, Богородичен:*

Иже на тя надежды, Дево пречистая, несомненно имущих покров сущи, от различных напастей и обстояний, и бед лютых свободи нас, молящи сына твоего, со апостолы его: и спаси вся воспевающыя тя.

Степенна, а~ антифон д~-го гласа. Прокимен, глас д~: Во всю землю изыде вещание их, и в концы вселенныя глаголы их: Стих: Небса поведают славу божию: Всякое дыхание: Евангелие матфеа, зачало ф~. По н~-м псалме стихира, глас и~:

Проповедника веры и слугу слова, андреа восхвалим: той бо из глубины человеки уловляет, вместо трости крест в руках держя, и яко уже низпущая силу, возводит душы от лести вражия, и приносит Богу дар благоприятен присно. того, вернии, в лице ученик Христовых восхвалим, да молится с ними, яко да милостив будет нам в день судный.

*Канон Богородицы со ирмосом на з~.*

*Глас а~. Песнь а~. Ирмос:*

Песнь победную поим вси Богу, сотворшему дивная чудеса мышцею высокою, и спасшему Исраиля, яко прославися. (с. 633)

Яко едина безлетнаго сына, в лете порождши воплощенна, всесвятая пречистая, вся летныя страсти, всестрастныя моея души уврачи.

Язвы души моея и сердца ожесточение, помысла омрачение и ума побеждение потреби, пречистая, яко сострадательна, твоими молитвами.

Яже свет рождшая избавителя моего, тмы и мук вечных тамо избави мя, пречистая: яко да спасаемь воспеваю величия твоя.

ума моего, всепетая, омрачения светом твоим отжени, свет рождшая сущий паче ума: и даруй ми, благая, еже свет узрети, из тебе возсиявший нам.

*И апостола два канона, на и~.*

*Канон первый, творение иоанна монаха.*

*Глас а~. Песнь а~. Ирмос:*

Твоя победительная десница боголепно в крепости прославися: та бо, безсмертне, яко всемогущая, противныя сотре, Исраильтяном путь глубины новосоделавшая.

Смутившуюся мою душу помышлении же и словесы очисти всельшеюся в тя, проповедниче Христов андрее, божественною благодатию: яко да чисте источу ти пение достойное.

Честное, предтеча Христов, своих учеников верховнейшее, от неплодове прозябший, из Девы рождшемуся Христу препрославленному, андреа, радуяся, приведе.

Желанием и любовию неуклонною, добродетели степеней начен, и восхождению присно поучаяся, от немощныя силы к верховнейшей, андрее, силе достигл еси.

*Богородичен:*

Радуйся, благодати источниче, радуйся, лествице и двере небесная: радуйся, свещниче и стамно златая, и (с. 634) горо несекомая, яже жизнодавца Христа миру рождшая.

*Другий канон апостола, глас тойже.*

*Песнь а~. Ирмос:*

Столпом огненным и облачным Исраиля наставлей, яко Бог, море разверзе, колесницы же фараоновы глубиною покры: поим песнь победную, яко един прославися.

Тростию евангелиа из глубины лести из\ъемь, андрее многопетый, ты уловил еси люди, яко обеща Христос, научивый тя человеки яко рыбы ловити.

Иже веры столп, седалище истинных догмат Христовых, андрей богодохновенный, вся днесь призывает земныя концы, празднество летное составити: стецемся убо вси вернии.

Морскаго кита мрежами испытуя, художеством ловец мрежею духа языки, племена и люди уловляеши духом явственнее, и вышнюю глубину, многочудне, яве открываеши нам.

Тайноградче небесный, самовидче и риторе неизреченнаго познания Христова, приемый свыше духа святаго, глаголюща, в языцех седящаго, огнем разделяюща дарования, моли спастися нам.

*Слава, троичен:*

Пребезначальныя Троицы, единице пресущественней верою покланяюся, не разсецая божества: есть бо единовидна, проста, нераздельна: совокупляю же сию существом, лицы же верне разделяю.

*И ныне, Богородичен:*

Младенствует Бог из Девы и обновляет растлевшыяся из адама, разрушает же средостение и вражды преграждение плотию своею: клятву благословляет праматернюю, из пречистыя матере прошед.

*Катавасиа:*
Христос раждается: (с. 635)

*Песнь г~. Ирмос:*

Да утвердится сердце мое в воли твоей, Христе Боже, иже над водами небо утверждей второе, и основавый на водах землю, всесильне.

Неплодныя мысли моея безплодие все отжени, и плодоносну добродетельми душу мою покажи, всесвятая Богородице, верных помощнице.

Избави мя, всенепорочная, всякаго осуждения и многих соблазнов змиевых, вечнующаго огня и тмы, яже свет рождшая нам невечерний.

Страшным судищем, чистая, и огнем онем неугасимым, и ответом лютым весь осужден есмь: потщися спасти мя прежде конца, благая, раба твоего.

Благословен плод чрева твоего, Дево всепетая: истлевшыя бо плодом древа ради креста его нетления причастники сотворила еси божественною благодатию.

*Ин. Ирмос:*

Едине ведый человеческаго существа немощь, и милостивно в не воображся, препояши мя с высоты силою, еже вопити тебе, святый: одушевленный храме, неизреченныя славы твоея, человеколюбче.

Притекл еси жаждею не зван, андрее, но самовольне жизни ко источнику, якоже елень, и всем сего обрет проповедал еси: и пив, напоил еси нетления водами истаявшыя жаждею концы.

уведев естественныя законы, андрее досточудне, и общника сродника приял еси, вопия: обретохом желаемаго, и путесотворившаго плоти рождение, сказал еси разум духовный.

Мрежею слова из глубины прелести уловил еси словесныя рыбы, апостоле, и трапезе Христовей снедь чистую (с. 636) принесл еси, просвещенныя благодати явльшагося в подобии плоти.

*Богородичен:*

Бога заченши во утробе, Дево, духом всесвятым, пребыла еси неопальна: понеже тя купина, законоположнику моисею палиму, несожженна яве предвозвести, огнь приимшую нестерпимый.

*Ин. Ирмос:*

Да утвердится сердце мое в воли твоей, Христе Боже, иже над водами небо утверждей второе, и основавый на водах землю, всесильне.

Словом призывающему, гряди во след мене, Христу абие последова со андреем и кифа, родителя оставивше, и ладию и мрежи, яко веры пред\ъусмотрителие.

Капища претворив в храмы божия, всечестне, освятил еси в них сыны крещения, яже благодать обнови водою и духом.

Бисер многоценный таинственне миру предложил еси, в селе сердца твоего сокровенный, апостоле: егоже верою сокровищствоваша языцы обретшии.

Яко сокровище, евангелие в руки приим, многопете, всю обогатил еси землю божественныя проповеди. темже и память твою почитает со страдании твоими.

*Слава, троичен:*

В Троице едину силу православне вси воспоим безначальнаго, несозданнаго Бога, единосущнаго, сопрестольнаго, триипостаснаго, трисолнечнаго, сию воспевающе.

*И ныне, Богородичен:*

Всяка убо мати, чадо рождши, не ктому девствовати может: ты же, рождши Христа, Дево Мати пребыла еси, млекопитающи жизнь нашу и чиста пребывши.

*Седален, глас и~. Подобен:*
Премудрости:

Яко первозваннаго всех учеников, и самовидца (с. 637) слова и служителя, андрее апостоле, по долгу чтим тя: агнцу бо, вземлющему грехи мира, несомненною верою тепле последовал еси: отонудуже и страсти его общник показался еси, плотию претерпевшаго нас ради вольно смерть. сего ради вопием ти: молися Христу Богу, грехов оставление подати празднующым любовию святую память твою.

*Слава, ин седален, глас и подобен тойже:*

Идольския свирепства низложив, спасовы страсти вожделев, андрее блаженне, показался еси апостол, с небесе всем точа чудеса, и языков был еси, всеблаженне, учитель. тем твою память достойно чтуще, в песнех славим, и верно величаем, Господень апостоле, молися Христу Богу, грехов оставление даровати празднующым любовию святую память твою.

*И ныне, Богородичен:*

Радуйся, престоле огнезрачный божий: радуйся, отроковице, седалище царское, одре упещреннопостланный, златопорфирный чертоже, хламидо червленошарная, украшенный храме, молниеносная колеснице, светильниче многосветлый: радуйся, Богородице, двонадесятостенный граде, и дверь златокованная, и чертоже светообразный, светлопозлащенная трапезо, богоукрашенная скиние: радуйся, славная невесто солнцекаплющая: радуйся, едина души моея благолепие.

*Песнь д~. Ирмос:*

Духом провидя, пророче аввакуме, словесе воплощение, проповедал еси, вопия: внегда приближитися летом, познаешися, внегда приити времени, покажешися. слава силе твоей, Господи.

Дево всесвятая, нескверная скиние, осквернена мя прегрешеньми, очисти ныне щедрот твоих чистейшими (с. 638) кропленьми, и даждь ми руку помощи, да зову: слава тебе, чистая, богопрославленная.

Храм освященный явилася еси Бога, в тя всельшагося, Дево, паче ума: того моли греховныя нас скверны очистити, яко да храм познаемся и обителище духа.

Помилуй мя, Богородице, яже едина милости источник рождшая, и разреши души моея лютую болезнь, и недоумение сердца, слез струю и умиление прежде конца дарующи божественное, молитвами твоими.

Познав тя гору пророк духом божественным прописа, присенную, чистая: истаявшыя пламенем многих согрешений очисти ходатайством твоим, Дево, едина человеков исправление.

*Ин. Ирмос:*

Гору тя, благодатию божиею приосененную, прозорливыма аввакум усмотрив очима, из тебе изыти Исраилеву провозглашаше святому, во спасение наше и обновление.

Божественная, истребительная горшаго, вседетельнаго и светозарнаго духа сила, в тя, андрее, всельшися боголепне, огненнаго языка во образе, неизреченных показа тя проповедника.

Не оружия ко мщению взяше плотская, и к низвержению крепких твердынь вражиих андрей всечестный, но Христом оградився принесе, пленив языки в послушание.

Гору тя, каплющую разумное веселие, преестественный Бог, осуществивыйся еже о нас, андрее, яви, горы горькия демонскаго возношения потребляющую силою духа.

Любовию совершающыя твою память в песнех, от обильна дара учителя твоего Христа, андрее пребогате, (с. 639) духовнаго веселия водами исполняя не престай, молитвами твоими.

*Богородичен:*

Поем велие и страшное твое таинство: премирных бо утаився чиноначалий, на тя, присно сый, сниде яко дождь на руно, всепетая, на спасение наше и обновление.

*Ин. Ирмос:*

Духом провидя, пророче аввакуме, словесе воплощение, проповедал еси, вопия: внегда приближитися летом, познаешися: внегда приити времени, покажешися. Слава силе твоей, Господи.

Мрежи твоя поверг, и взем крест, путем последовал еси зовущему Христу, и мрежу духа распростер, вместо рыб человеки ловиши: слава давшему ти духу.

Духа пламень языком приим, был еси, апостоле, богоприятен муж, небесныя красоты обходя, и яже в тех умная познавая доброты, и нам открываяй сия.

Пустыню жаждущую напоил еси, мудре, божественными словесы твоими, и показал сию многоплодну, чада церковная плодоносящую проповеди семя: слава давшему ти духу.

Неизреченную твою доброту андрей пред\ъувидев, Иисусе, сродника призва светле: петре единокровне, обретохом мессию, в законе и пророцех проповеданнаго, гряди, прилепимся истинно жизни.

*Слава, троичен:*

Троицу во единице воспоим, вернии, во едином божестве, отца, и сына, и духа божественнаго, существо едино, и естество, нераздельне, неразлучне, нечастне: един бо в трех лицех Бог.

*И ныне, Богородичен:*

Единаго от Троицы неизреченно во чреве заченши, родила еси нетленно яко сына, и Троица убо прилога (с. 640) отнюд не воз\ъиме: и чиста якоже бе и прежде рождества, цела Богомати пребывши.

*Песнь е~. Ирмос:*

Твой мир даждь нам, сыне божий, иного бо, разве тебе, бога не знаем, имя твое именуем, яко Бог живых и мертвых еси.

Зеницы сердца моего разверзи, чистая, зрети ми ясно божественное сияние, и твою славу неизреченную, яко да милость получу и вечную славу.

Во двою хотениих, единаго честныя Троицы породила еси, всенепорочная, носящаго едину впостась: егоже моли прилежно всем спастися нам.

Пречистая, яко рождши Cпаса и Бога, моли, от всякия мя скорби, и болезней, и озлобления спасена соблюсти твоего непотребнаго раба.

Моли егоже родила еси, Дево, паче ума, спасти верою тебе зовущыя: радуйся, Дево всенепорочная, радуйся, благословенная, мира предстательство.

*Ин. Ирмос:*

Просветивый сиянием пришествия твоего, Христе, и осветивый крестом твоим мира концы, сердца просвети, светом твоего богоразумия, православно поющих тя.

Восприял еси, егоже вожделел еси, андрее апостоле, в нетленных с ним обитав селениих, трудов твоих снопы пожав достойно: темже тя песньми славим.

Возлюбил еси Владыку, и того во след быстро потекл еси, стопами его к жизни наставляемь, и страстей того нелживо, пречестне андрее, даже до смерти подражая.

Напряг тя яко стрелу сильну, блаженне, испусти (с. 641) в весь мир Господь, ураняя демоны, и злочестием уязвленныя человеки врачуя.

*Богородичен:*

Веселятся небесныя силы, зряще тя, радуются с ними и человеческая собрания: рождеством бо твоим соединишася, Дево Богородице, тя достойно славяще.

*Ин. Ирмос:*

Озари наш ум, Боже, светом заповедей твоих и светлостию благодати твоея, даруя нам, блаже, твоя милости, зане свет и мир повеления твоя.

Вожделевый креста, Христов учениче, получил еси крестом твоим нетленное царство: к немуже вся привлекл еси крестом боготаинники, наследство подаяй богословом того.

Поискал еси Христа истинно живота, и взыскав, первый обрел еси: обрет же, тайне приял еси: и прием сего, в самом давшем, и был еси сокровище жизни нетленныя.

Глаголы твоих божественных гремений излияшася в мире, и от краев до краев земли проидоша: окружиша бо якоже колесо, и явишася твоя молния, яко глаголет Давид, вселенней.

Поминай нас, Христов учениче, совершающих твою память, и чтущих мощи твоя: молися присно прилежно о пастве, еяже был еси изначала хранитель и спасение.

*Слава, троичен:*

отца и сына и духа, Бога, нераздельную Троицу, триипостасное царство прославим согласно, вернии, безпрестанными богословии сию верно песнословяще.

*И ныне, Богородичен:*

Родила еси свет, не ведущи како, всесветлый свещниче солнца светоносящая: и была еси невещественнаго (с. 642) света новое приятелище, точащее всей земли богознания зари.

*Песнь з~. Ирмос:*

Пророка иону подражая, вопию: живот мой, блаже, свободи из тли, и спаси мя, Cпасе мира, зовуща: слава тебе.

Осквернена мя многими грехи, молюся тебе сущо благой, и нескверней скинии: омый от всякия скверны ходатайством твоим.

Кормчий мне буди, чистая, влаемому присно в пучине лютых жития искушеньми, и спаси мя, ко спасения пристанищу управивши.

Треволнения помышлений, и страстей нахождения, и глубина грехов окаянную мою душу обуревают, помози мне, святая владычце.

Величия тебе присно сотвори Христос, егоже моли всегда, возвеличити на мне богатыя своя милости, богоблагодатная.

*Ин. Ирмос:*

Обыде нас последняя бездна, несть избавляяй, вменихомся яко овцы заколения, спаси люди твоя, Боже наш: ты бо крепость немощствующих и исправление.

Море житейское преплавая в ладии телесней, всяческая правящаго Христа обрел еси кормчия, всеблаженне, и к нему радуяся пристал еси, андрее всечестне.

Духи словом прогоняются, недузи бегают, душевных же страстей множество далече от недужных отгоняются, данною тебе от Бога, андрее, благодатию.

Яко волна тихая, кротким духом движимь, блаженне, изсушил еси моря лукавая многобожия божественными струями, и реки богознания всем источил еси.

*Богородичен:*

Веселятся о тебе, Дево пречистая, рода нашего праотцы, едем восприемше тобою, егоже преступлением (с. 643) погубиша: ты бо, чистая, и прежде рождества, и по рождестве еси.

*Ин. Ирмос:*

Пророка иону подражая, вопию: живот мой, блаже, свободи из тли, и спаси мя, Cпасе мира, зовуща: слава тебе.

Иже из вифсаиды изводимый нас праздновати созывает, торжество свое предложив нам изрядства борений своих.

Художеством рыбарь, верою же ученик: яко глубину испытуя сердца верных, удицу низпущает слова и уловляет нас.

Любве Христовы в сердцы твоем огнь обнося, учениче, вопиял еси языком: пламень ваш угасе, истинно явльшуся Христу.

Солию ум осоливше Христовою, яди вашя усладиша вам, догматы небесныя и нетленныя сладости.

*Слава, троичен:*

отцу, и сыну, и духу правому поклонимся, вернии, триипостасному естеству, нераздельному, вопиюще: слава в Троице Богу.

*И ныне, Богородичен:*

Благоволением отца воплотися сын, духом божиим, во утробе твоей, чистая, и спасе преждний образ, богородительнице, яве.

*Кондак, глас в~. Подобен:*
В молитвах:

Мужества тезоименитаго богоглагольника, и церкве возследователя верховнаго, петрова сродника восхвалим: зане якоже древле сему, и ныне нам воззва: приидите, обретохом желаемаго.

*Икос:*

Древле убо Давид возстягает грешнаго, яко мене, поведати божия благословне оправдания: обаче к вере учит паки, и слезами множайшими изглагольствует: (с. 644) днесь бо глас его аще услышите, сердец не ожесточите, яко некогда Исраиль преогорчи. наводит же прочее во псалме: Господеви вся земля воспойте, приидите, обретохом желаемаго.

*Песнь з~. Ирмос:*

Сущым в пещи отроком твоим, Cпасе, не прикоснуся, ниже стужи огнь. тогда трие, яко единеми усты, пояху и благословляху, глаголюще: благословен Бог отец наших.

Осквернившуюся страстьми душу мою освяти, всегда раба твоего, чистая, и ума лютое пленение, и сердца ожесточение, и демонов стремления вскоре потреби.

умерщвленный страстьми плотскими, всенепорочная, оживи ум мой, и Богу угодная совершати укрепи мя: да величаю тя, да славлю присно благоутробие твое.

умерщвлена мя, владычце чистая, плотскими страстьми. и души моея смиренныя скверну лютую очищающи, Дево, и ловления невидимых врагов избави, и спаси мя.

Тебе всесвятая, непорочная, чистая, раби твои всегда день и нощь припадаем, сокрушением сердца моляще, избавление грехов обрести нам твоими молитвами.

*Ин. Ирмос:*

Тебе умную, Богородице, пещь, разсмотряем, вернии, якоже бо отроки спасе три превозносимый, мир обнови во чреве твоем всецел, хвальный отцев Бог и препрославлен.

Нелживо явственно исполнися обещание твое, Христе, бури бо ученик твой божественейший словом запрещая, на кроткую тишину преложи: хвальный отцев Боже, и препрославленный.

На умную сиона, апостоле, взыти гору повелен, спасения же приим чашу, радуяся подаеши, преходя смертию к божественней жизни, хвальнаго отцев Бога, и препрославленнаго. (с. 645)

Тя словесную реку показа, божественная вода жизни, прелестныя реки потоки изсушающую, блаженне, проповедания, и вопиющыя напаяющую: хвальный отцев Боже и препрославленный.

Ты, земнороден сый апостоле, преестественно чудодействуеши: любовию бо страстворився, тому последовал еси возлюбившему тя Христу: хвальный, воспевая, Бог, и препрославленный.

*Богородичен:*

Тя иаков, Богородице, лествицу пророчески разуме: тобою бо на земли превышаемый явися человеком, и поживе, якоже благоволи: хвальный отцев Бог и препрославленный.

*Ин. Ирмос:*

Сущым в пещи отроком твоим, Cпасе, не прикоснуся, ниже стужи огнь. тогда трие, яко единеми усты пояху и благословляху, глаголюще: благословен Бог отец наших.

Всесвятаго духа огнь сошедый, свыше, апостоле Христов, языки новы, имиже никогдаже вещал еси, мира концем, повеле тебе глаголати величия его.

Преудивляет всяку мысль проповедь, юже вострубисте земли, таинницы Христовы и зрителе вышних, яко едини дванадесяте, тмы земли просветисте.

удивлена бысть, Владыко Христе, благодать твоя в богомудрых ученицех, яко малии и простцы суще, всю землю протекоша, от конец ея даже до конец всех.

Кто научи тя тако глаголати, апостоле; кто просвети твой ум, зрети ясно неприступныя славы зарю, возсиявшую истины свет в сердцах наших;

*Слава, троичен:*

Троически воспоим вернии, славяще безначальнаго отца, и сына, и духа праваго, единственное существо едино, (с. 646) юже трегубо да воспоим: свят, свят, свят еси во веки, аминь.

*И ныне, Богородичен:*

Яко от Троицы единаго тя, Христе, славим: яко из Девы воплотивыйся кроме вращения, человечески вся понесл еси, не отступив естества отеческаго, Иисусе, аще и соединился еси нам.

*Песнь и~. Ирмос:*

Егоже ужасаются ангели и вся воинства, яко творца и Господа, пойте священницы, прославите отроцы, благословите людие, и превозносите во вся веки.

Воплощается безплотный из тебе боголепно: егоже моли, пречистая, страсти моея души умертвити, и оживити ю умерщвленную древле злейшим грехом.

уврачила еси сокрушение адама перстнаго, Cпаса рождши пречистая, и Бога: того умоли язвы души моея уврачити, неизлечно недугующия.

Возстави, лежаща мя во глубине злых, и ныне борющыя мя победи враги, уязвленную безместными сластьми душу мою, чистая, не презри, но ущедри и спаси.

уврачи, пречистая, страсти моего сердца, рождшая всех врача, и праведных части покажи мя причастника, Дево, Христа умоляющи.

*Ин. Ирмос:*

В пещи отроцы Исраилевы, якоже в горниле, добротою благочестия чистее злата блещахуся, глаголюще: благословите вся дела господня Господа, пойте и превозносите во вся веки.

Светоносная и веселотворная луча врачеваний, андрее Христов апостоле, осиявает нас божественная память твоя, вопиющих: вся дела господня, Господа пойте и превозносите во вся веки.

Человеческое естество получив, того превозшел еси законы, и ко ангельстей прешел еси скинии, андрее апостоле, (с. 647) и зовеши: вся дела господня, Господа пойте и превозносите во вся веки.

Еже с высоты духа божия дохновение тя прежде огненно просвети ритора, богоглаголиве, показует тепла. вопиюща, апостоле, Христу твоему: вся дела господня, Господа пойте и превозносите во вся веки.

Светолучен якоже молния во свет языков изшел еси, тму неведения отгоня, и верныя просвещая зовущыя: благословите, вся дела господня, Господа пойте и превозносите его во веки.

*Богородичен:*

Радуйся, престоле славы божия, радуйся, верных стено, еюже свет сущым во тме возсия Христос, тебе блажащым, и вопиющым: вся дела господня, Господа пойте и превозносите его во веки.

*Ин. Ирмос:*

На синаи купину горящу неопальну сохраншаго, и отроки посреде горящаго пламе избавльшаго Бога, пойте, благословите и превозносите его во веки.

Художеством рыбарства из моря уловил еси рыбы, всемудре, ныне же верою человеки ловиши Христу от лести вражия: глубина бо бе лесть иногда, погружающая языки бурею неведения.

умную жития неволненно преплыл еси глубину, апостоле, прелетев ветрилом духа, верою Христовою. темже и в пристанище жизни достигл еси радуяся во вся веки.

умному солнцу на древе зашедшу самовластною волею, иже солнца светильник сразрешитися ищай, и заити во Христа, на древе повешен бысть крестнем андрей великий, светило церковное.

О учениче и любимиче Христов, и сочисленне апостолов его. егда на престоле сядет судия с вами (с. 648) дванадесятьми судити, яко обещание глаголет, будите тогда нам человеколюбия стена.

Благословим отца, и сына, и святаго духа, Господа.

*Троичен:*

Трисветлую единицу, и Троицу сопрестольную возславословим не разделяюще, соединяюще же ю соестественно, яко едино истинно существо, соединенно в лицех трех не сливаемо.

*Богородичен:*

Суща от Троицы единаго заченши, родила еси, воплощеннаго из тебе, и обновляющаго законы естества рождеством твоим, чистая: того о нас яко Бога присно молящи не престай, Богородице.

*Песнь ф~. Ирмос:*

Светоносный облак, в оньже всех Владыка, яко дождь с небесе на руно сниде, и воплотися нас ради, быв человек, безначальный: величаем вси, яко матерь Бога нашего чистую.

Грехолюбив сый в нерадении пребываю, и судища, чистая, неумытнаго трепещу, в немже соблюди твоими святыми молитвами, богоневесто, неосужденна, да яко предстательницу мою ублажаю тя присно.

Трепещу судища, Дево, и незабвеннаго ока твоего сына, деяния срамная на земли совершив, и сего ради тебе зову: всеблагоутробная владычце, помози ми, и тогдашния нужды изми мя, и спаси, чистая.

Коль страшен день испытания, отроковице, коль ужасен ответ: коль лют срам. кто постоит прочее, пречистая владычце; помилуй страстную мою душу, и прежде конца даждь ми оставление, чистая.

Свет порождшая божественный омраченнаго всякими прилоги лукаваго, и злобами, всякими, и прогневающаго Бога, всенепорочная, просвети, путеводящи к (с. 649) благим деянием, яко виновна сущи всех добрых.

*Ин. Ирмос:*

Образ чистаго рождества твоего огнепалимая купина показа неопальная: и ныне на нас напастей свирепеющую угасити, молимся, пещь, да тя, Богородице, непрестанно величаем.

Яко ученик всеизящнейший, на кресте хотением распеншемуся владыце твоему, даже до смерти последуя, возшел еси радуяся на высоту креста, идяй шествием на небеса, блаженне апостоле.

Дверь едема тебе отверзеся, и предложися лествица небесная, и прияша тя небесныя обители, и предстал еси радуяся, апостоле, Христу жизнодавцу, о мире молитвенник изящнейший.

Равными прославился еси страданьми учителя твоего, блаженне, андрее всемудре: крестом бо божественный конец приял еси, и причастием бог был еси. темже тя молим, о нас присно молися.

Радуйся, двоице всеизряднейшая, на небесех наследовавши ныне гражданство: назираете же венцев произволение, тех побеждающи силу, и божественных дарований просвещаете светлостьми.

*Богородичен:*

Из корене Давидова прозябла еси пророческаго, Дево, и богоотеческаго: но и Давида яко истинно ты прославила еси, яко рождшая пророчествуемаго Господа славы: егоже поюще, достойне величаем.

*Ин. Ирмос:*

Светоносный облак, в оньже всех Владыка, яко дождь с небесе на руно сниде, и воплотися нас ради, быв человек, безначальный, величаем вси яко матерь Бога нашего чистую.

Иже мрежу распрострый таинственнаго боговидения, и (с. 650) яко рыбы в ней уловивый добротами небесных разумений, моли, святе, святую Троицу, источити и нам очищение.

Благодарим языцы тобою просвещшиися, и от земли на небеса тобою возведеннии: служения бо вражия отступльше, быхом сопричастницы святых ангел, господния же славы общницы.

Неизреченных самовидцы и служителие слова, таинственноводцы и зрителие неизследных, снаследником и нам быти молитеся, апостоли, Христова царствия, и причастником божества его.

Вязати и решити приемше от Христа власть, разрешите вся от уз многих прегрешений, егда приидет Христос, и вси сядете дванадесять, на престолех толицех, судити вся племена Исраилева.

*Слава, троичен:*

Триипостасное естество, и нераздельную славу в божестве едином певаемую, непрестанно на небеси и на земли Троицу неразлучную прославим, с сыном отцу и духу покланяющеся благочестно.

*И ныне, Богородичен:*

Под твое благоутробие прибегающыя верою, и покланяющыяся благочестно сыну твоему, Дево богородительнице: того яко Бога мира, и Господа моли, от тления и бед избавити, и всяких напастей.

*Светилен. Подобен:*
Духом во святилищи:

Слово пребезначальное обрет тя, всеблаженне, первозванна показа всех апостолов, андрее приснопамятне: и сего стопам возследуя, показался еси путевождь заблуждших, к небесному сия возводя божественному шествию.

*Слава, Подобен:*
Жены услышите:

Петрова скровника, учеников первейшаго, самовидца (с. 651) и слугу бывшаго слова, андреа апостола преславно восхвалим: языки бо просвети, и распят быв, кончину под\ъемлет, яко ученик Владыки.

*И ныне, Богородичен:*

Бога, егоже родила еси, Дево всенепорочная, моли о всех, благочестно тя чтущих, с первозванным андреем, улучити божественнаго осияния твоего сына, и стояния избранных и святых: ибо можеши, яко хощеши.

*На хвалитех стихиры, на д~. Глас а~. Подобен:*
Небесных чинов:

Вифсаидо, ныне веселися: * в тебе бо процветоша от матерня удолия * благовоннейшии крини петр и андрей, * миру всему проповедь веры благовоинствующе * благодатию Христовою: * егоже и страстем приобщишася.

Андрее, радуйся и играй, * яко приял еси яве во словеси сиянии, * солнце славы Христа жизнодавца, * егоже и держася верою проповедал еси. * того моли непрестанно о нас, * верою воспевающих тя.

Тайноучитель божественнаго строения Христова, * избранный первых, * ученик быти слова, андрей боговидец, * вопия глаголет: * единокровнаго петра увидев, * обретохом мессию, * егоже писание и пророцы предпроповедаша.

Патрский тя град пастыря стяжа, * и градодержца божественнаго, * и бед всяческих избавителя * и хранителя тя, андрее мудре, * благодарно чтущий тя: * но моли непрестанно о нем, * спастися неврежденну.

*Слава, глас и~:*

Проповедника веры и слугу слова, андреа восхвалим: той бо из глубины человеки уловляет, вместо трости крест в руках держа, и яко уже низпущая силу, возводит душы от лести вражия, и приносит Богу дар благоприятен присно. того, вернии, в (с. 652) лице ученик Христовых восхвалим, да молится с ними: яко да милостив будет нам в день судный.

*И ныне, глас тойже:*

Восприими, вифлееме, божию митрополию: свет бо незаходимый в тебе родитися приходит. ангели, удивитеся на небеси: человецы, прославите на земли: волсви, из персиды преславныя дары принесите: пастырие свиряюще, трисвятое пение песновоспойте: всякое дыхание да хвалит вседетеля.

*Славословие великое. И отпуст.*

*На литургии, Блаженна, от канонов, песнь г~-я и з~-я. Прокимен, глас и~:*
Во всю землю изыде вещание их, и в концы вселенныя глаголы их. *Стих:*
Небса поведают славу божию, творение же руку его возвещает твердь. *Апостол, к коринфяном, зачало рл~а. Аллилуиа, глас а~:*
Исповедят небеса чудеса твоя, Господи: *Евангелие иоанна, зачало д~. Причастен:*
Во всю землю изыде вещание их, и в концы вселенныя глаголы их.

