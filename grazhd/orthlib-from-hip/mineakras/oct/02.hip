<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 52)

*Месяца тогоже во в~-й день.*

*Святаго священномученика киприана:*

*И святыя мученицы иустины:*

*И святаго и блаженнаго андреа, Христа ради юродиваго.*

Служба его писана по сей службе.

*И преподобныя и благоверныя великия княгини анны кашинския.*

Служба ея писана в приложении.

*На*
Господи, воззвах, *стихиры на з~, глас д~. Подобен:*
Яко добля:

Священническим помазанием, * и мученическою кровию, * Богу приближился еси совершеннейше, киприане всеславне, * цвете естества, * доброто словес, * мудрости верховниче, * правости догматов мерило, * канонов всесличная правота, * и церквей благолепие.

Страждущым благославие, * мучеником венец, * подписуя уверил еси богомудрыя, * дерзати доблественнейше, * на различныя муки и узы и темницы, * и телес обнажения, * и вязания, и студени лютейшыя, * и на раны и смерть послежде, * киприане всечестне.

На чарования демонская, * песньми духа, * и креста знамением противльшися, * девство соблюла еси, * и мученица непобедимая привелася еси Христу, * священнейшее заколение. * тем получила еси венцы победныя, иустино, девам и мучеником * украшеная светлость.

*Слава, глас в~:*

учения прелесть, и знание идолов отвергл еси истинно, и креста одеялся еси оружием на спасение, киприане всеблаженне, поверг книги волшебныя, человека отложил еси ветхаго, и вселися в тя богознание (с. 53) Троицы единосущныя: сию моли иерарше, со ангелы, еже спастися нам.

*И ныне, Богородичен, или крестобогородичен. Подобен:*
Егда от древа:

Древу крестному тя Иисусе, пригвождена зрящи неискусобрачная, плачущи глаголаше: чадо сладчайшее, почто оставил еси мене рождшую тя едину; свете неприступный пребезначальнаго отца! потщися и прославися, яко да славу получат божественную, божественныя страсти твоя славящии.

*На стиховне октоиха. Слава, глас в~:*

Светильника богосияннаго, павлова собеседника и делом сопричастника, киприана восхвалим: со ангелы бо веселится, приим венец нетления от единаго Бога: и молится спастися душам нашым.

*И ныне, Богородичен, или крестобогородичен: Подобен:*
Егда от древа:

Егда нескверная агница, виде своего агнца, на заколение яко человека волею влекома, плачущи глаголаше: безчадствовати мя ныне тщишися, Христе, рождшую тя, что сие сотворил еси, избавителю всяческих; обаче воспеваю и славлю твою, юже паче ума же и слова, крайнюю благость, человеколюбче.

*Тропарь, глас д~:*

И нравом причастник, и престолом наместник, апостолом быв, деяние обрел еси, богодохновенне в видения восход: сего ради слово истины исправляя, и веры ради пострадал еси даже до крове, священномучениче киприане, моли Христа Бога, спастися душам нашым.

*На утрени оба канона октоиха, без\ мученичнов: и святых на з~.*

*Канон, егоже краегранесие:*

Пою, блаже, светозарную твою благодать.

*Глас д~. Песнь а~. Ирмос:*

Моря чермную пучину невлажными стопами древний (с. 54) пешешествовав Исраиль, крестообразными моисеовыма рукама амаликову силу в пустыни победил есть.

С премирными чинми ныне водворяяся, о священная и божественная главо! с небесе призри на благочестно поющыя тя, и твоими молитвами сохраняй.

Во мраце неведения, преподобне, люте одержимь, и душегубными страстьми плоти невоздержанием ты разжигаемь, преложение преславно обрел еси внезапу, всеблаженне.

Губителей убо на седалищи прежде, отче, седел еси, и на седалищи пресвитеров паки Христа прославил еси, изменився явленно владычнею божественною благодатию.

*Богородичен:*

Дева по рождестве пребыла еси: самаго бо рождши творца всех и Господа, необычно и странно нам явльшася телом, богородительнице Мати приснодево.

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Яко павл ко Христу душевную любовь преложив, киприане всемудре, того ученик был еси.

Обручает ти Христос, вместо риз страстных одеяние славы даруя, и возрождения одежду.

Поустник постнический прежде бывый терпелив, послежде, киприане всехвальне, свидетель истины был еси.

*Богородичен:*

Господьственно и истинно тя Богородицу вернии почитаем: ты бо Бога родила еси плоть бывша, всенепорочная.

*Седален, глас и~. Подобен:*
Премудрости.

Наказан в прелести прилежно, яко павел зван бысть с небесе, крестом наставляемь к свету знания: (с. 55) честныя бо Девы любовию разжигаемь, тоя ради сочетался еси зиждителю человеков. тем обличив немощь вражию, с нею сподобился еси лику мучеников. киприане архиереев удобрение, моли Христа Бога, грехов оставление подати чествующым любовию святую память твою.

*Дважды.*

*Слава, и ныне, Богородичен:*

В напасти многоплетенныя впад, от враг видимых и невидимых, бурею одержимь безчисленных согрешений моих: и яко к теплому заступлению и покрову моему, чистая, ко пристанищу притекаю твоея благости. темже, пречистая, из тебе воплощенному без семене молися прилежно о всех рабех твоих, непрестанно молящихтися, Богородице пречистая, молящи его присно согрешений оставление даровати воспевающым достойно славу твою.

*Крестобогородичен:*

Агнца и пастыря и избавителя агница зрящи на кресте, восклицаше плачущи, и горько рыдающи, вопияше: мир убо радуется, приемля тобою избавление, утроба же моя горит, зрящи твое распятие, еже терпиши за милосердие милости, долготерпеливе Господи, милости бездно, и источниче неисчерпаемый, умилосердися, и даруй согрешений оставление верою поющым божественныя страсти твоя.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Возбнув, богогласе, от неистовства перваго, демонскую лесть, и душетленную прелесть всю обличил еси, и радуяся взывал еси: слава силе твоей Господи.

Доблественно иустина укрепляема, и чистую Деву и (с. 56) обрадованную зело молящи, сетей избеже и козней же вражиих.

укрепляема верою твоего жениха, и крестною силою одеяна, демоны неятна вопиющи пребыла еси: слава силе твоей, Господи.

*Богородичен:*

Иже естеством свободен сый, образом раба обнища богатством благости, Мати приснодево, из тебе по впостаси все приемь человечество.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения, верою воспевающыя тя.

Поборницу имущи яве чистую Богоматерь, обогащшися иустино, честное девство сохранила еси невредно.

Одушевленный Христов и краснейший образ, почтим иустину, сокровенную доброту, и некрадомое возложение.

Невеста Христова присная и нескверная, страданием и пощением восприемши праведно сугуб венец носит.

*Богородичен:*

ум ангельский и человеческий не может сказати неизреченнаго и преславнаго чудесе рождества твоего, всечистая.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Злобы дна преисподняго дошел еси, к крайнейшей же паки добродетели, отче, возшел еси на высоту, преславно изменився божественным крещением.

Был еси служитель демонов первее, но Христов богоявленный ученик показался еси, присною любовию желание возлюбив последнее. (с. 57)

Многия ты владыце привел еси мученики, куплей величайшую являя, кровию малейшею царство небесное, богомудре, купити.

*Богородичен:*

Расторгни моя пленицы согрешений, богоневесто, греховнаго закона, жизни законом свободу дарующи, Владыку закона рождшая.

*Кондак, глас а~. Подобен:*
Лик ангельский:

*От*
художества волшебнаго обратився, богомудре, к познанию божественному, показался еси миру врачь мудрейший, исцеления даруя чествующым тя, киприане со иустиною: с неюже молися человеколюбцу владыце, спасти душы нашя.

*Икос:*

Целений твоих, святе, дарования мне низпослав, и недугующее мое сердце гноем греховным, молитвами твоими исцели: яко да слово пения от скверных устен моих ныне принесу ти, и воспою болезни твоя, яже показал еси, священномучениче, покаянием добрым и блаженным, и Богу приближающимся. того бо удержан рукою, направился еси яко по лествице к небесным, непрестанно моляся спасти душы нашя.

*Песнь з~. Ирмос:*

Спасый во огни авраамския твоя отроки, и халдеи убив, яже правда праведно уловляше: препетый Господи, Боже отец наших, благословен еси.

На священноначальство вшед, священнейший образ, священноначальником себе и правило явил еси, взывая: препетый Господи Боже отец наших, благословен еси.

Живоначальныя тебе десницы истинно изменение, отче, нашедшее, мудра тя сотвори боговещателя поюща: препетый Господи Боже отец наших, благословен еси.

оружие непобедимое нам на противнаго, блаженне, (с. 58) ты явился еси, того обличая лести, поющым: препетый Господи Боже отец наших, благословен еси.

*Богородичен:*

Небеснии лицы, и пренебеснии собори, песнословят из тебе, Богородице, рожденнаго, зовуще: препетый Господи Боже отец наших, благословен еси.

*Песнь и~. Ирмос:*

Веселися, иерусалиме, торжествуйте любящии сиона: царствуяй бо во веки Господь сил прииде, да благоговеет вся земля от лица его, и да вопиет: благословите, вся дела господня, Господа.

Премудро еллинския мудрости небрегл еси, славне, апостолов же божественное вещание, духом бряцаемо, отче, и огненными языки ясно изглашаемо, вопиял еси: благословите, вся дела господня, Господа.

Востекл еси на высокая и премирная светло селения, Христу кровию яко жертвою непорочною приносимь, отче, заколение живо, приятно и благоугодно, воспевая: благословите, вся дела господня, Господа.

Побеждаеми от в тебе всельшияся благодати, демонстии полцы отгоняются, и отбегают страсти недугующих, богомудре, вернии же божественнаго света насыщаемся, вопиюще: благословите, вся дела господня, Господа.

*Богородичен:*

Ликуют со ангельскими, пречистая, силами о рождестве твоем, Богомати, и Богородицу верою тя именующии: ты бо Владыку и избавителя нам родила еси, емуже поем: благословите, вся дела господня, Господа.

*Песнь ф~. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси. тем тя вси величаем.

Свыше нас благочестно поющих тя, назираеши (с. 59) божественною благодатию, твоими молитвами богоглагольниче, и оружием благоволения венчавая, мир и спасение даруй нам, яко священноначальник божественнейший.

Течение исцелений обильно персть твоя любящым тя воздает: тебе же киприане, жены богоносны яко божественно сокровище приемлют, и усердно являют сокровеннаго, да вси тебе насладимся.

Направити наше ко Христу, пребогате, шествие деянием, и богоугодным житием, и чистейшим очищением, сущо божию тихость умоли, яко иерарх сострадательнейший.

*Богородичен:*

укрепи нашу душевную немощь, Богомати, силою твоею, разреши тяготу, пресвятая, налагаемую рабом твоим, миру правды солнце несказанно возсиявшая.

*Светилен. Подобен:*
Жены, услышите:

В волхвах несосужденна, и единаго пребольша, пременшаго нрав, и попалившаго книги наставляющыя ко прелести, и свидетельства венец страннолепно приемшаго, киприана похвалим, страдальцев зерцало.

*Богородичен:*

Древле божества надеждею прельстивый мя злокозненный, плотным предложением премудренно паки прельщается, от Девы возсиявшаго: и сице осуждение плотное плотию разрешися, смерти умертвившейся.

*На стиховне октоиха. Слава, глас и~:*

Иже злобы прежде опасный поборник, церкве послежди истинный учитель, иже служитель прелести идолов, священноначальник веры явися, и блудный целомудрен, честныя ради девы: обоих молитвами спаси ны, Господи. (с.60)

*И ныне, Богородичен, или крестобогородичен.*

*Подобен: О*
преславнаго чудесе!

Что зримое видение, * еже моима очима видится, о Владыко; содержай, всю тварь, * на древе воздвижен быв, * и умираеши всем даяй жизнь, * Богородица плачущи глаголаше, * егда узре на кресте возносима, * из нея неизреченно возсиявшаго * Бога и человека.

*На литургии, блаженна октоиха, на д~. И святых песнь г~-я, на д~. Прокимен, глас з~:*
Честна пред Господем: *Стих:*
Что воздам: *Апостол к тимофею, зачало с~п. Аллилуиа, глас в~: Стих:*
Священницы твои облекутся: *Евангелие иоанна, зачало л~з. Причастен:*
В память вечную:

*Служба святаго андреа поется на повечерии.*

*Стихиры, глас и~. Подобен: О*
преславнаго чудесе!

О преславнаго чудесе, * яко во изступлении ума, * совершися духовная мудрость * в тебе, отче андрее: * вся бо уметы вменил еси, * да Христа приобрящеши, * и царство небесное возлюбил еси, * еже и получил еси: ныне со ангелы стоя, святе, * молися о чтущих прилежно память твою.

О преславнаго чудесе, * плотску сердцем, * безплотныя показал еси, * и сокровенная открыл еси * угоднику твоему андрею, * бывшему юроду тебе ради, * и земныя страсти претерпевшему, * крест вземшему, * и последовавшу тебе владыце и Богу. * егоже молитвами, Христе Боже, яко милостив, спаси душы нашя. (с. 61)

О преславнаго чудесе, * в бреннем теле ходя на земли, * тебе ради Господи, * яко безплотен пребывая, угодник твой андрей велие нестяжание стяжа, * обещанных твоих возжелев, * егоже ни око виде, ни ухо слыша, * ни на сердце человека взыде, * уготованных любящым тебе: * того молитвами * спаси душы нашя яко милостив.

*Слава, глас з~:*

До небесе восхищен был еси, и неизреченныя глаголы слышав, невидимая же увидел еси, и честнаго креста образ видев, с любовию того целовал еси, и божественныя сладости исполнился еси, и райская благая откровена тебе быша: от молнии изтканною ризою облеклся еси, Христу последовав, святе андрее досточудне.

*Тропарь, глас а~:*

Глас апостола твоего павла услышав глаголющь: мы юроди Христа ради, раб твой андрей юрод бысть на земли тебе ради, Христе Боже. темже ныне память его почитающе, тебе молимся, Господи, спаси душы нашя.

*Канон святому.*

*Глас д~. Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

Отверзи мои устне, подвигни мой язык, и исправи мой смысл, вся умудряяй, Боже, да похвалю угодника твоего андреа, юрода бывшаго на земли тебе ради.

Андрее блаженне, ты измлада Христа возлюбил еси, и к нему единодушно возжелел еси: како же тя по достоянию похвалим, на диавола вооружившася, и сего козни победивша силою Христовою; (с. 62)

Молитвами Богу моляся, и диаволу досаждая, и многаго его толцания в двери хижины твоея аще вмале и устрашився, но неподвижен умом пребыл еси, силою Христовою укрепляемый.

*Богородичен:*

О пресвятая госпоже Дево Богородице! покрый ны чудным твоим омофором, и сохраняй град твой от бед и скорбей, якоже тя преблаженный виде андрей, во влахернстей церкви молящуюся.

*Песнь г~. Ирмос:*

Твоя песнословцы, Богородице, живый и независтный источниче, лик себе совокупльшыя духовно утверди, в божественней твоей славе, венцев славы сподоби.

Со ефиопом брався, победил еси того, от Христа дерзновение приим, многу печаль демоном сотворил еси, святым же ангелом веселие и радость: с нимиже ныне водворяешися.

Во сне Христа прежде видел, еси, на демоны тя укрепляюща, и венец тебе подающа, и со ефиопом братися поучающа: ныне же не сновидением, но в неизреченнем свете славы его видя, за ны молися.

Христа послушал еси повелевшаго тебе юроду быти, и царство небесное обещавша: тому последовав, неизреченная благая его восприял еси, андрее досточудне.

*Богородичен:*

Прииди ныне во славе в церковь твою, Богородице, с соборы святых, якоже тя виде святый андрей, на воздусе светле за Христианы молящуюся, и подаждь нам, госпоже, велию милость.

*Седален, глас и~:*

узы и железы связан в церкви седя, андрее, многи страхи от демонов под\ъял еси, и помощника себе обрел еси, апостола Христова, возлюбленнаго иоанна, иже (с. 63) повеле тебе терпети Христа ради. с нимже ныне водворяешися, за ны молися чтущыя память твою.

*Слава, и ныне, Богородичен:*

В напасти многоплетенныя впад, от враг видимых и невидимых, бурею одержимь безчисленных согрешений моих, и яко к теплому заступлению и покрову моему, чистая, ко пристанищу притекаю твоея благости. темже, пречистая, из тебе воплощенному безсеменно, молися прилежно о всех рабех твоих, непрестанно молящихтися, Богородице пречистая, молящи его присно, согрешений оставление даровати воспевающым достойно славу твою.

*Крестобогородичен:*

Агнца и пастыря и избавителя агница зрящи на кресте, восклицаше плачущи, и горько рыдающи вопияше: мир убо радуется, приемляй тобою избавление, утроба же моя горит, зрящи твое распятие, еже терпиши за милосердие милости, долготерпеливе Господи, милости бездно и источниче неисчерпаемый, умилосердися и даруй согрешений оставление верою поющым божественныя страсти твоя.

*Песнь д~. Ирмос:*

Седяй в славе на престоле божества, во облаце легце прииде Иисус пребожественный, нетленною дланию, и спасе зовущыя: слава, Христе, силе твоей.

Седяща на престоле Христа царя видел еси, горькия сея жизни образ разсмотрил еси, горчайшь пелыни сущий. потом же нетленныя сладости вкус приял еси.

Тогда во сне и в восторзе Христа видел еси, ныне же со безплотными силами водворяяся, славу божию видиши непостижимую и неизглаголанную: поминай нас, андрее, чтущих память твою.

*От*
видения разумов уверившагося андреа (с. 64) похвалим, вернии, на земли бывша юрода Христа ради, на небесех же ныне премудра духовною благодатию, со ангелы предстояща всех Богу.

*Богородичен:*

Кто изглаголати может твоего рождества таинство; или кто исповесть твоея молитвы силу; аще не бы сама ты показала еси андрею юродивому в церкви влахернстей честный твой покров.

*Песнь е~. Ирмос:*

ужасошася всяческая о божественней славе твоей: ты бо, неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

удивление бысть всем видящым андреево житие: на сметьищи легание, и посреде града обнажение, и колесничное попрание. но сия вся бысть ему пути правление в небесное царствие.

удивишася вси видящии терпение твое: мученицы бо во едино время страсть претерпеша: ты же вся дни живота твоего злыя муки терпел еси, в небесное царство желая вселитися, еже получив ныне, радуешися безконечною радостию.

Сокровенная быша тебе откровена, и вся безплотныя аки плотския видел еси, ничтоже бо земных возлюбил еси. темже и небесная врата отверзошася тебе, в неизглаголанную радость Господа твоего, блаженне, вшел еси.

*Богородичен:*

Поют тя чини ангельстии, и славят тя земных роди: ты бо, небесная царице, андрею явилася еси, покрывающи люди в церкви нетленным твоим покровом, за вся поющыя тя непрестанно молящися. (с. 65)

*Песнь з~. Ирмос:*

Божественное сие и всечестное совершающе празднество, богомудрии, Богоматере, приидите, руками восплещим, от нея рождшагося Бога славим.

Апостола павла исполнися глас на тебе, отче: слово крестное погибающым убо юродство вменися, тебе же спасающемуся сила божия бысть, андрее всехвальне.

Христов глас исполнися на тебе реченный: блажени нищии духом, яко тех есть царство небесное. ты бо обнищал еси духом, и царство небесное восприял еси.

Епифаниа иногда юношу суща, на путь правый наставил еси. емуже и прорекл еси архиерею быти, и люди учити: вся бо будущая, яко пред очесы сущая видел еси.

*Богородичен:*

Припадаем тебе, Богородице, мы грешнии, да и на нас ныне простреши невидимый покров твой, к сыну твоему и Богу нашему да принесеши молитвы твоя за ны, якоже тя древле андрей виде.

*Кондак, глас д~. Подобен:*
Вознесыйся:

Во юродство претворився волею, мира сего красоты отнюд возненавидел еси, плотская мудрования увядил еси постом и жаждею, и зноем и студению мраза, от дождя и снега, и от прочия воздушныя тяготы никогдаже уклонився, очистил еси себе яко злато в горниле, андрее блаженне.

*Икос:*

Приидите Христолюбцы, приидите нищелюбцы, восхвалим блаженнаго страдальца, премудраго андреа, бывша юрода Христа ради, волею мир и яже в нем уметы вменивша по апостолу, и во след Христа усердно потекша, плоть же свою постом и жаждею и зноем, и дождем и (с. 66) снегом, воздушною тягостию смиривша, душу же от страстей свободну соблюдша, и светлу добродетельми соделавша, и небесное житие со всеми святыми вечно наследовавша, и молящася Христу Богу о чтущих его верою и любовию. к немуже возопиим: радуйся, угодниче Христов андрее блаженне.

*Песнь з~. Ирмос:*

Не послужиша твари богомудрии, паче создавшаго: но огненное прещение мужески поправше, радовахуся, поюще: препетый отцев Господь и Бог, благословен еси.

Ничтоже изволив любити на земли паче зиждителя, но посреде храмов скитаяся, блаженне андрее, радовался еси, поя: препетый отцев Господь и Бог благословен еси.

Не пощаде плоти своея, но предаде ю на подвиги и труды, и нуждное пребывание. тем козни демонския мужески попра блаженный андрей, поя: препетый отцев Господь и Бог благословен еси.

Ничтоже земныя славы восхотел еси, Христа же паче возлюбил еси, блаженне андрее, и к нему востекл еси радуяся, болезней твоих приемля воздаяние, и поя присно: благословен Бог отцев наших.

*Богородичен:*

Блаженне андрее, молися и ныне царице Богородице, юже видел еси за мир молящуюся, да нас покрыет непобедимою своею милостию: тоя бо покровом вси вернии сохраняемся.

*Песнь и~. Ирмос:*

отроки благочестивыя в пещи рождество Богородичо спасло есть, тогда убо образуемое, ныне же действуемое, вселенную всю воздвизает пети тебе: Господа пойте дела, и превозносите его во вся веки.

Богатаго умерша иногда видел еси, с видимою (с. 67) честию провождаема, невидимо же зле сводима во глубину адову, блаженне андрее, и о нем плачася, и моляся Господу.

Безплотнаго ангела, печалующаго о погибели души богатаго, в житии сем не покаявшася, от печали пременил еси, андрее блаженне, с нимже поеши: Господа пойте дела, и превозносите его во вся веки.

Сребролюбца монаха видел еси, от злаго змия стужаема, андрее блаженне, и того от сребролюбнаго недуга избавив, вразумил еси пети, и превозносити Господи во вся веки.

*Богородичен:*

*От*
андреева видения покров твой уведевше, царице Богородице, молимся тебе прилежно: покрый ны милостию твоею, поющыя сына твоего, и превозносящыя его во вся веки.

*Песнь ф~. Ирмос:*

Всяк земнородный да взыграется, духом просвещаемь, да торжествует же безплотных умов естество, почитающее священное торжество Богоматере, и да вопиет: радуйся, всеблаженная Богородице, чистая приснодево.

По Христову словеси, за биющыя тя молился еси святе: темже небесная врата отверзста, и душы праведных во образе ластовиц летающыя, видел еси: с нимиже ныне водворяешися, андрее блаженне.

Христа Бога истинно возлюбив, тебе самаго отверглся еси, и тому последовал еси, якоже он рече: любяй душу свою спасти, погубит ю. темже душу твою в жизнь вечную соблюл еси, достохвальне святе андрее.

Великая и преславная ныне сбышася тебе в небеснем царствии, аще и юрод был еси миру, но Христу мудр явился еси, достохвальне: призирай с небеснаго круга на ны, почитающыя память твою. (с. 68)

*Богородичен:*

Всяк земнородный покрывается покровом твоим, преславная заступнице Богородице, якоже блаженный андрей тя виде за мир молящуюся несозданному существу, в созданное естество от тебе облекшемуся.

