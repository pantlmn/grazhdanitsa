<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 598)

*Месяца тогоже в и~-й день.*

*Преставление преподобнаго отца нашего амвросиа, старца оптинскаго и всея россии чудотворца.*

*На велицей вечерни.*

Блажен муж: *а~-й антифон.*

*На*
Господи воззвах, *стихиры на и~, глас и~.*

*Подобен: О*
преславнаго чудесе:

Днесь светло торжествует свято-введенская пустынь, прославляющи своего великаго молитвенника преподобнаго старца оптинскаго амвросиа чудотворца, иже зде подвизася ревностно и возшед на лествицу духовную, просиял есть яко светильник огнезрачный по всей земли российстей.

Приидите вернии людие, воздадим достойное поклонение ныне прославленному старцу божию и согласно воспоим ему: преподобне отче наш амвросие, (с. 599) молитвенниче наш пред\ престолом царя небеснаго, не забуди нас, убогих чад твоих, чающих твоея щедрыя помощи, и избави нас от всякия нужды и печали.

Что тя наречем, преподобне амвросие, в подвизех бо возшел еси на гору святости и совершенства, яко земный ангел и человек небесный, ныне же радуешися и веселишися в чертозех царя царствующих и тамо зриши славу и доброту неизреченную и с горними силами непрестанно воспеваеши трисвятую песнь Богу в Троице славимому.

Празднующи память богоноснаго амвросиа великаго старца оптинскаго, всероссийскаго наставника благочестия, воспойте людие песнь новую, блажен еси, преподобне отче наш, сотворивый вся заповеданная Христом, ныне бо ты прославляемь в совете святых, созерцаеши славу вседержителя Бога, прославляющаго прославльших его.

*Ины стихиры, глас в~: Подобен:*
Егда от древа.

Преподобне отче амвросие, кто исповесть труды и болезни твоя, яже понесл еси ради царствия небеснаго; и был еси образ терпения и смирения, кротости и воздержания, целомудрия и послушания, темиже обогатил еси душу твою и стяжал еси дары духа всесвятаго имже всяка душа живится.

Благословлял еси Господа на всякое время в радости и печали земнаго жития, всегда хвала его бысть (с. 600) во устех твоих, да услышат кротцыи и немощствующии глас твой и возвеселятся, взыскал бо еси Господа и услыша тя, и от всех скорбей твоих избави тя, приступим и мы, братие, к Богу и просветимся, и лица наша не постыдятся.

Святый угодниче божий, веры православныя ревнителю, сосуде благодати избранный, дивным житием твоим пустынь оптина прославися и вси концы земли нашея возрадовашася, тебе бо вси стяжахом стену и утверждение, молися присно ко Господу всемилостивому Богу нашему, да спасет душы нашя.

Богоблаженне отче амвросие, суетная и ложная мира сего отвергл еси, непоколебимо облекийся в ризы монашеския, препобедил еси в себе ветхаго человека, угасив разжженныя стрелы вражия, душу свою яко зеницу ока соблюл еси невредиму, темже тя вси ублажаем.

*Слава, глас а~:*

Приидите монахов множество, хвалебными песньми память почтим богоноснаго старца амвросиа, оптины пустыни украшение, се бо яко финикс насажденный в дому божием процвел и возблагоухал есть яко цвет неувядаемый, и ныне предстоит пред\ царем небесным, моляся о душах наших.

*И ныне, Богородичен:*
Всемирную славу:

*Вход, прокимен дне, и чтения г~.*
(с. 601)

*Премудрости соломоновы чтение.*

[Главы е~ и з~] Праведницы во веки живут, и в Господе мзда их, и попечение их у вышняго. Сего ради приимут царствие благолепия, и венец доброты от руки господни: и зане десницею покрыет я, и мышцею защитит их. Приимет всеоружие рвение свое, и вооружит тварь в месть врагом. Облечется в броня правды, и возложит шлем, суд нелицемерен. приимет щит непобедимый, преподобие: поострит же напрасный гнев во оружие: споборет же с ним мир на безумныя. Пойдут праволучныя стрелы молниины, и яко от благокругла лука облаков, на намерение полетят. И от каменометныя ярости исполнь падут грады: вознегодует на них вода морская, реки же потопят я нагло. Сопротив станет им дух силы, и яко вихор развеет их: и опустошит всю землю беззаконие, и злодейство превратит престолы сильных. Слышите убо, царие и разумейте, навыкните судии концев земли. Внушите, держащии множества, и гордящиися о народех язык: яко дана есть от Господа держава вам, и сила от вышняго.

*Премудрости соломоновы чтение.*

[Глава г~] Праведных душы в руце божией, и не прикоснется их мука. Непщевани быша во очесех безумных умрети, и вменися озлобление исход их: и еже от нас шествие, сокрушение, они же суть в мире. Ибо пред\ лицем человеческим, аще и муку (с. 602) приимут, упование их безсмертия исполнено, и вмале наказани бывше, великими благодетельствовани будут: яко Бог искуси их. и обрете их достойны себе. Яко злато в горниле искуси их, и яко всеплодие жертвенное прият я. И во время посещения их возсияют, и яко искры по стеблию потекут. Судят языком и обладают людьми, и воцарится Господь в них во веки. Надеющиися нань, разумеют истину, и вернии в любви пребудут ему: яко благодать и милость в преподобных его, и посещение во избранных его.

*Премудрости соломоновы чтение.*

[Глава д~] Праведник, аще постигнет скончатися, в покои будет. Старость бо честна не многолетна, ниже в числе лет исчитается: седина же есть мудрость человеком, и возраст старости житие нескверное. Благоугоден Богови быв, возлюблен бысть, и живый посреде грешник преставлен бысть: восхищен бысть, да не злоба изменит разума его, или лесть прельстит душу его. рачение бо злобы помрачает добрая, и парение похоти пременяет ум незлобив. Скончався вмале, исполни лета долга: угодна бо бе Господеви душа его: сего ради потщася от среды лукавствия. Людие же видевше, и не разумевше, ниже положше в помышлении таковое: яко благодать и милость в преподобных его, и посещение во избранных его. (с. 603)

*На литии стихира храма: и святаго, глас з~.*

Преподобне отче наш амвросие, всея россии наставниче богомудрый, жезле немощных и страждущих, образе веры и благочестия, проповедниче смирения и терпения, молитвенниче за отечества наше православное, днесь ублажаем честную твою память, с верою и любовию притекающе взываем ти дерзновенно: моли Христа Бога спастися душам нашым.

*Слава, глас и~.*
Приидите, вернии людие:

*[писана на Господи воззвах]*

*И ныне, Богородичен:*
Безневестная Дево:

*На стиховне стихиры, глас е~.*

*Подобен:*
Радуйся, живоносный кресте:

Песнь воспоим людие учителю душеспасительнаго жительства, источнику любве Христовой, великому старцу амвросию, монахов путеводителю, алчущих питателю, бедствующым помощнику, всем Христианом прибежищу: приими, угодниче божий, нашя моления, верных чад твоих. чтущих святую память твою.

*Стих:*
Честна пред\ Господем смерть преподобных его.

Празднующе, преподобне отче, святую память твою, благодарную песнь воспеваем ти, ты бо веси нужды нас чад твоих, обремененных скорбьми многими, помогаеши нам силою свыше и ограждаеши яко щит от всяких демонских нахождений, низпосылая велию милость. (с. 604)

*Стих:*
Блажен муж бояйся Господа, в заповедех его восхощет зело.

Притецем, братие, к источнику света истины богоблаженному амвросию, просветимся его учениями духовными и с верою возопиим купно: приими нашя молитвы и избави нас от всяких зол и скорбей.

*Слава, глас и~:*

Наставниче всех приходящих к тебе, отче наш амвросие, любве насадителю, нищих кормителю, жаждущих напоителю, грешников добрый исправителю, неверных вразумителю, призри на нас чад твоих, чтущих святую память твою.

*И ныне, Богородичен:*
Безневестная Дево.

*Тропарь, глас е~:*

Яко к целебному источнику притекаем к тебе, амвросие отче наш, ты бо на путь спасения нас верно наставляеши, молитвами от бед и напастей охраняеши, в телесных и душевных скорбех утешаеши, паче же смирению, терпению и любви научаеши, моли человеколюбца Христа и заступницу усердную спастися душам нашым.

*На утрени,*

*На*
Бог Господь: *тропарь дважды.*

*Слава, и ныне, Богородичен:*

*По а~-м стихословии седален, глас и~:*
(с. 605)

Церковь святая ныне празднует твою честную память, отче наш амвросие, почитающи подвиги твоего земнаго жития, ты бо явился еси воистинну яко река благодати духа святаго, врачуя немощи телесныя и душевныя всех прибегающих к тебе с верою и надеждою. тем взываем тебе непрестанно: молися Христу Богу о спасении душ наших.

*Слава, и ныне, Богородичен:*

упование и прибежище Христианом, Богородице приснодево марие, не презри уповающих на тя, рабов твоих, требуем во всегда твоея помощи и заступления, яко Мати зиждителя всех Христа Бога нашего: тем и величаем рождество твое, пречистая, и вопием: радуйся, богорадованная владычце: радуйся, спасение душам нашым и велия милость.

*И чтение от жития.*

*По в~-м стихословии седален, глас а~:*

Любовию Христовою привлекл еси вся концы земли нашея и учил еси доброму Христианскому жительству, терпение и смирение насаждая в душах алчущих спасения. наипаче помогаеши нам, предстоя ныне у царя царствующих и Владыки жизни вечныя, да помилует недостойных раб своих и спасет душы нашя.

*Слава, и ныне: Богородичен:*

Тя, пресвятая Богородице, ангели поют непрестанно, яко содетеля тех и Бога нашего несказанно во (с. 606) чреве твоем заченши, родила еси неискусомужно во спасение наше и избавление: егоже и молиши присно, сущым на земли здравие даровати, и миру всему умирение. темже и зовем ти: радуйся, всех родов веселие: радуйся, Дево, Христиан похвало.

*По полиелеи седален, глас и~:*

Достойно восхвалим, братие, подвиги всея россии чудотворца преподобнаго отца нашего амвросиа, возшедшаго на высоту лествицы духовныя и прославльшаго Бога совершенством добродетелей душеспасительных, и паки воспоим со умилением сердец наших, зовущих: радуйся, амвросие. отче святый, добрый наставниче благочестия.

*Слава, и ныне: Богородичен:*

Дево пренепорочная и неискусобрачная марие, призри и посети рабов твоих, верно поющих и хвалящих тя во храме твоем, препетая: радуйся, богоблагодатная Богородице всепетая: радуйся спасение наше и утверждение: радуйся, просветившая род наш светоносным рождеством сына твоего и Бога нашего, имже искоренися лесть бесовская: радуйся, совокупившая дольная небесным. радуйся, невесто неневестная.

*Степенна, а~-й антифон д~-го гласа.*

*Прокимен:*
Честна пред\ Господем смерть преподобных его.

*Стих:*
Что воздам Господеви о всех, яже воздаде ми;

*Евангелие от матфеа, зачало м~г.*
(с. 607)

*По н~-м псалме стихира, глас з~.*

Богоносный отче наш амвросие, в Христоподражательном житии своем стяжал еси плоды духовныя, любовь, мир, радость, долготерпение, благость, милосердие, веру, кротость, воздержание, плоть распяв со страстьми и похотьми, тяготы других понесл еси и тако исполнил еси закон Христов, достоблаженне отче, молися о спасении душ наших.

*Канон Богородицы и святаго, глас и~.*

*Песнь а~.*

*Ирмос:*
Колесницегонителя фараоня погрузи чудотворяй иногда моисейский жезл крестообразно поразив и разделив море: Исраиля же беглеца пешеходца спасе, песнь Богови воспевающа.

Церковь ныне торжествует, светло празднующи твою святую память, и с радостию воспевает ти хвалебную песнь, славящи Господа, дивнаго во святых своих.

Познал еси сладость жизни во Христе и необинуяся оставил еси прелесть земных благ и суету мира, всего себе покорив Богу.

Кто изочтет подвиги твоя, яже понесл еси ради царствия небеснаго, в пении, бдении и пощении утверждая дух свой.

Восходил еси от силы в силу в доброделании заповедей Христовых и стяжал еси дар духа святаго, егоже действием спасл еси многия душы Христианския. (с. 608)

*Богородичен:*

Богородице приснодево, марие, простри ми милостивне десницу на помощь, умоляющи сына твоего и Бога: яко уязвлен есмь люте, и на тя точию надежду мою положих, ты мя ущедри.

*Катавасиа:*
Отверзу уста моя:

*Песнь г~.*

*Ирмос:*
утверждей в начале небеса разумом, и землю на водах основавый, на камени мя, Христе, заповедей твоих утверди, яко несть свят паче тебе, едине человеколюбче.

Послушанием совершенным отверглся еси воли своея и тем страсти существа падшаго адама отринул еси, всего себе предав водительству богомудрых старцев и отцев пустыни, иже и возрасти тя в меру возраста духовнаго.

Целомудрия красоту стяжала есть твоя чистая душа, силою покаяния совлекшися ветхаго человека и в духовном преуспеянии облекшися во Христа.

Богатства тленнаго мира возненавидел еси и был яко странник и пришелец на земли, взыскуя града небеснаго, темже домовладыка введе тя в чертог славы своея.

Христос Бог обогати тя даром чудес и многия болезни страждущих исцелил еси, не остави нас, чающих от тебе благодатную помощь.

*Богородичен:*

Надежда и упование наше, владычце мира, благая помощнице, спаси и в крепости рог вознеси (с. 609) православных и люди нашя от всяких бед и от различных обстояний свободи.

*Седален, глас д~:*

Лик монахов ныне славословит тя, преподобне отче наш амвросие, ублажая честную память твою, и вся обитель в радости торжествует, почитающи твое чистое в добродетелях житие и множество чудотворений, тобою произливаемых, темже мы вси вкупе вопием: спасай нас молитвами твоими, амвросие, отче наш.

*Дважды.*

*Слава, и ныне, Богородичен:*

Под\ твое благоутробие притекающе, молим, Богородице Дево, не презри рыдания нашего и молитвы, но ускори избавити от бед и скорбей люди без\ъответныя: ты бо едина еси известнейшее Христианом упование, и к тебе прибегающе вси спасаемся.

*Песнь д~.*

*Ирмос:*
Ты моя крепость, Господи, ты моя и сила, ты мой Бог, ты мое радование, не оставль недра отча, и нашу нищету посетив. тем с пророком аввакумом зову ти: силе твоей слава, человеколюбче.

Избранный сосуд духа святаго был еси и токи чудес излил еси, приими нашя молитвы и исцели нас от ран греховных и страстей.

Познавый силу молитвы во спасение души, научи нас душеполезно молитися ко избавителю всех милостивому спасу. (с. 610)

Веру истинную православную утверди в людех твоих, чтущих тя яко ревнителя Христова.

Что воздадим ти, преблаженне отче наш, за вся яже воздал еси нам, чадом твоим, чтущым твою честную память.

*Богородичен:*

Из твоих пречистых чресл, богородительнице, слово божие произыде несказанно, егоже об\ъемши, от зол избавити умоли зовущих: слава силе твоей, Господи.

*Песнь е~.*

*Ирмос:*
Вскую мя отринул еси от лица твоего, свете незаходимый, и покрыла мя есть чуждая тьма окаяннаго, но обрати мя, и к свету заповедей твоих пути моя направи, молюся.

Светом учения Христова просвещенный, мрак заблуждения греховнаго отмел еси, настави во свете повелений божиих и нас, омраченных страстьми.

Новая свеща возсия тобою, отче, на земли российстей, озаряя светом любве божественныя вся дольная. просвети, богоносе, нас, недостойных чад твоих, светом заповедей Христа.

Возлюбил еси ближняго и под\ъял еси его бремя грехов и скорбей, да узрит свет истины и исправит стопы своя к деланию заповедей Христовых. (с. 611)

унаследовал еси царство небесное, идеже празднующих глас непрестанный и безконечная сладость зрящих лица доброту Бога неизреченную.

*Богородичен:*

Нескверная агница и богоотроковице марие, твоими молитвами укрепившися, святии победиша бесовския силы: темже и нам, уповающым на тя, скоро предстани в помощь, да посрамятся и падут вси, являющии рабом злая.

*Песнь з~.*

*Ирмос:*
Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Крепкое заступление буди всем, притекающым к твоей помощи в недузех и печалех, отче наш амвросие, оптинския обители великий старче.

Избави нас от коварства лукавых духов и изведи из глубины греховныя, да очистит нас Христос Бог от беззаконий наших и спасет душы нашя.

Како рцем твоя благодеяния людем, страждущым и уничиженным; како воспоим ти благодарственную песнь; приими ныне песнь хвалебную недостойных чад твоих.

Посети нашя немощи по милости твоей, исцели язвы духовныя силою данною ти свыше благодати, да востанем от мертвеннаго сна греховнаго. (с. 612)

*Богородичен:*

Песнословяще, чистая, из утробы твоея воплощшагося, тя славословим, яко божию матерь.

*Кондак, глас в~:*

Завет пастыреначальника исполнив, старчества благодать наследовал еси, болезнуя сердцем о всех с верою притекающих к тебе, темже и мы, чада твоя, с любовию вопием ти: отче святый амвросие, моли Христа Бога спастися душам нашым.

*Икос:*

Доброзрачное житие показал еси и своими добродетельми озарил еси всю землю русскую, привлекл еси к себе вся концы отечества нашего, окормляя неизчетную паству верных чад твоих, ихже с любовию призрел еси яко отец чадолюбивый и милостивый. темже стекшися в день преставления твоего, во умилении зовем: радуйся, подвижниче благочестия, восприемый богатыя дары духа всесвятаго: радуйся, высото смирения и терпения, имиже научаеши верных чад своих: радуйся, древо плодоносное, имже напитал еси множество алчущих жизни вечныя: радуйся, цвете благоуханный любве божественныя, еюже утешаются скорбящии и болезнующии. радуйся, источниче приснотекущий чудес и благотворений, от нихже болящии исцелевают и гибнущии спасаются: радуйся, дерзновенный ходатаю наш пред\ праведным судиею: радуйся, помощниче наш преславный во всех (с. 613) обстояниих. радуйся, богомудре амвросие, великий старче всероссийский.

*Песнь з~.*

*Ирмос:*
Божия снизхождения огнь устыдеся в вавилоне иногда. сего ради отроцы в пещи радованною ногою, яко во цветнице ликующе, пояху: благословен еси, Боже отец наших.

Преселился еси в горния чертоги и тамо зриши славу неизреченную превечнаго Бога, зовя: благословен еси, Боже отец наших.

В сонме святых угодников ныне прославляеши премудраго творца и Господа сил, воспевая: благословен еси, Боже отец наших.

С лики ангелов и архангелов предстоиши пред\ лицем вседержителя и тамо немолчно поеши: благословен еси, Боже отец наших.

Вниде в радость Господа, яко добрый и верный раб его был на земли, и ныне на небесех взываеши: благословен еси, Боже отец наших.

*Богородичен:*

Виждь, владычце, души моея злосмрадныя раны ихже самохотне под\ъях окаянный, и не могу приложити пластыря, но еле жив сый вопию: милостива мне врача всех и Бога матерними твоими молитвами сотвори, яко да воспою ти: благословен, пречистая, плод твоего чрева.

*Песнь и~.*

*Ирмос:*
Седмерицею пещь халдейский мучитель богочестивым неистовно разжже, силою же лучшею спасены сия видев, творцу (с. 614) и избавителю вопияше: отроцы, благословите, священницы, воспойте, людие, превозносите во вся веки.

Церковь ныне ликовствует, празднующе блаженную память твою, достохвальне отче, и с радостию поет: да благословит вся тварь Господа и превозносит его во веки.

Собрашася ныне в обители святей монахов множество, ублажающих твою честную память и поющих с радостию: да благословит вся тварь Господа и превозносит его во веки.

Пастырие и учителие стекошася в сей град обительный, идеже в добродетелех ты процвел еси, поя: да благословит тварь вся Господа и превозносит его во веки.

Старии и младии, сильнии и немощнии приидоша ныне в дом Господень прославити преподобнаго старца и отца, вопиюще: да благословит тварь вся Господа и превозносит его во веки.

*Богородичен:*

*От*
тебе, пресвятая Богородице, излияся вода животная, на омовение скверны всемирныя, еюже благоволи и мое сердце прохладити, и окропити росою молитв в крове крил твоих во вся веки.

*Песнь ф~.*

*Ирмос:*
ужасеся о сем небо, и земли удивишася концы, яко Бог явися человеком плотски, и чрево твое бысть пространнейшее небес. тем тя, Богородицу, ангелов и человек чиноначалия величают. (с. 615)

Проповедует ныне православная церковь подвиги твоя, яко всероссийскаго угодника божия, и чтит твою память, восхваляющи твое ангелоподобное житие.

Призри с небесе, отче наш амвросие, на верныя люди твоя и низпосли свыше руку помощи всем, покланяющымся честному образу твоему.

услыши глас моления нашего, посети милостию твоею болезни и немощи чад твоих, с верою к тебе прибегающих, досточудне отче наш.

Припадаем во умилении сердец наших к стопам твоим, великий старче земли нашея, просим и молим: не забуди посещати чтущыя пречестную память твою.

*Богородичен:*

Кое тебе дарование принесем, Богородице: или что вещати имамы грешнии: точию умильно вопием молящеся: спаси рабы твоя, богоблагодатная отроковице, яко да тя присно величаем.

*Светилен:*

Монашескаго образа житие избрав непреложно, и отринув мира сего суету и славу, вселился еси в обитель Богородицы, преподобне отче наш амвросие, и процвел еси яко крин сельный, мы же чтуще святую память твою, зовем ти: буди нам помощник и заступник в бедах и скорбех обстоящих. (с. 616)

*Слава и ныне, Богородичен:*

Радуйся, тебе зовем, благословенная Богородице Дево, яко тобою присносущныя радости причастницы быхом. живот бо наш и спасение недомыслимо и превыше естества родила еси, сего ради непрестанно ублажают тя родове родов, якоже прежде прорекла еси.

*На хвалитех стихиры на д~, глас з~:*

Восхвалим, вернии людие, достоблаженную память преподобнаго амвросиа, великаго старца оптинскаго, всея россии чудотворца, той бо скончав земное странствие, вниде в обитель царя небеснаго и зрит тамо красоту неизреченную, вчинився с лики безплотных, поет с ними песнь трисвятую в Троице славимому Богу.

Возрадуемся, братие, празднующе светлую память богоноснаго старца амвросиа, учителя благочестия, проповедника любве Христовой, егоже Бог сотвори сосудом избранным благодати своея живоносныя. воспоим, зовуще: моли, отче, всещедраго Бога спастися душам нашым.

Преблаженне отче амвросие, вонми гласу душ наших, чающих твоея милости, се бо скорби и нужды превзыдоша главу нашу и несть исцеления плоти нашея. прииди и помози всем, чтущым твою святую память.

Церковь русская ныне празднует твою прехвальную память, богомудре отче амвросие, прославляя твое (с. 617) земное житие. еже украсил еси добродетели Христовыми. не премолчи за ны ко Господу в твоих теплых молитвах, да спасет душы нашя.

*Слава, глас и~:*

Буди помощник и заступник нам, обуреваемым в пучине житейскаго моря, богоблаженне отче амвросие, добрый пастырю и делателю жатвы многия, тебе бо вси вемы яко милостиваго чудотворца, скораго врача душ и телес наших, крепкаго молитвенника пред\ богом о спасении душ наших.

*И ныне, Богородичен:*

Владычце, приими молитвы раб твоих и избави нас от всякия нужды и печали.

*Славословие великое, и отпуст.*

*На литургии.*

*Блаженны от канона, песни г~ и з~.*

*Прокимен:*
Честна пред\ Господем смерть преподобных его.

