<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 278)

*Месяца тогоже в з~и-й день.*

*Святаго мученика логгина сотника, иже при кресте господни.*

*На*
Господи, воззвах, *стихиры, глас и~. Подобен: О*
преславнаго чудесе!

Мучениче логгине всехвальне, * кровей очервлении * спасительную себе ризу обагрил еси * болезненными страдании, * обнажив многокозненнаго. * и ныне в вышнем живеши царствии, * венцем неувядным увенчався, * яко победитель: * тем твою славную память почитаем.

Мучениче логгине всехвальне, * на кресте сына божия узрев * страждуща волею, * и смерти вкушающа, * егда и солнце видел еси свет свой омрачившее, * и горы (с. 279) трепещущыя, * тогда взывал еси иудейскому соборищу: * истинно сын божий сей есть, * и Господь и царь всех.

Мечем главу твою отсекоша еврейстии людие, пребеззаконный сонм, * народ неблагодарный, * в гнои повергше: * и убо жена невидящая притекши, * и сию вземши свет приемлет. * о всеблаженне логгине всехвальне, * за ны молися ко Господу, * еже спастися нам.

*Слава, глас з~. Иоанна монаха:*

В страсти твоей, Христе, храм узрев разседшся логгин стоначальник, сына божия тя быти иудеем проповедаше. тем лютии божественную главу его отсекше мечем, в гнои повергоша, жена же сию обретши, затворенныя зеницы очес своих отверзе. с неюже и мы вопием ти: иже сего венчавый за тя пострадавша, того молитвами и наша очеса сердечная просвети, славити тя Бога, на кресте пригвожденнаго плотию, во еже спасти нас.

*И ныне, Богородичен, или крестобогородичен. Подобен:*
Все отложше:

Агнца своего, * агница нескверная древле, * и непорочная владычца, * на древе крестнем яко узре, * матерски восклицаше, * и дивящися вопияше: * чадо сладчайшее, * что зрение сие новое и преславное; * како сонм безблагодатный * судищу пилатову предаде тя, * и осуждает на смерть живота всяческих; * но воспеваю твое неизреченное, * слове, снизхождение.

*На стиховне октоиха. Слава мученика, глас з~. Иоанна монаха:*

При кресте предстоя, и бывающая смотряя, распинаема на древе Бога и человека видев, вопиял еси к нему: во царствии твоем помяни мя, Господи. тем и Спас приглашаше тебе: блажен еси, логгине, и память твоя в род и род. (с. 280)

*И ныне, Богородичен, или крестобогородичен: Подобен:*
Тридневен:

Видящи тя распинаема, Христе, тебе рождшая, вопияше: что странное еже вижу таинство, сыне мой; како на древе умираеши плотию повешен, жизни подателю;

*Тропарь, глас д~:*

Мученик твой, Господи, логгин, во страдании своем венец прият нетленный от тебе Бога нашего: имеяй бо крепость твою, мучителей низложи, сокруши и демонов немощныя дерзости. того молитвами спаси душы нашя.

*На утрени оба канона октоиха: и святаго канон, егоже краегранесие:*

Логгинову великую воспою славу. *Иосиф.*

*Глас д~. Песнь а~. Ирмос:*

Моря чермную пучину, невлажными стопами, древний пешешествовав Исраиль, крестообразными моисеовыма рукама, амаликову силу в пустыни победил есть.

Божественными светолитии, славне, просвещаемь, и со ангельскими чинми Христу Богу предстоя, светоносную память твою совершающыя просвети.

Ничтоже тебе к Богу единения, мучениче, разлучи, отлучена всякия плотския сласти верою: и чисто желания крайнейшаго наслаждаешися.

Служя Богу живому, всемудре, ума чистотою, мертвым кумиром, блаженне, никакоже службы принесл еси. тем к безконечней жизни умерщвлен прешел еси.

*Богородичен:*

Слово отчее во утробе твоей, словом зачала еси, безсловесия избавити земныя восхотев благостынею, Дево Мати пречистая, благословенная, всенепорочная. (с. 281)

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище и утверждение.

Познав на кресте сына божия, истиннаго Господа, за ны страждуща, в того вседушно веровал еси.

Земля якоже напоена, приимши словесная семена, твоя душа, клас, мудре, зрел божественнаго благочестия возрастила есть.

Ветрилом креста мук страстную преплыв пучину, тихая пристанища постигл еси, славне, веселяся.

*Богородичен:*

Недугующую мою душу страстей нанесеньми, исцели, Мати божия пречистая, и ко спасению направи.

*Седален, глас и~. Подобен:*
Премудрости:

Распинаема видел еси избавителя, и того зарями осветився, тмы избегл еси неразумия глубочайшия, и к божественному разуму себе сочетал еси, веровав, яко есть Бог видимый. тем и пострадав, ликом причислился еси, логгине блаженне, мученическим радуяся. с нимиже всегда, славне, молися Христу Богу, согрешений оставление подати, чтущым любовию святую память твою.

*Слава, и ныне, Богородичен:*

В напасти многоплетенныя впад от враг видимых и невидимых, бурею одержимь безчисленных согрешений моих, и яко к теплому заступлению и покрову моему, чистая, ко пристанищу притекаю твоея благости. темже, пречистая, из тебе воплощенному безсеменно молися прилежно, о всех рабех твоих, непрестанно молящихтися, Богородице пречистая, молящи его присно, согрешений оставление даровати, воспевающым достойно славу твою. (с. 282)

*Крестобогородичен:*

Агнца и пастыря и избавителя, агница зрящи на кресте, восклицаше плачущи, и горько рыдающи, вопияше: мир убо радуется, приемля избавление, утроба же моя горит, зрящи твое распятие, еже терпиши за милосердие милости. долготерпеливе Господи, милости бездно, и источниче неисчерпаемый, умилосердися, и даруй согрешений оставление, верою поющым божественныя страсти твоя.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Крепчайший стяжав в вере смысл, блаженне, некрепкую прелести разрушил еси твердость, и радуяся взывал еси: слава силе твоей, Господи.

Возвышена и к древу пригвождена безстрастнаго зря Господа славы, того исповедал еси сына божия, славне, страждуща своею волею.

увядаему смерть смертию безсмертнаго видев, потщался еси, логгине, его ради умрети, и жити по смерти со благославно пострадавшими.

*Богородичен:*

уединившася по впостаси во чреве твоем, и бывша человека, пречистая, слова, паче слова родила еси, сугуба хотеньми и действы являемаго.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Земли всякия воистинну быв пришлец, в язвах страстотерпческих украсился еси, логгине, и на земли кротких вселился еси.

Возмогл еси креста силою укрепляемь, немощное мучителей, страстотерпче логгине, победити безумие. (с. 283)

Поставив на твердем основании сердце твое, всехвальне, колебания искушений волнением неколеблен пребыл еси.

*Богородичен:*

Едину Бога рождшую неискусомужно воспоим Деву, еюже спасени бывше, и верою ублажим.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Горы же и землю колебавшуюся видев в страсти день, неверствием стояния поколебался еси, и верою утвердился еси, логгине, страждущаго.

Разум истинный, и совершен, и смыслен восприяти возмогл еси, видя тварь изменяющуся, и к божественному изменился еси, логгине, познанию.

Претерпел еси лютую муку, радуяся, и выю мечу несомненною мыслию преклонил еси, усекая главы врагов верою.

*Богородичен:*

Изсуши, и из корене, всенепорочная, исторгни терновныя помыслы сердца моего, и плодоносно сие покажи, ходатайством твоим, отроковице всечистая.

*Кондак, глас д~. Подобен:*
Явился еси:

Весело возрадовася церковь, в памяти днесь приснопамятнаго страдальца логгина, взывающи: ты моя держава, Христе, и утверждение.

*Икос:*

Небо тмою многою омрачаемо, и землю трясущуся, и камение разседающася, храма же катапетасму раздирающуся на двое видев, в божественней страсти Христове логгин, божия сына позна страждуща своим благоутробием, безстрастна же суща божеством, и славою, со отцем и духом святым содержащаго все и об\ъемлюща, (с. 284) яко Бога истинна и царя. тем радостно страдалец зовяше: ты моя держава, Христе, и утверждение.

*Песнь з~. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Законно пострадав мучениче, мужеским нравом души, вся беззаконнующих посрамил еси советы, и законно венчался еси, благословен еси, вопия, в храме славы твоея, Господи.

Божественная благодать, нашедши мощем твоим, всяку болезнь решит благочестиво приходящих к тебе, блаженне, и проповедающих тя, истины непобедимаго свидетеля.

Плоти умирающия не пощадил еси, логгине, за Христа, жрети отреклся еси демоном, и тебе самаго Богу жертву непорочну радуяся принесл еси, мечем посечен, досточудне.

*Богородичен:*

Яко чистую тя, чистое слово обрет вселися, Дево, тобою очистити скверны человеков изволив: благословен бо плод чрева твоего.

*Песнь и~. Ирмос:*

Руце распростер даниил, львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

успив прежде плотская двизания, славне, бденьми сущими ко Господу, уснул еси сладким сном, блаженне, умертвився Христа ради, на древе крестнем сном божественным, мертвым жизнь источившаго.

Копием прободена в ребра, блаженнейше, яко видел еси, и кровь и воду источивша, Христа человека за (с. 285) милосердие бывша, и уязвен был еси того сладким желанием, воспевая: благословите, вся дела господня, Господа.

Погасил еси огнище идольское кровей теченьми, логгине всемудре, и пожегл еси кумиры, и нетвердая чтилища, божественною ревностию душу возпалив, и взывая: благословите, вся дела господня, Господа.

очи сердечныя просветив божественными сияньми, омрачившаго солнца всесветлое сияние, мрак усердно оставил еси злочестия, и звезда явился еси, мудре, просвещающая вопиющыя: благословите, вся дела господня, Господа.

*Богородичен:*

усты и языком и душею проповедаю тя богородительницу, и молю тя, пречистая: сердце мое озари светом твоим, и лютыя мя тмы свободи, вопиюща: благословите, вся дела господня, Господа.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества: тем, веселящеся, тя, Богородице, величаем.

Крепость моя и пение слово, иже на кресте руце распрострый, мучениче, беззаконным вопиял еси: того страсть всеблаженную изъобразуя, смерть волею приемлю.

Яко предобрый страстотерпец обдарствован страстьми божественными, весь краснейш явился еси, и красному слову предстоиши, воздаяния болезней твоих богатейше восприемля.

Тя сиянием страстей солнце незаходимое явльшася, и зарями исцелений вселенную всю просветившаго, и мрак разгнавша неразумия, ублажаем.

Взялся еси ко обителем вечным, и ликом (с. 286) сочислился еси всех святых мучеников: с нимиже, мучениче логгине, нас поминай, благочестно память твою празднующих, всеблаженне.

*Богородичен:*

Света невечерняго явилася еси жилище, Богородице, имже во тме сущии и сени греха свет узреша: тем и моя просвети сердечная чувствия.

*Светилен:*

На кресте висяща яко узрел еси, вся содержащаго манием, и советом неизреченным, удивился еси чудеси, и сына нарицал еси Бога небеснаго: егоже славы достойно по подобию истинно причастник был еси.

*Богородичен:*

Да славлю, пречистая, твою нератную благодать, многими прегрешеньми впадшийся безумно: постигни скоростию твоею, и твоею мя крепостию исхити грехопадений. яко спасаеши, яже хощеши, от всяческих скорбей, силою твоею непоборимою.

*На литургии: Прокимен, глас з~:*
Возвеселится праведник о Господе: *Апостол к тимофею, зачало сч~в. Аллилуиа, глас д~. Стих:*
Праведник яко финикс: *Евангелие матфеа, зачало рг~и. Причастен:*
В память вечную:

