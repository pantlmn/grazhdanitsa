<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 287)

*Месяца тогоже в з~и-й день.*

*Святаго пророка осии:*

*И преподобномученика андреа критскаго.*

*На*
Господи, воззвах, *стихиры, глас а~. Подобен:*
Всехвальнии мученицы:

Дух святый, * от отца исходящий, * твоим языком определи, * Христово хотящее * в последняя лета пришествие быти, * на обновление твари. * и ныне сбытие * видяще прореченных, * твою, пророче, память почитаем.

Волею блудящее прежде, * от тебе, человеколюбче, * естество наше обручив, * осквернения избавил еси сие, * тебе самому соединением * совокупив паче ума неразлучно. * и сего образ пророк твой быв, * прежде блудницы * целомудренно ввождаше.

Пророче богоглаголиве, * твоя глаголания ныне видя * исполнены благодатию, * и предстоя Богу всех, * о всех молися, * совершающих верою память твою, * сим испрошая * грехов прощение, * и мир и велию милость.

*Ины стихиры преподобнаго, глас д~. Подобен:*
Яко добля:

Прилепився от юности * Господу, блаженне, * даже до конца течение совершил еси: * крестом бо вооружився, * руце на рало возложил еси * заповедей господних, якоже есть писано. * егоже моли, от тли и бед избавитися, * верою творящым * всечестную память твою.

Камень иный пречестен * был еси верою, * не прием крушения: * ибо биемь и на земли валяяся, * веры, славне, * угладил еси путь, * благонаступен положив: * и (с. 288) возразил еси мнения, отче, * константинову злую славу, * якоже гнилое основание.

Апостолов догматы * воспитан, блаженне, * и отцев божественных ученьми, * воплощшагося почествовал еси Бога зримое, * в знамениих священных * и честных из\ъображениих: * темже, славне, за сия пострадав, * благочестия показался еси учитель, * и мучеников удобрение.

*Слава, и ныне, Богородичен. Подобен: тойже:*

Яже Бога невместимаго * во чреве твоем вместившая, * человеколюбно человека бывша, * и наше смешение из тебе приимша, * и обоживша яве, * не презри мене, всечистая, * ныне скорбяща: * но ущедри скоро, * и различныя вражды же и вреда лукаваго свободи.

*Крестобогородичен. Подобен: тойже:*

Агнца и пастыря тя * на древе яко виде, * агница рождшая рыдаше, * и матерски ти вещаше: * сыне возжеленне, * како на древе крестнем повешен еси, долготерпеливе; * како руце и нозе твои, слове, * пригвоздишася от беззаконных, * и кровь твою излиял еси, Владыко;

*Тропарь, глас д~:*

Постнически предподвизався на горе, умная врагов ополчения всеоружием креста погубил еси, всеблаженне. паки же ко страдальчеству мужески облеклся еси, убив копронима мечем веры: и обоих ради венчался еси от Бога, преподобномучениче андрее приснопамятне.

*Слава, и ныне, Богородичен, или крестобогородичен.*

*На утрени един канон октоиха: и святых два.*

*Пророка канон, егоже краегранесие:*

Осиева пою богодухновенная словеса. *Феофаново.*

*Глас а~. Песнь а~. Ирмос:*

Помогшему Богу во египте моисеови, и тем фараона со (с. 289) всевоинством погрузившему, победную песнь поим: яко прославися.

Яко богоглагольник воистинну, яко пророк, осие, жизнодателю предстоя, прилежно молися, избавити искушений верно восхваляющыя тя.

Твоея души видительное очистив от скверн, сподобился еси прозирати светло будущая: и предглаголати неложно, славне, сбывающаяся.

Прозрения источник, мудрость божия, боговещаннаго осию, пророчества показа реку неоскудну, кипящу божественная учения.

*Богородичен:*

Явльшагося Христа от Девы нас ради, от египта явленно отец призва, якоже прорече осиа древле боговидительнейший.

*Ин канон преподобнаго, егоже краегранесие:*

Мужества пою тезоименитаго любовию. *Иосиф.*

*Глас в~. Песнь а~. Ирмос:*

Во глубине постла иногда фараонитское всевоинство преоруженная сила, воплощшееся же слово всезлобный грех потребило есть: препрославленный Господь, славно бо прославися.

Мужески страсти плотския, отче, поработив, помыслом мужества яко тезоименит, мучителей суровство поратовал еси, и законно пострадал еси. тем тя согласно верою сошедшеся ублажаем.

Мысленно яко угль разжегся теплотою божественнаго духа, лед страстей растаил еси, потоки же кровными огнь погасил еси злочестия чуждий, величайше андрее исповедниче богоблаженне.

Связався любовию Христа, отче, от юности крест твой восприим радуяся, тому последовал еси, отрекся себе (с. 290) самаго постничеством, и исповеданием, и совершеннейшим страданием.

*Богородичен:*

уныния сном душу всегда отягчевая, к твоему, Дево Мати пречистая, притекаю заступлению: к бодрости покаяния воздвигни, вечнующаго тогда избавляющи мя мучения.

*Песнь г~. Ирмос:*

утверди мене, Христе, на недвижимом камени заповедей твоих, и просвети мя светом лица твоего: несть бо свят паче тебе, человеколюбче.

учением боголепным научен божия из\ъявления, языков звание яве провозгласил еси, пророче, духом святым воображаемь.

Будущая предзрети яко настоящая, богомудре, сподобился еси, иудейское ясно отпадение возвещая, и законных потребление.

Избавитися Исраилю, ни бранию, ни луком, ни всеоружием, но в Господе Бозе вседержители, прорекл еси, воплощение слова знаменуя нам.

*Богородичен:*

Радуйся, Дево честная, заченшая слово воплощеное, своею ны избавльшаго от лести кровию святою и телом.

*Ин. Ирмос:*

На камени мя веры утвердив, разширил еси уста моя на враги моя, возвеселибося дух мои, внегда пети: несть свят, якоже Бог наш, и несть праведен, паче тебе, Господи.

утвердив разума твоего стопы, отче, на камени любве Христовы, отнюд дохновении не поколебался еси противными, вопия творцу твоему: ты еси Бог наш, и несть праведен паче тебе, Господи.

Исцеления и прежде конца и по конце источая, помоществуеши сущым в немощех, и духи нечистыя (с. 291) отгониши, андрее, преподобне, вопия создателю твоему: ты еси Бог наш, и несть праведен паче тебе, Господи.

Постничества слезами омовен, кровию мученическою удобрился еси, и весь краснейш показався, вопия, востекл еси к желаемому: ты еси Бог наш, и несть праведен паче тебе, Господи.

*Богородичен:*

Плоти подобием бывшаго, отцу единосущна Бога слово родила еси, всенепорочная, паче естества Дева пребывши и по рождестве. сего ради верою тя ублажаем.

*Кондак, глас г~. Подобен:*
Дева днесь:

Празднует днесь царствующий град праздник пресветлый светоносныя твоея памяти, всякий призывая град и страну: радуется бо, яко имея сокровище велие, многострадальное твое тело, андрее мучениче, православия светильниче.

*Таже седален, глас и~. Подобен:*
Премудрости:

Чисто сердце от страстей, пророче, стяжав, яко истинно орган был еси сличный духа, от него богатно, мудре, просвещаемь, и будущих всех знание приим. тем сошедшеся святую твою память верно совершаем. Cпаса славяще, осие приснопамятне: моли Христа Бога, грехов оставление подати чтущым любовию святую память твою.

*Слава, преподобнаго, глас д~. Подобен:*
Вознесыйся:

В посте дивнаго и страдании восхвалим, вернии, по долгу, яко благочестия проповедника, и поборника крепкаго: сей бо без страха гноеименному противляяся, чествоватися проповеда Христову образу, яко постников всех удобрение, и мучеников мужества подобие.

*И ныне, Богородичен:*

Иже на престоле херувимстем седяй, и в недрех (с. 292) отчих водворяяся, яко на престоле святем седит своем, владычце, в недрех твоих: воплощся бо Бог воистинну, воцарися над всеми языки, и разумно ныне поим ему: егоже умоли спастися рабом твоим.

*Крестобогородичен:*

Из безначальнаго отца рожденнаго, напоследок тя плотию рождшая, на кресте висяща зрящи, Христе, увы мне, любезнейший Иисусе, вопияше: како славимый яко Бог от ангел, от беззаконных ныне человек, сыне, хотя распинаешися; пою тя, долготерпеливе.

*Песнь д~. Ирмос:*

Разумех, всесильне, твое смотрение, и со страхом прославих тя, Cпасе.

Осие, боговиднейшее око церковное, бед избави хвалящыя тя.

Светлейшее и твердейшее духа приятелище, молися спасти воспевающыя тя.

Судии ты всех предстоя, яко божествен пророк, страстей мя избави молитвами твоими.

*Богородичен:*

Превозшла еси, приснодево, ангельския чины, творца сих чревоносивши.

*Ин. Ирмос:*

Пришел еси от Девы не ходатай, ни ангел, но сам, Господи, воплощся, и спасл еси всего мя человека. тем зову ти: слава силе твоей, Господи.

Послушлив быв Христовых заповедей, того подобию, отче, честно поклонялся еси. тем пребеззаконный тя многообразными ранами умертви.

Миродохновен добродетелей благовонием быв, во гробе лежа благовонствиши лица призывающих тя, несомненным сердцем, отче преподобне. (с. 293)

Недуговавша мамона всезлейшаго, преподобне, окаянно ересию, со дерзновением обличил еси, поборник быв православных, андрее досточудне.

*Богородичен:*

Яко благоплодная возрастила еси благодатный клас, питающий вся православно почитающыя тя, владычце всепетая, и из тебе воплощшагося слова, всечистая.

*Песнь е~. Ирмос:*

*От*
нощи утренююще, воспеваем тя, Христе Боже, обнищавшаго нас ради, и крест и смертию плотию претерпевшаго.

Милостивно движимь, научил еси нас божию долготерпению, благоутробию же и благости, еюже вся щадит, пророче богоглаголиве.

умертвив смерть воста Христос, якоже мудрое твое проречение, богогласе, провозвести, и жизнь сущым во аде душам дарова.

*От*
глубины мя греховныя, пророче осие, твоими молитвами исхити, дерзновение беззазорное ко Христу имея, богомудре пребогате.

*Богородичен:*

Всех Господь, и всех царь, отцу собезначальный, под летом из тебе бысть, Богородице Дево, и плоть показася.

*Ин. Ирмос:*

Просвещение во тме лежащих, спасение отчаянных, Христе Cпасе мой, к тебе утренюю, царю мира, просвети мя сиянием твоим: иного бо, разве тебе, бога не знаю.

Омрачение возненавидев, отче, греха, весь блистанием безстрастия свет явился еси: и просвещаеши верныя приходящыя божественному твоему гробу, целений зарями, божиею благодатию.

Весь божие приятелище явился еси, добре пожив, и доблемудренно пострадав, отче: и ныне во гробе (с. 294) лежа пребываеши цел, блаженне, и неразрушимь, всех верных разрешая страсти.

Юношески доблествовав, всеблаженне, на демоны, и на человеки еретичествующыя, вечнующаго сподобился еси благославия, и венцев, андрее преподобне: тем вернии тя присно ублажаем.

*Богородичен:*

Носиши Христа на об\ъятиях неизреченно родивши, об\ъемлющаго злобе преклоншыяся, и лукавому окаянно порабощенныя, отроковице всенепорочная: тем тя вернии присно ублажаем.

*Песнь з~. Ирмос:*

Пророка спасл еси от кита, человеколюбче, и мене из глубины прегрешений возведи, молюся.

Провозглашая будущая, осие всеблаженне, еже к человеком слова возвестил еси сошествие.

умерщвленныя грехами, жизнь безсмертная, от адовых предел, якоже прорекл еси, возведе.

Законных отятие, иудеев отпадение, и языков введение, пророче, явил еси.

*Богородичен:*

Из чрева твоего возсия Бог слово, всенепорочная, плотию нас ради неизреченно обложся яко благоутробен.

*Ин. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

В темницу тя беззаконный вверже, Владыкою, андрее, сохраняема, и того соблюдающа непременно божественное хотение.

Растерзаемо тело небрегл еси, и раздробляемо ранами, блаженне: но якоже иному страждущу терпел еси, божественно укрепляемь.

Яко многоценное богатство крыемое, отче, (с. 295) являешися, предлежа лицем благочестивых, и чудесы вся обогащаеши почитающыя тя.

*Богородичен:*

Разумный тя свещник прозряше древле пророк, божественную свещу Христа, чистая, носящу, имже вси мы просветихомся.

*Кондак, глас и~. Подобен:*
Взбранной:

Мужества тезоименитому благодарение, яко благочестия тайноглагольнику, похвальная воззовем, от любве тебе, богоблаженне: но яко имея дерзновение ко Господу, от всяких лютых ны спаси, да поем: радуйся, отче приснопамятне.

*Икос:*

Ангел истины от крита явился еси, обличив злочестия, отче, и с богословным гласом ранима тя зря, всемудре, ужасаюся страсти, зовя и вопия ти сицевая: радуйся, божий крепкий оружниче. радуйся, Господень верный угодниче. радуйся, хульных врагов сопротивоборниче. радуйся, злоглаголивых человеков обуздание. радуйся, яко пострадал еси за образ Христов. радуйся, яко восхластил еси сласти плотския. радуйся, яко пощением начала тмы победил еси. радуйся, яко страданием квпрониму сопротивился еси. радуйся, источниче чудес приснотекущий. радуйся, землю уяснивый страданьми твоими. радуйся, верных жилище, отче. радуйся, наш предстателю и избавителю. радуйся, отче приснопамятне.

*Песнь з~. Ирмос:*

Авраамстии отроцы в пещи Троицу прообразивше, огненный пламень на росу преложиша, и поюще вопияху: благословен еси Боже отец наших.

Паче естества просвещением, осие, ум просветив твой, будущих, блаженне, знанием обогатился еси, владыце зовый: благословен еси Боже отец наших. (с. 296)

Ты в руках пророков уподобився, умножил еси, безсмертне, видения, Cпасе, различно образуемь тебе верно вопиющым: благословен еси Боже отец наших.

Ии~лев ты источник, спасения проливающий воды, реку мирную Христа проповедая, осие, емуже вопием: благословен еси Боже отец наших.

*Богородичен:*

Из безначальнаго отца возсияв, из тебе воплотися, Богомати отроковице, за милость неизреченную, емуже поюще, вопием: благословен еси Боже отец наших.

*Ин. Ирмос:*

Богопротивное веление беззаконнующаго мучителя высок пламень вознесло есть: Христос же простре богочестивым отроком росу духовную, сый благословен и препрославлен.

Возвышаемая волнения лукавствия, твоего ума не поколебаша, андрее славне, на камени знания Христова стояща. тем небурное пристанище яве обуреваемым был еси.

Буими взысканьми лукавомудрый умом омрачаемый украсти окушашеся тя, богословия светлостьми удобряема, но явися смеха достоин, мудре, исполнився студа дерзновением твоим.

ум твой мановеньми божественнейшими украшаемь, андрее досточудне, звезда всесветлая всем показася, чудесы коегождо верныя просвещая, хвалящыя тя.

Храм была еси живаго Бога, в немже жилище неизглаголанно сотвори, Дево всепетая, на небесех обитаяй, и благости ради многия человек быти изволив.

*Песнь и~. Ирмос:*

В пламени огненне горящия пещи сохраншаго дети, и во зраце ангела снизшедшаго к ним, пойте Господа, и превозносите его во веки. (с. 297)

Паче постижения пророком данная от божественнаго дара предзнательное действо, и будущих знание, пети Господа, и превозношати его во веки.

уста богодохновенная стяжав, и язык богоглаголив, осие, богочестия свет просвещающь поеши: пойте Господа, и превозносите его во веки.

Словесы и деяньми пророчествуя, обличаеши люди блудствовавшыя, образно, пребогате, научая пети: пойте Господа, и превозносите его во веки.

*Богородичен:*

Соприсносущное божие Бог слово от святыя Девы воплощся явися, верою вопиющым: пойте Господа, и превозносите его во веки.

*Ин. Ирмос:*

Пещь иногда огненная в вавилоне действа разделяше, божиим велением халдеи опаляющая, верныя же орошающая, поющыя: благословите, вся дела господня, Господа.

Страсти плотския, мудре, пред\ъумертвив постническими подвиги, пострадал еси крепчайше, спасово подобие, и приснодевы, преподобне, и святых чествовательно лобызая.

Яростно на Христа неистовствующе, яко зверие свирепии возложиша, отче, умертвити тя. тем влекуще и биюще ввергоша в пропасть, свидетеля истины тебе явственно соделовающе.

Чудесы верныя яко водами напаяеши, и отгониши, всеблаженне, лукавствия духи, и очищаеши недуги, благодать врачеваний свыше прием от Христа Бога нашего.

*Богородичен:*

Явилася еси небес Дево пространнейши, Бога во утробе твоей вместившая, всеми невместимаго: егоже моли избавити утеснения, чистая владычце, душетленнаго, благочестно воспевающыя тя. (с. 298)

*Песнь ф~. Ирмос:*

Радуйся, девственная похвало, радуйся, Мати пречистая, юже вся тварь божественными песньми величаем.

Честь яко пророк, приял еси, осие, прием венец благолепия от Бога, всеблаженне.

Всем светом озаряемь Христовым всеизрядне, даждь твоими молитвами, сего милостива поющым тя.

Хвалами с чинми ангельскими, осие, предстоиши Владыку хваля, пожив житие равноангельное.

*Богородичен:*

Спасти восхотев человека Спас и Господь, от пречистыя Девы в плоть нашу одеяся.

*Ин. Ирмос:*

Безначальна родителя сын, Бог и Господь, воплощся от Девы, нам явися, омраченная просветити, собрати расточенная. тем всепетую Богородицу величаем.

Се, отче преподобне, течение твое совершив, православную веру соблюл еси непорочну: еяже ради пострадав законно, венец же сугуб приял еси свыше, яко мученик непобедимь, и постник непоборен.

Яко крин сладковонный, и яко шипок, отче, процвел еси, в цветнице божественнаго яве пощения, и благовонствуеши яко кедр, мученически просвещен, андрее всехвальне, монашествующих удобрение.

Знаменьми и чудесы яве украшаемь, невредимь еси всем на видение лежа, всеблаженне андрее, и душы просвещая верою теплою приходящих тебе, и всегда блажащих тя.

День празднствен и веселия исполнен, святую твою память творяще днесь, верою вопием тебе, отче: к Богу святыми твоими молитвами, всех нас избави житейских обстояний. (с. 299)

*Богородичен:*

Света селение утроба твоя бысть, просвещшаго мир зарями божества, и неведения тму от земли, всенепорочная отроковице, совершенно отгнавшаго: того ради тя славим.

*Светилен. Подобен:*
Со ученики взыдем:

Андреа добропобедника похвалим вси, божественно празднующе честную его память, яко да избавимся от недуг: сей бо спасова честная воображения, и святых всех всеблагочестно чествовати проповеда. тем венец на небесех приемь, со ангелы радуется.

*Богородичен:*

Гору божию пресвятую, и светильник, и стамну, и трапезу, и мост, жезл же и свещу, и божественный престол, и дверь, и храм, и чертог, воспоим, богомудрии, чистую и Деву, из неяже Бог воплотився невращно и паче естества, обожи приятие неизреченным единением.

