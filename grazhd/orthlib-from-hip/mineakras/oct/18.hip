<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 299)

*Месяца тогоже в и~и-й день.*

*Святаго апостола и евангелиста луки.*

*И преподобнаго иосифа волоцкаго.*

Служба его писана септемвриа, ф~ дня.

*На вечерни поем:*
Блажен муж, *а~ антифон.*

*На*
Господи, воззвах, *стихиры, на и~.*

*Глас и~. Подобен:*
Что вас наречем:

Что тя ныне нареку, апостоле; * небо, яко славу божию поведал еси: * блистание, яко мир озаряеши светом: * облак, одождяющь божественныя воды: чашу (с. 300) мудрости божественнейшую, * вино нам источающую, * сердца веселящее: * моли спастися душам нашым.

*Дважды.*

Что тя ныне нареку, богоприятне; * кивот златый завета, * егоже завеща Христос: * реку, из рая истекающую нам: * светило, умный свет просиявающее: * светильник, церковь всю осиявающий: * хлеб жизни божественныя трапезы: * кратир духовнаго пива, * моли спастися душам нашым.

*Дважды.*

Что тя ныне, боговидче, наречем; * служителя таин делательнейшаго Христовых: * скинии мысленныя * началохудожника мудра, * скрижали изсекающаго благодати: * закон написавшаго новейший, * от сиона происходящии, * и тобою проповедуемый. * моли спастися душам нашым.

Что тя ныне наречем, славне; * сокровище небесных даров твердное, * врача душ и телес известна, * павлова содейственника, * и сошественника, деяния апостольская изглагающа: * многая луко, имена, * добродетель тебе сотвори. * моли спастися душам нашым.

Что тя, ныне богоглаголиве, провещаю; * ученика, яко нам благовествовал еси Христа: * врача, яко страсти исцеляеши душевныя: * светильника, умный свет облиставшаго: * степень и основание веры: * ты бо нам написал еси * всечестное евангелие. * моли спастися душам нашым.

Что тя ныне, нареку, чудне; * зрителя мудрости учений нелжива: * списателя деяний апостольских учений: * или столпа благочестия непоколебима: * или стену церкве неразрушимую: * многая, твоя, луко, имена, * и большая дарования. * моли спастися душам нашым.

*Слава, глас з~:*
Анатолиа:

Апостоле Христов и божественных догмат списателю, и (с. 301) церковное утверждение: ты яко истинно, сущыя во мраце неведения сердца, зашедшая во глубину отчаяния, уврачил еси боговещаньми, и спасл еси яко от бури треволнения, последователь быв сосуда избраннаго павла, и ученик. тем молим тя, луко досточудне, антиохианом удобрение, молися спасу и Богу, о иже верою совершающих присно честную память твою.

*И ныне, Богородичен:*
Кто тебе не ублажит:

*Вход. Прокимен дне, и чтения три, и литиа: ищи сего месяца в з~ день.*

*На стиховне стихиры, глас е~. Подобен:*
Радуйся постников:

Благодать устнам твоим, луко, огненным языком излияся, апостоле, и язык огненный показался еси, словеса испущая света, света достойным проповеданием: стрелы же палящыя тмы желающым, пишя и учя честное евангелие: и воня жизненная, жизни воистинну хотящым явился еси, якоже павел рече, егоже имел еси учителя: воня же смерти паки жизнь не возлюбившым. но нам мир и жизнь и свет подаждь, и велию милость.

*Стих:*
Небеса поведают славу божию, творение же руку его возвещает твердь.

Познахом от словес твоих, якоже рекл еси, словес утверждение, яже рекл еси божественне, таинниче, понеже писати нам о вещех начал еси, о нихже извещен был еси, и якоже тебе предаша, иже исперва самовидцы: имже и ты равен был еси служитель слова воплощения, егоже по востании во еммаусе видел еси, и горящим сердцем с клеопою хлеб ял еси. того божественныя теплоты и нашя, чтущих тя, душы исполни. (с. 302)

*Стих:*
Во всю землю изыде вещание их, и в концы вселенныя глаголы их.

Радуйся, един написавый нам, еже радуйся, радуяся, чистыя благовещение: и сию господородительницу, рекша крестителя из чрева, егоже написав и зачатие, и слова воплощение. искушения же и чудеса, словеса и страсти: крест и смерть, и востание, еже видел еси и восход: духа же сошествие, проповедник же деяния, и изряднее же павлова, егоже показался еси сошественник, врачь же и таинник, и светильник церкве, юже соблюдай всегда.

*Слава, глас з~:*

Всемудрый ловче, святый учениче, делателю спасов, и проповедниче того страстей, иже тварь верою претекий, и от прелести языки собрав, и Богу привед яко воню добру, на небеса постигл еси. тем предстоя судии всех, молися избавити ны от беззаконий наших, и в день суда свободитися от муки.

*И ныне, Богородичен воскресен:*
Творец и избавитель мой:

*Тропарь, глас г~:*

Апостоле святый и евангелисте луко, моли милостиваго Бога, да прегрешений оставление подаст душам нашым.

*Или сей, глас е~:*

Апостольских деяний сказателя, и евангелиа Христова светла списателя, луку препетаго неисписанна суща Христове церкви, песньми священными святаго апостола похвалим, яко врача суща, человеческия немощи, естества недуги, и язи душ исцеляюща, и молящася непрестанно за душы нашя.

*Слава, и ныне, Богородичен воскресен.*
(с. 303)

*На утрени, на*
Бог Господь, *тропарь дважды.*

*Слава, и ныне, Богородичен:*

*По а~-й стихологии, седален, глас г~:*

Приидите вси, апостола луку восхвалим, яко кормчия: идольскую бо лесть упраздни, и к свету жизни возведе, и в Троицу веровати научи. темже днесь благочестно того почитающе, вернии, славим Христа Бога нашего.

*Дважды.*

*Слава, и ныне, Богородичен:*

Радуйся, марие Дево Мати, горо святая, едемский раю, из неяже родися Христос Бог безсеменное слово, имже жизнь мирови прозябе.

*По в~-й стихологии седален, глас г~. Подобен:*
Красоте девства:

Путешествовав ты по востании, луко всесвященне, с клеопою прочее во град еммаус, вопрошение творящу ти, предста Господь образом прикровен, абие же прием хлеба подание, познал еси Cпаса: егоже моли даровати нам велию милость.

*Дважды.*

*Слава, и ныне, Богородичен:*

Яко невозделанная, Дево, лоза, краснейший грозд прозябла еси, источающь нам вино спасения, всех веселящее душы же и телеса. темже яко вину тя добрых блажаще присно, со ангелом вопием ти: радуйся, обрадованная.

*По полиелеи седален, глас д~:*

Премудрости ловительною тростию, умнаго моря глубину возчерпая, из смертоносныя глубины, верных: душы живоуловил еси, луко всеблаженне. темже от павла научен, все очистил еси твое сердце осиянием духа, и догматами твоими языки просветил еси, (с. 304) страстей недугования чудесы исцелил еси, Христа Бога за ны присно моля, спастися душам нашым.

*Дважды.*

*Слава, и ныне, Богородичен:*

Имуще тя, Богородице, упование и предстательство, вражиих навет не убоимся, яко спасаеши душы нашя.

*Степенна, а~-й антифон д~-го гласа. Прокимен, глас д~:*
Во всю землю. *Стих:*
Небеса поведают: Всякое дыхание: *Евангелие иоанна зачало кс~з. По н~-м псалме стихира, глас г~:*

Путеходив ты по востании, луко всесвященне, со клеопою, во град убо еммаус, совопрошение творящу ти предста Господь, зраком непознаваемый: абие же прием хлеб подаяние, познал еси спасителя. емуже молися даровати нам велию милость.

*Канон Богородицы со ирмосом на з~, и апостола на и~.*

*Глас и~. Песнь а~. Ирмос:*

Песнь возслем, людие, чудному Богу нашему, свободившему Исраиля от работы, песнь победную поюще и вопиюще, поим тебе единому владыце.

Колесница божия пресветлая был еси, всесвятое нося имя пред человеки, луко всечестное, колесницы и тристаты прелести погружая крепко.

Струю приим жизни: зноем изсыхаемый безбожия напоил еси мир, луко всеблаженне, тучами богоразумия, из чрева твоего изскачущими.

Блистанием духа, луко, и жития чистотою озаряемь, яко молния, треблаженне, богоданно сиял еси всей вселенней, просвещая верных сердца.

*Богородичен:*

Радуйся, всесвятый храме, руно богоросное, запечатанный источниче безсмертныя струи: стадо твое, владычце, сохраняй от всех ратных непленимо. (с. 305)

*Катавасиа:*
Отверзу уста моя:

*Песнь г~. Ирмос:*

Несть свят яко Господь, и несть праведен яко Бог наш, егоже поет вся тварь: несть праведен паче тебе, Господи.

Возсияв яко солнце проповеданием, церкве украсил еси, луко, утверждение, прелести мглу теплотою веры истаив, всеблаженне.

Скрижали изсекл еси боголепныя от камене, пребогате, божия воплощения, оскорд имея божественный язык твой, и уста богодохновенная.

Во облак всесветлый входяй, и облаком покрываемь, приял еси, премудре, новый закон, перстом духа писанный на сердцы твоем.

*Богородичен:*

Несть непорочныя яко ты, владычце, и несть пречисты паче тебе, всенепорочная: во чреве бо Бога слова вместила еси, единаго многомилостиваго.

*Седален, глас и~. Подобен:*
Премудрости:

Яко сошественник павлов явився, различныя беды терпеливне претерпел еси, всехвальне Господень апостоле, и течение страданием совершив веры. с ним в вышних веселишися, блаженне. тем и миру Христово евангелие проповедав, просветил еси подсолнечную всю, луко всечестне. моли Христа Бога, грехов составление подати, празднующым любовию святую память твою.

*Дважды.*

*Слава, и ныне, Богородичен:*

Солнца облаче разумнаго, божественнаго света светильниче златокованный, нескверная, неблазная, всенепорочная владычце, омраченную душу мою ослеплением страстей, безстрастия зарею просвети, молюся: и оскверненное мое сердце омый потоки умиления, покаяния (с. 306) же слезами, и от тимения мя очисти дел моих да любовию зову ти: Богородице приснодево, моли Христа Бога прегрешений оставление подати ми, тебе бо имею надежду раб твой.

*Песнь д~. Ирмос:*

Из горы приосененныя, слове, пророк, единыя Богородицы, хотяща воплотитися, боговидно усмотри, и со страхом славословяше силу твою.

Море языков смутил еси, богомудре, конь быв всецаря, славное неверствие солию божественною ослаждая, приснославне.

Лук Христос напряг, пусти стрелу тя, луко, светло обощрену, лучами сияюща благочестия, и просвещающа нашя душы.

Страсти душ купно и телес твоих певцев уврачи, всеблаженне, таинственным рукоделанием, греха гнилость изрезуя, всемудре.

*Богородичен:*

Невесто божия, марие богородительнице, избави мя лютых прегрешений и бед, и к тишины пристанищу и спасения твоими молитвами направи.

*Песнь е~. Ирмос:*

утренююще, вопием ти, Господи, спаси ны: ты бо еси Бог наш, разве тебе иного не вемы.

Яко роса с небес спадающи явился еси, прелести зной разоряя словесы твоими.

Страх во чреве твоем божественный зачен, спасение породил еси заблуждшым, апостоле.

На гору возшед, всеблаженне, добродетелей, всем евангелие царствия проповедал еси.

*Богородичен:*

Марие Богородице безневестная, надежды врагов суетны сотвори, и поющыя тя возвесели. (с. 307)

*Песнь з~. Ирмос:*

Ризу мне подаждь светлу, одеяйся светом яко ризою, многомилостиве Христе Боже наш.

Мудрости чашу испив, напоил еси всех познания Cпаса Христа, луко всемудре.

Павлу соисходник избрався, луко всеблаженне, языки уловил еси мрежею, богоглагольниче, догматов твоих.

облак, тучу жизни нам одождяющь, явился еси апостоле, от источник спасения истекающую.

*Богородичен:*

Кумиров разрушитель, яко Бог, бывшее рождество твое, марие богоневесто, покланяемо есть со отцем и духом.

*Кондак, глас в~. Подобен:*
Твердыя:

Истиннаго благочестия проповедника, и таин неизреченных ритора, звезду церковную, луку божественнаго восхвалим: слово бо его избра, с павлом мудрым языков учителя, един ведый сердечная.

*Икос:*

Знанием обогатився горнейшим от руки владычни, вручен был еси языков жребиоимуществу всехвальне. тем житие распалив словом, странам законоположник, луко, явился еси паче моисеа: перстом божиим, яко скрижали богоначертанныя, тобою сложившася духом, божественную уяснил еси веру. тем и Христос тя прослави, един ведый сердечная.

*Песнь з~. Ирмос:*

отроцы благочестивии в вавилоне образу златому не поклонишася, но посреде пещи огненныя орошаеми, песнь воспеваху глаголюще: превозносимый отцев и нас Боже, благословен еси.

ученик неизреченных таин Христа Бога верен быв, (с. 308) евангелие сего божественное проповедал еси верным, всемудре, глаголющым: превозносимый отцев и нас Боже, благословен еси.

утворении добродетелей украшен явился еси, луко всеблаженне, божественнаго благолепия зарями просвещаемь, и вопия непрестанно творцу твоему: превозносимый отцев и нас Боже, благословен еси.

Испущая светоносныя лучи, якоже в нощи заря являемь, прелести тму сиянием словес твоих, благочестно взывая отгнал еси: превозносимый отцев и нас Боже, благословен еси.

*Богородичен:*

Имея житие, словом, боговидче, мудрости просвещено, луко, Девы рождество явственно исписал еси, и иконами любезно вообразил еси: ейже покланяемся верно, Христа славяще.

*Песнь и~. Ирмос:*

На горе святей прославльшася, и в купине огнем приснодевы моисеови тайну явльшаго, Господа пойте, и превозносите во вся веки.

Росодательною мудростию словес твоих, и тучами благодати божественныя, прелести пещь погасил еси, вестник Господень, и священнопроповедник, богомудре, быв.

Яко красныя ноги твоя, всеблаженне, мир благовествующаго, всяк ум преизвестно преимущь: егоже превозносим и славословим во веки вся.

Свет мира, просвещати во тме седящыя, яви тя Христос, отча существа сияние, Господи славы, егоже превозносим во веки.

*Богородичен:*

Во утробе вселившагося Девы, и от нея страшно и паче слова, древняго адама обновившаго Господа, поем и славословим во веки. (с. 309)

*Песнь ф~. Ирмос:*

Тя неискусобрачную матерь Бога вышняго, тя паче ума рождшую словом воистинну Бога, вышшую пречистых сил, немолчными славословлении величаем.

Проповедник был еси всемирнаго спасения, евангельским проповеданием: священная же и благознаменитая труба, вдохновением дышущи духа показался еси, священноглагольниче всечестне.

Деянии украшаемь спасовых апостолов, сия от Бога подвижимь верным написал еси, якоже образ одушевленный присно пребывающь об\ъявив, священнопроповедниче всеславне.

Стал еси убо луко, якоже постиг богоначальниче желаний крайнейшее: Христу бо предстал еси, подаемаго от него насыщаяся боговидения. темже тя вси ублажаем.

*Богородичен:*

Тя неприступнаго Бога носившую на об\ъятиих, на небесех поемаго от всякия силы, и тобою нам дарующа всегда спасение, Богомати, величаем.

*Светилен. Подобен:*
Со ученики:

Луко Христов апостоле, таинниче неизреченных, и языков учителю, с павлом божественным, и пречистою Богородицею, еяже божественную икону от любве из\ъобразил еси: моли боговидче, о нас блажащих тя, и совершающих священное твое успение, всемудре тайноглагольниче.

*Слава, ин. Подобен:*
Духом во святилищи:

Яко ученика благодати, и споследователя павлова, и словописца изящнейша божественнаго евангелиа, похвалим: слова бо воплощение и вочеловечение, и страсти, блаженне, проповедал еси. тем сошедшеся верно, луко, достойно тя почитаем. (с. 310)

*И ныне, Богородичен:*

Неизреченно бысть рождение пренепорочныя невесты, яко бывши чистейший, храм Богородице, советом бо превечным в тя всельшася, родила еси Бога слова. тем поюще рождество твое, величаем достойно, всенепорочная.

*На хвалитех стихиры на д~, глас. Подобен:*
облак тя света:

Христова ученика, евангелиа списателя мудрейша, сосуда избранна красна, образ одушевлен вернии, егоже во всех церквах похвала, луку апостола в песнех почтим: той бо проповеда божия преславная чудеса, просветив яже на земли, богословия лучами, благости ради.

Душ врачевству, паче телес научився хитрости, мудре, и обоюду вседобр показался еси, божиею мудростию вдохновен: еюже врачуя душы же и телеса, луко всеблаженне, призываеши к познанию, восперяеши к желанию божию, человеки всегда возводиши на небо, и о всех молишися восхваляющих тя.

удицею словесною, яже во глубине неведения, яко рыбы внутрь вшедшыя, привлекл еси к познанию божию: Христу пищу добру принесл еси, всеблаженне, честь достодолжную, жизнь нетленную, луко священнейший. тем и апостол Христов был еси, мудрый благовестник, сказатель деятельных дел благодати.

*Глас и~. Леонта магистра:*

Приидите, вся тварь, истинно врача духовнаго, и спасова ученика, луку приснопамятнаго, песньми похвалим: сей бо безбожия недуг, помазанием Христовы купели, уврачева, и реками боготочных вод от уст, одушевленная села евангелиа напои. тем изыде пророчески вещание его во вселенную, и молится спастися душам нашым. (с. 311)

*Слава, глас тойже:*

Давидски сошедшеся, вернии, в песнех тайному витии слова, луце воззовем: язык твой трость писменника явися, Христа скорописца украшая зраки, к разуму языков божественнаго познания: в немже проповедал еси евангелие, и купно апостолов деяния списав. тем предстоя Троице и Богу, молися о душах наших.

*И ныне, Богородичен:*

Владычце, приими молитвы раб твоих, и избави нас от всякия нужды и печали.

*Славословие великое, и отпуст.*

*На литургии блаженна, от канона апостола песнь г~-я, и з~-я. Прокимен, глас и~.*
Во всю землю изыде вещание их, и в концы вселенныя глаголы их. *Стих:*
Небса поведают славу божию: *Апостол к колоссаем, зачало с~кс, от полу. Аллилуиа, глас а~:*
Исповедят небеса чудеса твоя, Господи. *Евангелие луки, зачало н~а. Причастен:*
Во всю землю изыде вещание их:

