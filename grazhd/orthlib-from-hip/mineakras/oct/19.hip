<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 311)

*Месяца тогоже в ф~и-й день.*

*Святаго пророка иоиля:*

*И святаго мученика уара:*

*И преподобнаго отца нашего иоанна рыльскаго.*

Служба его писана по сей службе.

*Стихиры пророка, глас и~. Подобен: О*
преславнаго чудесе!

Божественный дух излияся, * яко честный иоиль пророчествуя сказа, * от него движимь, * на ны верующыя, * и тайнам божественным явление открывает, * и (с. 312) пророчествуют, * иже действо его приемшии, * и божественною зарею просвещаеми, * и божественною благодатию.

Боговещания исполнен * дивный иоиль, * яко источник исходит душы напаяющий * от дому твоего, Владыко, * и сладость нам искапа, * помышления ослаждающую, * весь высок быв духом, * добродетелию возносимь * к божественней высоте.

Пророческим дерзновением твоим, * и разумным к Богу * иоиле, приближением, * имже небесная зриши видения, * о нас того умилостиви, * совершающих верою память твою, * разрешения прося прегрешений, славне, * и причастия божественных наслаждений, * и велия милости.

*Ины стихиры, мученика, глас з~. Подобен:*
Все отложше:

Страдания видев * добропобедных мучеников, * дерзновения божественнаго исполнен быв, * вшел еси на тризнише, * и Христа, уаре, нас ради человека бывша, * проповедал еси, * не устрашився смерти, * ниже предлежащих мучений. * тем уязвляемь, * и немилостивно раздробляемь, * радовался еси совершенным разумом, * смотряя, мудре, пребывающее доброславие, * Бога возлюбившым.

Плоти с кровьми * падающыя видя, * и яко иному страждущу, * страдальче, пребывал еси доблественнейше: * привязан бо к древу, * терзания терпел еси беззаконных пожданнейше. * Богу же в руки дух твой предал еси, * ужасив видящыя тя, * непреклонными противлении. тем тя почитаем, * вельми мужествовавша, мудре, и низложивша мучителя, * уаре, болезньми твоими.

Помазующи миры тя, * чудная клеопатра, * под землю положи: * и храм тебе святый возсозда, * (с. 313) праздник творящи, дивне уаре, * и верно тя молящи. * еяже детище умному воинству причетал еси, * и славою удобрил еси, * и ликом святых сочетал еси. * егоже части сподоби ны, * твое совершающыя * благочестно торжество, * мучениче досточудне.

*Слава, и ныне, Богородичен. Подобен: тойже:*

Радуйся, корене росный, * радуйся, жезле ааронов, * прозябый цвет неувядающий, и присноживый: * благоплодный раю, * жизни древо, * из иессеева корене, чистая, * просиявши, отроковице, * и земных питающи хлебом разумным. * радуйся, багрянице всечестная, * всех царя богоневесто, * венче всесветлый, * архиереев благолепие, * радуйся, едина пречистая.

*Крестобогородичен. подобен тойже:*

Агнца своего, * агница нескверная древле, * и непорочная владычца, * на древе крестнем яко узре, * матерски восклицаше, * и дивящися вопияше: чадо сладчайшее, что зрение сие новое и преславное; * како сонм безблагодатный * судищу пилатову предаде тя, * и осуждает на смерть живота всяческих; * но воспеваю твое неизреченное, слове, снисхождение.

*Тропарь, глас д~:*

Мученик твой, Господи, уар, во страдании своем венец прият нетленный от тебе Бога нашего: имеяй бо крепость твою, мучителей низложи, сокруши и демонов немощныя дерзости. того молитвами спаси душы нашя.

*Слава, и ныне, Богородичен, или крестобогородичен.*
(с. 314)

*На утрени канон октоиха един, и святых два.*

*Канон пророка, егоже краегранесие:*

Пророчеством иоиля пророка дивлюся. *Творение феофаново.*

*Глас в~. Песнь а~. Ирмос:*

Грядите, людие, поим песнь Христу Богу, раздельшему море, и наставльшему люди, яже изведе из\ работы египетския, яко прославися.

Лик нам пророческий свеселится, похваляему тебе небомудренну, иоиле богогласе: с нимиже спастися нам моли, блаженне.

Глаголы божия предвозвещая, богодохновенне, лютый прорекл еси гнев и праведный, иже от нечестия прибывший людем твоим суемудренным.

Чудное и светоносное духа, и животворящее вдохновение тебе присени, и будущих знание вдохне, пророче блаженнейше.

*Богородичен:*

Тя скиния свидетельства прописа, многовидно образуема, являющи от тебе воплощшагося неизменно, Богомати пречистая владычце.

*Ин канон мученика, егоже краегранесие:*

Страсти похваляю уара, славу великую. *Иосифово.*

*Глас з~. Песнь а~. Ирмос:*

Яко по суху пешешествовав Исраиль, по бездне стопами, гонителя фараона видя потопляема, Богу победную песнь, поим, вопияше.

Явился еси на высоте Христовы церкве, уаре, якоже солнце светлое, блистаньми просвещая твоих борений, блаженне, земная исполнения.

Божественныя любве, всеблаженне, об\ъят сладким рачением, отверглся еси себе, и ко всякой муце плотстей устремился еси, крепко подвизався. (с. 315)

Смысленно божественных подвижник юзами связав себе, страстотерпче, и лестныя разорил еси узы, крепким терпением многих мук.

*Богородичен:*

Пресущественное слово во твоем чреве паче слова вселися, и родився боголепно, мученическия лики, чистая, приведе: с нимиже песнословим тя.

*Песнь г~. Ирмос:*

утверди нас в тебе, Господи, древом умерщвей грех, страх твой всади в сердца нас поющих тя.

учими твоими мудрыми догматы, пост, пророче, и служение благочестно проповедуем, в дом Господень ходяще.

Твоим учением последующе, от всего сердца и помышления, плачем же, и молитвами Бога взыскуем, достохвальне.

Из\ъявив нам всещедраго Владыки, пророче, долготерпение, божественную же благостыню из\ъяснил еси того, и благодать.

*Богородичен:*

Зачала еси пречистая, Бога, и родила еси слово неизреченно воплощшееся, во пророцех глаголавшее, и исполнившее тех проповедания.

*Ин. Ирмос:*

Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

Вшел еси разумом крепким в мужественныя подвиги, утвердився надеждами будущих благих, и мучеников Христовых всемудрыми, блаженне, поучении.

Воинство святых страстотерпец, страждущих законне зря, онех показал еси мужескую крепость, примешаяся многообразным, уаре, мукам.

В полце священнем, уаре, яко доблий воин (с. 316) обрелся еси, и ссек множества мужества мечем, мудре, ратным, победами славимь.

*Богородичен:*

Дево Мати божия, моего уныния глубочайшую тму, и облаки страстей, просвещением еже в тебе, молю тя, благодати, отжени.

Седален, пророка, глас в~. Подобен: Страстотерпцы господни.

Богоглаголиве пророче, вдохновением исполнився утешителевым, из\ъяснил еси в последняя времена бывшее языком осияние. сего ради ныне благочестно тя похваляем, и твою память совершающе вопием ти: Христа Бога моли о душах наших.

*Слава, мученика, глас а~. Подобен:*
Гроб твой:

Страсти честных видев мучеников, и тех лобзав узы любовию, на высоту востекл еси свидетельства, всечудне: на древе бо повешен, раны претерпел еси, дондеже в руки господни духа предал еси.

*И ныне, Богородичен:*

упование Христиан, пресвятая Дево, егоже родила еси Бога, паче ума и слова, непрестанно моли о воспевающих тя, подати оставление грехов наших всех, и исправление жития, верою и любовию присно славящым тя.

*Крестобогородичен:*

Зрящи тя, Христе, всенепорочная Мати, мертва на кресте простерта, вопияше: сыне мой, собезначальне отцу и духу, что неизреченное твое сие смотрение, имже спасл еси пречистых рук твоих, щедре, создание;

*Песнь д~. Ирмос:*

услышах, Господи, слух твоего смотрения, и прославих тя, едине человеколюбче.

Милостив буди, Господи, чисто к тебе кающымся, яко един щедр и многомилостив. (с. 317)

Якоже провозвестил еси, славне, от Бога излияся дух на всяку плоть веровавших.

Снитие духа ученики господни умудрившее, твоя богоглаголивая словеса исполни.

*Богородичен:*

Избавльшеся пречистая, из мрачных адовых боков, божественным твоим рождеством, тя ублажаем.

*Ин. Ирмос:*

Христос, моя сила, Бог и Господь, честная церковь боголепно поет, взывающи от смысла чиста, о Господе празднующи.

Святыми язвами удобряемь, краснейший явился еси, и Богу, уаре, возлюблен венчавшему твой верх, досточудне.

На кресте, славне, растязаемь, и на земли простираемь, лютыя болезни претерпел еси. тем неболезненную жизнь наследовал еси веселяся.

Законно видяще божественнии мученицы страждуща тя, блаженне, терпения словесы укрепляху: с нимиже страсти долгия совершив, ублажился еси.

Хвалами венчаем божественныя мученики, яже венча благодать божественная божественными увязении, низложших вражия высокая мудрования.

*Богородичен:*

*От*
тины страстей, владычце, возведи, и страстных помышлений, отчуждающих мя Бога единаго чистаго, да верою ублажаю тя.

*Песнь е~. Ирмос:*

Нощи прешедшей, приближися день, и свет миру возсия: сего ради хвалят тя ангельстии чини, и славословят тя всяческая.

Христово пришествие иоиль божественный явственно всем прорече, яко приидет и спасет род человеческий от идольскаго льщения.

Весь ты возникнув, пророче славне, на преумный же (с. 318) и выше помысла свет, пророчествия благодать извлекл еси оттуду, и правду проповедал еси.

О поющих тя молися, спасти от всякаго озлобления, пребогате иоиле, и божественныя благодати и зари сподобитися умоли.

*Богородичен:*

Пресвятая Дево, владычце мира, тя Богородицу исповедающым, от безчисленных грехов моли спастися, и житейских обстояний.

*Ин. Ирмос:*

Божиим светом твоим, блаже, утренюющих ти душы любовию озари, молюся, тя ведети, слове божий, истиннаго Бога, от мрака греховнаго взывающа.

укрепляешися мановеньми божественными, и неослабная терзания терпиши доблим смыслом, уаре, растерзая гордаго сердце злобу соделавшаго.

Славный мученик видя отпадающыя на землю своя плоти, радовашеся, вечнующая ума светлостию, и божественная воздания предпрозирая.

Пою тя, Господи Боже, и славословлю, и покланяюся, благих сподобляяся уготованных тебе возлюбльшым, мученик в страдании тепле зовяше.

*Богородичен:*

Явльшися херувим и серафим яко воистинну святейши, всенепорочная, вся верно тя ныне освящающыя освяти, и спаси ходатайством твоим.

*Песнь з~. Ирмос:*

Бездна мя многа греховная окружает, и вопию ти, пророка подражаяй: от тли мя, Господи, возведи.

Каплют твоих глагол источницы, боговещания и душепищную сладость точаще, славне, напаяющую верно приходящыя.

Гору тя пророчества, сладость источающую, и (с. 319) богочестия, иоиле, проповедника всемудра знаем, богоглаголиве пророче.

*Богородичен:*

Просвети, свет рождшая незаходящий, сердца славословящих тя верно, пречистая владычце, и из тебе рождшагося неизреченно.

*Ин. Ирмос:*

Житейское море воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Глаголов небрегл еси пребеззаконнаго врага, и пламень претерпел еси нестерпимых болезней терпеливно, многострадальне уаре, молебниче о хвалящих тя верою.

Не престаше мучитель пребезумный, ранами немилостивно сдробляя тя, дондеже в руки божия священную твою душу предал еси, добротами просвещшуся подвиг твоих.

Возвысился еси подобяся на древе Христу, и на том вися, твою душу предал еси Богу, тя венчавающу, страстотерпче, законно доблествовавша.

*Богородичен:*

управи, владычце, в пучине лютых, обуреваемую всегда смиренную душу мою, и к тихому пристанищу направи, несомненным разумом тя блажащую.

*Кондак мученику, глас д~:*

Христу последуя, мучениче уаре, того испив чашу, и мучения венцем увязеся, и со ангелы ликовствуеши: моли непрестанно за душы нашя.

*Песнь з~. Ирмос:*

Пещь древле всегремящую угасивый, и отроки тучею духовною оросивый, благословен еси Боже отец наших.

Исходящий от дому господня, и напаяющий источник, якоже прорекл еси, произыде, пророче всечестне. (с. 320)

Поток ситовный, пшениценосен соделал еси пищный источник, якоже иоиль прорече: благословен еси Боже отец наших.

*Богородичен:*

Иже вся сотворивый рождся от Девы, спасе мир благочестно поющий: благословен еси, Боже отец наших.

*Ин. Ирмос:*

Росодательну убо пещь содела ангел преподобным отроком, халдеи же опаляющее веление божие мучителя увеща вопити: благословен еси, Боже отец наших.

Просвещена тя подвигов приложеньми, предобрая клеопатра, уаре, скутала есть, обретши славу тобою, веры достойну яве, юже показа тепле в твое скончание.

Изливающи на тя слезы, и миры тя честными помазующи, сокрывает тя под землею всечестная жена, погребшаго прелесть лукавую, и из гроба блистаньми просвещающа нас.

Не престаяше, преподобне, угождающи тебе Христову угоднику, приснопамятная, дондеже явился еси ходатай ей, мудре, царствия небеснаго, егоже сподобися тобою с любезнейшим сыном.

*Богородичен:*

Сокрушена мя безчисленными согрешении, Дево, ходайством твоим обнови, уврачующи мою душу, и слово подающи вопити: благословена яже Бога плотию рождшая.

*Песнь и~. Ирмос:*

Древле оросившаго еврейския отроки в пламени, и опалившаго Господа халдеи преславно в нем, воспоем глаголюще: благословите и превозносите его во веки.

Показал еси, славне, покаяния образы яве, благоутробнаго Господа, приемлюща верою к нему приходящыя, и поющыя: благословите, дела господня, Господа.

Служитель быв ты Господень, пророче иоиле, того (с. 321) тайны вручился еси прорицати людем, хвалящым и поющым: благословите, дела господня, Господа.

Оставление источают иудови чудес реки, яже суть апостоли преславнии господни, якоже пророчествова иоиль, вопиющих напаяюще: благословите, вся дела господня, Господа.

*Богородичен:*

Впостась сложну во двою существу Христа, всенепорочная, родила еси, пребывши Дева чистая, емуже поюще зовем: благословите, дела господня, Господа.

*Ин. Ирмос:*

Из пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети. тя превозносим во вся веки.

Матрних послушав, мучениче, молеб, небесному воинству светло воинствуя, отрока честнаго, и твоего неотступна показал еси благославия, неизреченным милосердием.

*От*
египта тя богатство, якоже многоценное принесе, мучениче, разбогатящи многоценными дарми, клеопатра, целении всю палестину, любовию тя почитающую.

Веселяся подвиги твоя совершил еси, воине доблий вседержителя, и яко победитель от него венчался еси, уаре всеблаженне, мучеников великая славо.

*Богородичен:*

Грехи прилагаю ко грехом, и будущаго не боюся страшнаго суда: победи, чистая, души моея ослепление, и мольбою твоею обративши мя спаси.

*Песнь ф~. Ирмос:*

На небесех благословенная, и на земли славословимая, радуйся, невесто неневестная.

Со пророки яко пророк, радостно ныне в небесных веселишися обителех. (с. 322)

Свыше ны назираеши ныне, благоговейно тя славословящыя, богоглаголиве всебогате.

Сокращен путь спасения, иоиль покаянием богомудренно показа.

*Богородичен:*

Возвела еси ны падшыя, Мати божия, благоутробнаго Владыку и Cпаса рождши.

*Ин. Ирмос:*

Бога человеком невозможно видети, на негоже не смеют чини ангельстии взирати: тобою бо, всечистая, явися человеком слово воплощенно, егоже величающе, с небесными вои тя ублажаем.

Крепость низложил еси ратоборца, божественною яве силою препоясався, страдальче доблий уаре. тем тя хвалим, врачевание обильное от твоих мощей, вернии, почерпающе.

Яко свет, яко утро, яко великое солнце в земныя простреся память твоя концы, светоносными просвещающи сияньми твоих честных подвиг вся, прехвальне, и мрак сердец отгонящи.

С тобою сияюща видевши славою многою своего сына чадолюбивая, всех Бога величаше: тебе же искреннейше, мучениче, славяще величайшаго предстателя, явственно обогатившися.

Земля, на нейже терпеливейшее тело твое, мудре, лежит, божественне освятися: но даждь молитвами твоими нам разрешение грехов, жития исправление, уаре, и всех неудобных избавление.

*Богородичен:*

Явлься, Дево, из тебе Господь светлаго облака, египетския кумиры всяческой пагубе предаде: множество же страстотерпцев сего носити сподоби, сего подражатели честным его страданием. (с. 323)

*Служба святаго и преподобнаго отца нашего иоанна рыльскаго.*

*Вечер:*
Блажен муж: *На*
Господи, воззвах, *стихиры, глас а~: Подобен: О*
дивнаго чудесе!

В постницех возсиявшему прообразование, пустынное воспитание, средческаго светильника, словесы песненными вси вернии похвалим, зовуще: радуйся, великая слава, яже в нашя дни явися, преблаженне.

Посреди двою животу, разумне богоугодно мерило поставил еси, отче, ибо тлеющая оставил еси: разумев же присно пребывающа Христа Бога, и тому правило души твоея усердно, блаженне иоанне, прилепил еси.

Радуешися видев совершение трудов твоих, ихже око не виде, ни ухо слыша: но доброты райския имея световоздание подвиг твоих, источает благодать твой гроб, и тело имеяй неразрушимо.

*Ины стихиры, глас и~. Подобен: О*
преславнаго чудесе!

Ихже око не виде, * ни ухо слыша, * ни на сердце человека взыдоша, яже уготована богом того возлюбльшым, * сих ты возжелел еси, иоанне богодохновенне. * возненавидел еси мирское смешение, * к Богу единому притекл еси, * и того благодати присно насыщаяся, * молися ему прилежно, спастися душам нашым.

Разума светлостию украсився, * заповедьми божественными * просветил еси душу твою: * но и о тлеющих мимоходящих небрегл еси. * земная вся оставив, * (с. 324) в пустынях жити изволил еси. * Христовы заповеди соблюл еси, * иоанне преподобне. * егоже моли, да спасет душы нашя.

Любезно владыце вожделел еси, * от младых ногтей того совершая повеления, * благодатию паче, нежели млеком воспитан был еси, * и тело твое украсил еси, * целомудрием, и чистотою, * и суща в дому божии присно желая, * Христа обрел еси. * того, преблаженне, умоли, * да спасет душы нашя.

*Слава, глас и~:*

Божий дух излияся, якоже святый иоиль прорече: от негоже движимь, нам верующым тайны божия явленно открывает, иже детель его приемый. темже божиим светом просвети нас и благодатию.

*И ныне, Богородичен:*
Царь небесный:

*Вход. Прокимен дне.*

*Чтения г~, писаны в а~ день савве вышерскому.*

*На стиховне стихиры, глас а~. Подобен:*
Всехвальнии мученицы:

Зритель бысть умом * мысленных сил, * яко делатель божественных словес * полагая во твоем сердцы. * в немже восхождения, * яко лествицу утвердил еси. * иоанне преподобне отче наш, * молися даровати нам мир, * и велию милость.

*Стих:*
Честна пред Господем смерть преподобных его.

Иоанне преподобне, * твою от детска возложил еси жизнь * Христу Богу нашему: * имже укрепляемь, * плотския страсти * помыслу повинул еси, * хуждшее покорив лучшему. темже моли, * спастися душам нашым.

*Стих:*
Блажен муж бояйся Господа, в заповедех его восхощет зело.

Богомудре отче наш иоанне, * светильник явился еси (с. 325) велик, * просвещая подсолнечную * чудес сияньми, * божественными делы: * темже по успении * незаходимый свет прия. * сего ради моли, * спастися душам нашым.

*Слава, глас и~:*

Христово избранное стадо, верных собори, новосвященнии людие, приидите стецемся вси к честней памяти преблаженнаго отца нашего иоанна, в средце возсиявшаго, к нам пришедша: се бо предлежит нам священное его тело, веры нашея честное утверждение, преподобных яко воистинну украшение. да посрамятся еретическая соборища неверующая воскресению: сей бо по смерти зрак дает, хромым хождение, слепым прозрение, разслабленныя стязает: и воинство наше укрепляет на враги противныя. духом же предстоя у престола владычня, молит спастися душам нашым.

*И ныне, Богородичен. Тропарь, глас а~:*

Покаяния основание, прописание умиления, образ утешения, духовнаго совершения, равно ангелом житие твое бысть, преподобне, в молитвах убо и пощениих, и в слезах пребывая, отче иоанне, моли Христа Бога о душах наших.

*На утрени, по а~-м стихословии седален, глас д~.*

*Подобен:*
Скоро предвари:

Воздержанием увядил еси плотския страсти, милости возданием, благодать великую, отче, духовную восприял еси. тем благоугодил еси Богу, достоин сосуд чудес и по кончине явился еси, от страстей очищая нас, иоанне преподобне, моли Христа Бога, грехов оставление даровати, чествующым любовию святую память твою.

*Дважды.*
(с. 326)

*Слава, и ныне, Богородичен:*

Обновила еси, чистая, божественным рождеством твоим, истлевшее во страстех земнородных мертвенное существо, и воздвигла еси вся от смерти к животу нетления. темже тя по долгу блажим вси, Дево препрославленная, якоже прорекла еси.

*По в~-м стихословии седален, глас е~. Подобен:*
Собезначальное:

Постника господня песньми почтим, яко умертвившаго прилоги страстей воздержанием твердым, и терпением воистинну посрамивша сопротивнаго врага, и всю его гордыню низложивша, и ныне молящася, помиловатися душам нашым.

*Дважды.*

*Слава, и ныне, Богородичен:*

ужасно чудо зачатия, и несказанен образ рождества в тебе познався, приснодево чистая, ужасает мой ум, и удивляет мое помышление. слава твоя, Богородице, во всех простреся, ко спасению душ наших.

*По полиелеи седален, глас и~. Подобен:*
Премудрости:

Пастырскую хитрость восприим, монашествующих столп и основание, разумне упасл еси стадо твое: Христова бо вожделев божественная учения, в нихже просветился еси, преподобне. темже к ревности ангельскаго жития воздвигл еси всех единомудренно славити Бога: богоносе иоанне, моли Христа Бога, грехов оставление подати чтущым любовию святую память твою.

*Дважды.*

*Слава, и ныне, Богородичен:*

Пречистая Дево Мати божия, души моея страсти лютыя исцели, молюся, и прощение даруй моих прегрешений, яже безумне содеях, душу и тело осквернив, окаянный. увы мне, что сотворю в час он, внегда (с. 327) ангели душу мою разлучат от страстнаго моего телесе; тогда помощница ми буди и предстательница теплейшая: тя бо имам надежду раб твой.

*Таже степенна, а~ антифон, д~-го гласа. Прокимен, глас д~:*
Честна пред Господем смерть преподобных его. *Стих:*
Что воздам Господеви о всех, яже воздаде ми; *Евангелие преподобническое.*

*По н~-м псалме, стихира самогласна, глас з~:*

Преподобне отче иоанне, во всю землю изыде вещание исправлений твоих: тем на небесех обрел еси мзду трудов твоих, демонския полки разрушил еси, и ангельския достигл еси чины, ихже житию без порока поревновал еси. дерзновение имея ко Христу Богу, мир испроси душам нашым.

*Канон Богородицы, со ирмосом на з~: и святаго на и~, егоже краегранесие:*

Святителю, пою твоя, всеблаженне, чудеса.

*Глас д~. Песнь а~. Ирмос:*

Лицы Исраильтестии невлажными стопами, понт чермный, и влажную глубину прогнавше, всадники тристаты враги видяще в ней погружены, с веселием пояху: поим Богу нашему, яко прославися.

Божественным светом осиян, и со ангелы, отче, ныне водворяешися, молитвами твоими спасай творящыя всегда священную твою память, в радости поющыя: поим Богу нашему, яко прославися.

Путь, иже к жизни возводящий неуклонно, преблаженне, шествовал еси, избег мятежей мирских, и демонская смущения разорил еси, радостно взывая, отче иоанне: поим Богу нашему, яко прославися.

умертвив плотское мудрование, твоими постными бореньми, божественному духу покорил еси, окормлением божественныя силы, радостно вопиял еси: поим Богу нашему, яко прославися. (с. 328)

Вся красная оставил еси, непрестанную, отче, возлюбил еси красоту, в дому господни, идеже шум празднующих, радостно поющих: поим Богу нашему, яко прославися.

*Богородичен:*

Безлетна сына из безначальна отца, плоть нас ради в человецех бывша, во утробе заченши, под летом сего родила еси несказанно, емуже радующеся вопием: поим Богу нашему, яко прославися.

*Катавасиа:*
Отверзу уста моя:

*Песнь г~. Ирмос:*

Лук сильных изнеможе, и немощствующии препоясашася силою: сего ради утвердися в Господе сердце мое.

Закону повинулся еси духа, егоже всем, преподобне, предложил еси: греха же закону изволением не повинулся еси.

Горе к Богу мудрование имея, отче, яже на земли оставил еси, болезньми воздержания непрестанно облегчаемь.

Растерзав юзы естества, преестественным чистым житием, богоносне иоанне, вышеестественных приял еси действо.

Да Богу, блаженне, без смущения беседуеши, в пустыни жити, отче, изволил еси, от молвы удаляяся.

*Богородичен:*

Спасти восхотев человека на полезное, яко благодетель и человеколюбец, в твою утробу неописанно, Богомати, вселися.

Седален, глас а~. Подобен: Гроб твой:

Воздержания огнем яко злато в пещи, мудре, искусився, светлейший явился еси, иоанне преподобне: темже к небесному преставился еси царствию. сего ради верою (с. 329) тя восхваляюще вопием: благодать и милость, и очищений наших, отче, испроси.

*Дважды.*

*Слава, и ныне, Богородичен:*

Настави мя на путь покаяния, преблагаго прогневавша Господа, неискусобрачная благословенная марие, прибежище отчаянных человеков, божие вместилище.

*Песнь д~. Ирмос:*

Седяй в славе на престоле божества, во облаце легце прииде Иисус пребожественный, нетленною дланию, и спасе зовущыя: слава, Христе, силе твоей.

Обветшавшаго человека абие совлекся, отче, со греховными страстьми, воздержанием независтным облеклся еси в новаго по Христу, всечестне.

Светлое твое житие, яко правило известно, в тебе, отче, божественныя добродетели показася, в молитвах и пощениих, во бдениих же и мольбах яже ко Христу человеколюбцу.

Дремания твоим очесем не дал еси, преподобне, дондеже, отче, храм себе сотворил еси прекрасен всевидящему владыце, к немуже взываеши: слава силе твоей, Господи.

*Богородичен:*

умерщвленныя, пречистая, человеки оживила еси, жизнодавца рождши избавляющаго от тли, взывающыя ему: слава силе твоей, Господи.

*Песнь е~. Ирмос:*

Просвещение твое, Господи, низпосли нам, и от мглы прегрешений разреши ны, блаже, твой мир даруяй.

В юности мудрость, в старости разум, во всем житии пождание, и долготерпение, и еже ко всем любовь показал еси, блаженне.

Вперив, славне, душевный разум, и чувства, мудре, окормив, был еси храм освящен Богу честен. (с. 330)

украсил еси, преподобне, души тричисленное, и владыку ум поставив, имеюща Христа, наставляюща тя к шествию небесному.

*Богородичен:*

Дева роди пречистаго Бога, закон полагающа, всем человеком спасителя, благочестие сущым на земли возвещающа.

*Песнь з~. Ирмос:*

Возопи, прообразуя погребение тридневное, пророк иона, в ките моляся: от тли избави мя, Иисусе, царю сил.

В пустыни жити усердно возлюбил еси, богоносне, к нейже Бога приемля избавляющаго тя, и соблюдающаго твоя стопы.

Непреклонен в пустыни, богомудре, претерпел еси, даже и до кончины храня сие опасением, имже нетленному сподобился еси наслаждению.

Равноангельно на земли пожил еси, равноангельную честь достойно получил еси, со ангелы всеми Богу предстоя.

*Богородичен:*

Зачала еси во утробе, Богомати, безначальнаго Бога слова, нас ради в человецех бывшаго, по нам непреложна, во дву знаема естеству.

*Кондак, глас и~. Подобен:*
Взбранной:

Ангельскому житию поревновав, преподобне, вся земная оставив, ко Христу притекл еси: и того заповедьми ограждаяся, явился еси столп непоколебим от вражиих нападений. тем зовем ти: радуйся, отче иоанне, светило пресветлое.

*Икос:*

В мертвеннем теле, ангельскому уподобльшася житию паче естества, и с теми на небесех ликующа, приидите вси вернии воспоем преподобнаго иоанна: той бо яко уметы вмени мирская вся красная, яко да небесных получит, вшед на гору якоже древле моисей великий, (с. 331) и илиа, постом очищся, сподобися видети троическую светлость, ни во мраце, ни в вихре, но во свете благодати божия: тем и чудес лучи испущая светло, исцеления реки источая верным от гроба, яко жив недугов исцелитель, сего ради зовем ему: радуйся отче иоанне, светило пресветлое.

*Песнь з~. Ирмос:*

Спасый во огни авраамския твоя отроки, и халдеи убив, яже правда праведно уловляше: препетый Господи Боже отец наших, благословен еси.

Вышнею силою божия помощи, враги низложил еси, победоносец был еси, зовый: препетый Господи Боже отец наших, благословен еси.

Очистив мглу от страсти бывшую, безстрастием просвещения озарився, зовый преподобне, препетый Господи Боже отец наших, благословен еси.

уязвив душу добродетельными лепотами, красен добротою был еси, Господу поеши радуяся: препетый Господи Боже отец наших, благословен еси.

*Богородичен:*

Призывая ны плененныя, Дево, во еже бехом в начале, во чрево твое вселивыйся, воплощся человеколюбец Господи.

*Песнь и~. Ирмос:*

отроки благочестивыя в пещи рождество Богородичо спасло есть: тогда убо образуемое, ныне же действуемое, вселенную всю воздвизает пети тебе: Господа пойте дела, и превозносите его во вся веки.

Глаголы жизни вечныя, преблаженне, в сердцы твоем приим, плоть увядил еси: миру же умертвися, живоносным умерщвлением одеявся: Господа пойте, и превозносите его во вся веки. (с. 332)

Милостива быти, богоносне, единаго благодетеля моли, твою пречестную память празднующым, согрешений оставление сим даровати.

Воззрением к Богу непрестанно внимая, отонудуже некоего сияния зарю приим, свет неугасимый яко зерцало посылаеши, поющым: Господа пойте дела, и превозносите его во вся веки.

На лествицу к небеси простертую, на нейже утвержден Господь явися, отче, вшел еси, божественными восхождении преспевая, преподобне, дондеже достигл еси совершение желаемых, поя: Господа пойте дела, и превозносите его во вся веки.

*Богородичен:*

Поем тя, обрадованная, Бога бо воплощенна нам родила еси. темже тя Богородицу вси именуем, богоприятную утробу, доброту иаковлю, Господи воспевающе, и превозносяще его во вся веки.

*Песнь ф~. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси. тем тя вси величаем.

Слезами постническими бразду напоил еси, радуешися, отче богоносне, ныне радостию рукояти собирая подвигов почести. темже тя вси ублажаем.

Незаходимый возсия тебе свет, присносущее веселие восприя, идеже ликуя со ангелы округ царя и Господа, верою творящих память твою поминай, отче всеблаженне.

Возмог демонов убежати стреляний и коварств лукавых, спаслся еси, блаженне. отонудуже душа твоя свята, чиста и нескверна, наслаждения небеснаго сподобися: поминай чтущыя тя.

Законом, отче, страдальческим подвизаяся, и победил еси демонския полки. темже тя славою (с. 333) венчает, яко един благодетель почестей, и божественнаго светоявления сподоби, божественным наслаждением.

*Богородичен:*

Яко всех тварей творца рождши, Богомати, превозшла еси всю тварь божественною славою, святостию и благодатию, и всякия добродетели больши. темже тя вси величаем.

*Светилен. Подобен:*
Небо звездами:

Ангельскаго жития желая, удалил еси себе в пустынях: и страсти покорив плотския, равен ангелом явился еси, отче наш иоанне богоносне.

*Дважды.*

*Богородичен:*

Державным твоим покровом, от враг навета, чистая, твоя рабы соблюди ны вся невредны: тя бо имамы едину прибежище в женах.

*На хвалитех стихиры на д~, глас и~. Подобен: О*
преславнаго чудесе!

Преподобне отче иоанне, * ты иго Христово на рамо взем, * доблественне наитие * вражие попрал еси. * тем тя верою вси почитаем, * о преблаженне монашествующих похвало! * темже Христа * непрестанно моли, * спасти душы нашя.

*Дважды.*

Верою сошедшеся вси, * яко постника тя Христова чествуем, иоанне. * радуяся убо шествовал еси * в пустыни непроходней, мудре, наставник быв честен. * темже тебе мы верою взываем, блаженне, * постников похвало, * о нас молися ко Господу, * помиловатися душам нашым.

Преподобне отче наш, иоанне, * будущия ради жизни, * в каменных пропастех, и в древе заключился еси, * никакоже бояся невидимых враг, * многащи толцания творящих к тебе. * ты же молитвами твоими сих (с. 334) без вести сотворял еси, * о терпеливый душею! в пустыни рыльстей, чудное овча, * Христа агнца пастыря имея. * темже верою вси тя чтим и ублажаем.

*Слава, глас тойже:*

На небо текущую вшед колесницу, чудне, добродетелей, достигл еси крайнее житие воздержанием. в пустыни живый, смотряя вышняго иерусалима красоту, и болезни подвигов достойно почести приим, с небесными радуешися чиноначалии, преблаженне, вечных благ наследник, царствия житель быв: но молися, богоносне иоанне, спасу всех, умирити мир и спасти душы нашя.

*И ныне, Богородичен.*

Владычце, приими молитвы рабов твоих, и избави нас от всякия нужды и печали.

*Славословие великое. И отпуст.*

*На литургии: Блаженна, от канона святаго песнь г~-я и з~-я. И прочая служба преподобническая.*

