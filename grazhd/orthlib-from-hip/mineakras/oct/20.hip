<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 334)

*Месяца тогоже в к~-й день.*

*Святаго великомученика артемиа.*

*На*
Господи, воззвах, *стихиры на з~, глас д~. Подобен:*
Яко добля:

Многообразными муками лютых ран, * предав казнити многострадальное * и терпеливейшее тело твое, * богомудре артемие, * не отверглся еси Христа, * ни кумиром пожерл еси: * но терпел еси, якоже иному страждущу, * ожидая будущих воздаяний, * и безсмертнаго благославия. (с. 335)

Повешен стружемь, * и камением сдробляемь, * и железом отвсюду изнуряемь, * и мечем усекаемь, * непоколебимь пребыл еси, * на камени мысленнем водрузив души твоея стопы, славне. * сея ради победы, * ангелом и мучеником сочетался ей, * света неизреченнаго исполняемь.

Исцелений благодати * любящым тя всегда * источают, славне, твоя мощи, * и потопляют страсти, * и недуги, артемие, * и прогонят лукавых демонов полки: * напаяют же верных сердца * прозябающая добродетелей плоды божественныя, * и благочестия знание.

*Слава, глас в~. Студитово:*

Разумнаго светильника веры, артемиа почтим, яко обличи царя мерзскаго, и кровию мучения его церковь Бог обагри. тем и прият исцелений благодать независтную, исцеляти недуги, верно приходящих к раце мощей его.

*И ныне, Богородичен, или крестобогородичен. Подобен:*
Егда от древа:

Егда нескверная агница виде своего агнца, на заколение яко человека волею влекома, плачущи глаголаше. безчадствовати тя ныне тщишися, Христе, рождшую тя. что сие. сотворил еси, избавителю всяческих; обаче воспеваю и славлю твою, юже паче ума и слова, крайнюю благость, человеколюбче.

*На стиховне октоиха. Слава, глас з~:*

За Христа законно пострадав, артемие, и с чувственным царем умнаго низложив врага, достойно приял еси от страстоположника Cпаса венец: и ныне на небесех со ангельскими радуешися чины, вышняго светолития наслаждаяся ясно, и триипостасному и первому свету причащаяся обильно. темже и мы благовернии людие и любомученицы, песньми вопием ти: (с. 336) радуйся, адаманте непобедимый душею, и крепкий оружниче Христов: радуйся, лести идольския потребителю, и истины поборниче светлый. но молися Господу, и нам житием боголюбивым, с тобою получити стояние при престоле величествия его.

*И ныне, Богородичен, или крестобогородичен. Подобен:*
Тридневен:

Видящи тя распинаема, Христе, тебе рождшая, вопияше: что странное еже вижу таинство, сыне мой; како на древе умираеши плотию повешен, жизни подателю;

*Тропарь, глас д~:*

Мученик твой, Господи, артемий, во страдании своем венец прият нетленный от тебе Бога нашего: имеяй бо крепость твою, мучителей низложи, сокруши и демонов немощныя дерзости. того молитвами спаси душы нашя.

*Слава, и ныне, Богородичен, или крестобогородичен.*

*На утрени оба канона октоиха, без мученичнов. И святаго канон на з~, егоже краегранесие:*

Твою подаждь ми богатную благодать, блаженне. *Иосиф.*

*Глас в~. Песнь а~. Ирмос:*

Во глубине постла иногда фараонитское всевоинство преоруженная сила, воплощшееся же слово всезлобный грех потребило есть, препрославленный Господь, славно бо прославися.

Подвигом, мучениче, добрым яко подвизався, и светлыя венцы приим, свету предстоиши просвещаемь, по причастию невещественному. тем молим тя: просвети нас молитвами твоими.

Светлый твой, мучениче, праздник вся созва радостно на трапезу днесь, предложив страданий твоих (с. 337) борения, мужество и противление: имиже насыщшеся, верою тя и любовию ублажаем.

умерщвлена на кресте, преблаженне, недомысленнаго плотию поразумел еси Господи, жизни виновника, вольную возлюбил еси мертвость юже от страданий: тем безсмертную славу получил еси.

*Богородичен:*

Воплотився из тебе боголепно слово безплотное, премножеством человеколюбия, пречистая, к страстем приближися, и безстрастие человеком источи препрославленный Господь, славно бо прославися.

*Песнь г~. Ирмос:*

Процвела есть пустыня, яко крин, Господи, языческая неплодящая церковь, пришествием твоим, в нейже утвердися мое сердце.

Мученическими украситися венцы, славне, желая, язвы понесл еси и растерзания горьких болезней, божественною благодатию.

Не потрясе столпа твоего сердца, всемудре, лютейшее приложение мук: утвердися бо на разумнем камени неподвижнем.

На древе повешен, и частыми отвсюду терзании окружаемь, твоими очесы к могущему спасти взирал еси, достославне.

*Богородичен:*

Воплощся хотением от кровей, владычце, твоих пречистых, Господь, спасает человечество, и множества мучеников собра.

*Седален, глас и~. Подобен: Премудрости:*

Царю веков угождая, царя беззаконнаго всякий совет отразил еси, славне, и истуканным не пожерл: того ради жертву тебе самаго принесл еси пожренному слову, пострадав крепко. тем и чудес источаеши (с. 338) струи, страсти исцеляя верно приходящих к тебе, страстотерпче артемие, моли Христа Бога, грехов оставление подати чтущым любовию святую память твою.

*Дважды.*

*Слава, и ныне, Богородичен:*

Солнца облаче разумнаго, божественнаго света светильниче златокованный, нескверная, неблазная, всенепорочная владычце, омраченную душу мою ослеплением страстей, безстрастия зарею просвети, молюся: и оскверненное мое сердце омый потоки умиления, покаяния же слезами, и от тимения мя очисти дел моих, да любовию зову ти: Богородице приснодево, моли Христа Бога прегрешений оставление подати ми, тебе бо имею надежду раб твой.

*Крестобогородичен:*

Агнца и пастыря и избавителя, агница зрящи на кресте, восклицаше плачущи, и горько рыдающи, вопияше: мир убо радуется, приемля тобою избавление, утроба же моя горит, зрящи твое распятие, еже терпиши за милосердие милости. долготерпеливе Господи, милости бездно, и источниче неисчерпаемый, умилосердися, и даруй согрешений оставление, верою поющым божественныя страсти твоя.

*Песнь д~. Ирмос:*

Пришел еси от Девы, не ходатай, ни ангел, но сам, Господи, воплощся, и спасл еси всего мя человека. тем зову ти: слава силе твоей, Господи.

уподобився распятому, на древе волею возвысился еси протязаемь, и суровейше стружемь, совлачаяся кожных риз умерщвления.

Болезни твоя плотския и лютых простертие, неболезненный покой, мучениче, яве тебе исходатаиша: (с. 339) егоже ныне насыщаяся, всяку болезнь облегчаеши от от душ наших.

Равноангельну бывшу тебе страданий светлостьми, рукою ангеловою посылает тебе пищу небесный хлеб жизнь наша, укрепляющую тя, мучениче достославне.

Богатыми тя украси благодать духа даровании, всемудре: тем всяческия недуги, мучениче всечестне, отгониши, верою прибегающих ти.

*Богородичен:*

Деву тя по рождестве, нескверная, нетленну Христос соблюде, благоволивый во утробе твоей, всего мя человека восприяти, крайнею благостию.

*Песнь е~. Ирмос:*

Ходатай Богу и человеком был еси, Христе Боже: тобою бо, Владыко, к светоначальнику отцу твоему, от нощи неведения приведение имамы.

Свеща светозарная виден был еси духом, артемие, верныя просвещающи, и лукавствия разгоняющи мрачных и тмы исполненных духов.

На камени животнем душевныя стопы водрузив, камением сгнетаемь, и болезньми окружаемь, истинный страстотерпец, непреклонен пребыл еси.

Ты честными вооружен духа силами, трезубцев остроты, мучениче доблемудренне, небрегл еси, в нихже споправ жала вражия.

*Богородичен:*

Крест и погребение из тебе волею нас ради рождейся, претерпев владычце, свидетеля крепчайша артемиа своих страданий яко крепкий соделал есть.

*Песнь з~. Ирмос:*

В бездне греховней валяяся, неизследную милосердия твоего призываю бездну. от тли, Боже, мя возведи. (с. 340)

Агнец и заколение всецелое, мучениче, принеслся еси, артемие, вольное распятие в наше приимшему воззвание.

Неослабными язвами сокрушаемо тело твое, артемие, терпеливейшее, душевное благородие соблюл еси, верою неврежденное.

Недугов нас избави, мучениче, искушений, и страстей же и скорбей, к тебе притекающыя, подражателю спасов, артемие.

*Богородичен:*

Обуреваемаго в пучине скорбей, и потопляема нашествиями треволнений, спаси Богородице Дево, раба твоего.

*Кондак, глас в~. Подобен:*
Твердыя:

Благочестиваго и венценоснаго мученика, на враги победы вземшаго одоление, сошедшеся достойно песньми восхвалим артемиа, превеликаго в мученицех, чудес же дателя пребогатаго, молится бо Господу о всех нас.

*Икос:*

Кто подвиги твоя довлеет изглаголати, страстотерпче, или болезни твоя, яже мужески претерпел еси за веру господню, и дарования, ихже сподобился еси; не довлеют уста человеческая поведати: мудростию бо украшен и мужеством, богатство возненавидев, и достоинство привременное, воин явился еси искреннейший, моляся убо Господу о всех нас.

*Песнь з~. Ирмос:*

Богопротивное веление беззаконнующаго мучителя высок пламень вознесло есть. Христос же простре богочестивым отроком росу духовную, сый благословен и препрославлен.

Непобедимь смысл нерушимою души твердостию, артемие, стяжав, вражия коварства, мучениче, упразднил еси, поя изряднейше: сый благословен и препрославлен.

Струями кровей твоих возвышенный мук огнь (с. 341) угасил еси, блаженне, и росою духа облияемь, радуяся взывал еси: сый благословен и препрославлен.

Исцелений дарования источая, страстей разжжения угашаеши божественною благодатию, отгоняеши же духи присещением твоим, воспевая приснословый: сый благословен и препрославлен.

*Богородичен:*

Мертвым источившаго безсмертие, Дево всенепорочная, боголепно родила еси. того убо моли, умертвити нашя страсти телесныя, чистая, и вечныя сподобитися жизни.

*Песнь и~. Ирмос:*

Пещь иногда огненная в вавилоне действа разделяше божиим велением, халдеи опаляющая, верныя же орошающая, поющыя: благословите, вся дела господня, Господа.

Язвами лютыми тело твое, трезубцы же изнуряемо претерпел еси, взираяй на воздаяние будущее, еже подает тебе зовущу, славне, всяческих Бог, Владыка же и Господь.

Кровьми твоими земля освятися, и врачевство явися тело твое многострадальное, всякий недуг, всяко озлобление, и всякий демонский всегда вред отгоня от верно прибегающих в тебе.

украшение страдальцев явился еси, яже в мире благочестномудренно отринув, и паче премирная худейшим искупуя, честною же, прехвальне, кровию, воспевая: благословите вся дела господня, Господа.

*Богородичен:*

Истекшыя ны горьким древа вкушением, и падшыя поползновением возставила еси, пречистая, содетеля рождши слово впостасное, чистая. емуже вопием: благословите, вся дела господня, Господа. (с. 342)

*Песнь ф~. Ирмос:*

Безначальна родителя сын, Бог и Господь, воплощся от Девы нам явися, омраченная просветити, собрати расточенная. тем всепетую Богородицу величаем.

Видети восхотев доброты небесныя, видимыя доброты мира претекл еси, и добротвореньми страдальцев украсився, мучениче доблемудренне, добрых крайнейшее веселяся восприял еси.

Яко утро, яко солнце, память твоя просвещающи верных сердца, блаженне, возсия: ты бо и света и дне световидный явился еси наследник, разоряяй, артемие, мглу душ наших.

Взыграим человецы, духовно ликовствующе, артемиа память божественнаго мученика, поем Богу с похвалою, чудному сущу во святых, и освящающу верою того чествующыя.

Рака твоя точащи непрестанно исцеления, верныя созывает любовию почерпати, на телесное здравие, и душевное истинно спасение, всеблаженне артемие, молитвенниче о благохвалящих тя.

*Богородичен:*

Светом мя просвети лица твоего, Господи, уныния тмою покровеннаго, имея молящую тя, слове, истинную чистую матерь твою, и ангельския силы, и преславнаго артемиа.

*Светилен. Подобен:*
Свете неизменный:

Свет в сердцы твоем возсияв, артемие страстотерпче, горчайшыя муки претерпевшу мужественно: и исцелений благодать приял еси свыше, немощныя исцеляти всегда.

*Крестобогородичен:*

Свет просиявый безлетно из отца прежде веков, (с. 343) в лето ныне напоследок из тебе, Дево, прозябе на спасение мира, к немуже не остави о мире молитися.

*На стиховне октоиха. Слава, глас з~:*

Днесь вселенная вся, страстотерпца просвещается зарями, и божия церковь цветы украшаема, артемие, вопиет ти: угодниче Христов, и предстателю теплый, не престай моляся о рабех твоих.

*И ныне, Богородичен, или крестобогородичен. Подобен:*
Тридневен:

Видящи тя распинаема, Христе, тебе рождшая, вопияше: что странное еже вижу таинство, сыне мой; како на древе умираеши плотию повешен, жизни подателю;

*На литургии: Блаженна, октоиха на д~: и мученика песнь г~-я, на д~. Прокимен, глас з~:*
Возвеселится праведник о Господе, и уповает на него. *Стих:*
услыши Боже глас мой, внегда молитимися к тебе. *Апостол к тимофею, зачало сч~в. Аллилуиа, глас д~:*
Праведник яко финикс процветет: *Евангелие иоанна, зачало н~в. Причастен:*
В память вечную будет праведник:

