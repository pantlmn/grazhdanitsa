<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 552)

*Месяца тогоже в л~-й день.*

*Святых мученик, зиновиа и зиновии, сестры его.*

*На*
Господи, воззвах, *стихиры, глас д~. Подобен:*
Яко добля:

Мучения кровию * одежду твою, зиновие, обагрив, славне, * совершил еси священнейшу благодатию, * (с. 553) с неюже вшел еси, * яко мудр архиерей во святая святых: * жертва непорочна, * тебе ради пожершемуся, * и совершенное приношение пречисто * принеслся еси, священнейше.

Стружему телеси, * души светлейшая доброта, * показовашеся краснейши, * священномучениче зиновие, богомудре пребогате, * иерархов доброта, * страдальцев хвала, * чудес же присный источник, * духов нечистых прогонитель, * Христов божественный поборник.

Спострадати тебе произволи * сестра единомудренная тебе, * зиновиа, премудре, * яже единокровная твоя: * конобов бо врения мужески претерпеваше, * огня прещение и нуждную смерть. * темже улучи с тобою венцы победы, * и вышнее царство, * священнотаинниче зиновие.

*Слава, глас з~. Иоанна монаха:*

Песненный лик восплещим днесь, о мучениколюбцы, в памяти всеблагочестивых страдалец, зиновиа и зиновии: сии бо Троицы быша поборницы, и на тризнищи мужески невидимаго врага честною своею кровию удавиша, и победы венец славно прияша. темже к ним возопиим: сопруже святый, Господу благословенная двоице и просвещенная, Cпаса моли о душах наших.

*И ныне, Богородичен, или крестобогородичен. Подобен:*
Тридневен:

На древе жизнь нашу * зрящи всенепорочная Богородица висящу, * матерски рыдающи, вопияше: * сыне мой * и Боже мой, * спаси любовию поющыя тя.

*Тропарь, глас д~:*

Мученицы твои, Господи, во страданиих своих венцы прияша нетленныя от тебе Бога нашего: имуще бо крепость твою, мучителей низложиша, сокрушиша и демонов немощныя дерзости. тех молитвами спаси душы нашя.

*Слава, и ныне, Богородичен, или крестобогородичен.*
(с. 554)

*На утрени оба канона октоиха: и святых на д~. Иосиф.*

*Глас и~. Песнь а~. Ирмос:*

Песнь возслем, людие, чудному Богу нашему, свободившему Исраиля от работы, песнь победную поюще и вопиюще, поим тебе единому владыце.

Престолу предстоя Христову, яко иерей благоприятен и мученик изряднейший, зиновие треблаженне, яже любовию чествующыя твою память светоносную, житейских избави соблазнов.

Зарею просвещаемь, мудре, трисолнечнаго сияния, мглу разорил еси еллинскаго злославия, и светом твоих словес вся просветив, ныне прешел еси к незаходимому сиянию.

угль явлен мысленный, огнем вжигаемь божественнаго духа, всех сердца вжегл еси к желанию божественному, священнотаинниче, и прелесть попалил еси всяку.

*Богородичен:*

Радуйся, пресвятый храме, руно богоросное, запечатанный источниче, безсмертия струя: паству твою, владычце, сохрани, от всех сопротивных невоевану.

*Песнь г~. Ирмос:*

Страх твой, Господи, всади в сердца раб твоих, и буди нам утверждение, тя во истине призывающих.

Миром помазания духовнаго помазан, зиновие, священствовал еси, яко ангел, мученическими при кончине украсився венцы.

Душ прирадение прием, возделанием божественным, преподобне, плодоносны сия показал еси: темже господни радости сподобился еси.

Сестра единокровная твоя тебе единомудренна (с. 555) показася зиновиа священнейшая: спострадати бо тебе произволи, и с тобою насладитися славы вечныя.

*Богородичен:*

Троицы единаго родила еси, в человечество облекшася, пресвятая Мати Дево: егоже моли, спасти тя воспевающыя.

Седален, глас а~. Подобен: Гроб твой:

Миром честным помазан, явился еси, преблаженне, иерей Бога вышняго: имже укрепляемь, иерарше зиновие, мученик был еси, и согражданин ангелов: темже днесь всесвятую память творяще, поем тя.

*Слава, и ныне, Богородичен:*

Безневестная чистая Богородице Дево, едина верных предстательнице и покрове, бед и скорбей и лютых обстояний всех избави, на тя упование, отроковице, имущих, и душы нашя спаси божественными молитвами твоими.

*Крестобогородичен:*

Зрящи тя, Христе, всенепорочная Мати, мертва на кресте простерта, вопияше: сыне мой, собезначальне отцу и духу, что неизреченное твое сие строение, имже спасл еси пречистых рук твоих, щедре, создание;

*Песнь д~. Ирмос:*

Всел еси на кони, апостолы твоя Господи, и приял еси рукама твоима узды их, и спасение бысть еждение твое верно поющым: слава силе твоей, Господи.

Возвышен явился еси страдании честными священнейше, и приял еси венцы победы, мудре, и вечное получил еси радование: тем тя почитаем, отче иерарше зиновие.

На древе простершемуся волею подобяся, воздвигся не ужаслся еси, зиновие, и тления, славне, и (с. 556) умерщвления дебельства совлеклся еси, отче, священников похвало.

Душа твоя крепкая демонская утверждения низложи, капища же разседошася, твердейшею верою твоею потребляеми, зиновие славне, священномучеников похвало.

*Богородичен:*

Странным твоим рождеством от Бога устранившыяся к нему присвоила еси, всепетая. темже велегласно тя вси славим, и вопием ти верою: радуйся, земнородных воззвание.

*Песнь е~. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго; но обрати мя, и к свету заповедей твоих пути моя направи, молюся.

Женское естество духом укрепися, и попра иже в раи праматерь древле запеншаго, и божественныя славы на небесех сподобися, девством и страданьми сияющи.

Тучероден облак бысть язык твой, яко одождяющь благочестия дождь, и верных сердца напаяющь, и к благоплодию священнодейственне путеводящь, добродетельных, зиновие, деяний.

Девства зарями сластолюбия тму отгнала еси, и светом страданий безбожия нощь потребила еси, зиновие мученице, Иисусова красная невесто, жилище божественнаго духа.

*Богородичен:*

Греха тяжким всегда обложен есмь бременем, пречистая, и вопию ти: сие ходатайством твоим божественным облегчи: ты бо еси предстательница грешников препрославленная, избавителя и Cпаса рождши.

*Песнь з~. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя. (с. 557)

Молитва божественныя души твоея прията бысть, яко кадило, отче: в воню бо благовония, преблаженне, страданий, зиновие, потекл еси, возсиявшаго от жены и всю тварь просвещшаго.

Кровию страдания, блаженне, освятил еси землю, дух же на небеса возшед, первородных церковь божественне уясни, зиновие, иерархов и мучеников светлая похвало.

утеснил еси нечестие, блаженне, пространством истиннаго благочестия, и пути в сие ведущыя заблуждшым людем показал еси, и спасл еси люте потопляемыя прелести водами.

*Богородичен:*

украси душу мою, Дево, без\ъобразием страстей одержимую, и помышленьми истиннаго покаяния окаянное сердце мое утверди, и спаси мя на тя несомненно, Дево, надеющагося.

*Кондак, глас и~. Подобен:*
Яко начатки:

Истины свидетели и благочестия проповедники, двоицу достойно почтим в богодохновенных песнех, зиновиа вкупе с мудрою зиновиею, купно жившыя и отшедшыя, и мучением приимшыя венец нетленный.

*Икос:*

Добляго и великаго зиновиа, песньми и пении восхвалим, с доброю девою и нескверною зиновиею, сущею сострадалицею, яко низложиша вражия свирепства, и идольское безбожие обличиша, веру же Христову уясниша. темже радостно прияша ныне венец нетленный.

*Песнь з~. Ирмос:*

отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

Течении кровными погасив, всеприснопамятне, огнь (с. 558) безбожия, чудесы нас всегда орошаеши дождем, зиновие, Владыку благословящыя: благословен еси, Господи Боже, во веки.

В божественный мрак вшед, невидимаго, яко мощно, видел еси, душу и ум просвещающа твою, мучениче, благочестивомудренно поющаго: благословен еси, Господи Боже, во веки.

Дает тебе честь Владыка, пострадавшу твердо, и низложившу козни вражия, и поющу велегласно: благословен еси, Господи Боже, во веки.

*Богородичен:*

Место, Дево, явилася еси священия, из негоже Бог явися, освящая ны верою песнопоющыя: благословен, пречистая, плод твоего чрева.

*Песнь и~. Ирмос:*

Богоглаголивии отроцы в пещи, со огнем пламень попирающе, пояху: благословите дела господня, Господа.

Не убоялся еси меча, иерарше, не устрашился еси бед, не ужаслся еси смерти, безсмертныя тя славы показующия причастника.

Священнодейственник таин показался еси, и себе освятив, жертва благовонна был еси, и вышния трапезы, зиновие, достоин.

Чудодействы сияя, иерарше, мученическими лучами светло облистал еси: и мрак прелести до конца отгнал еси.

*Богородичен:*

Не земледеланный грозд заченши, источающь вино, Дево Мати, оставления, страстей мя пиянства измени, молюся.

*Песнь ф~. Ирмос:*

устрашися всяк слух неизреченна божия снизхождения, яко вышний волею сниде даже и до плоти, от девическаго чрева быв человек. темже пречистую Богородицу, вернии, величаем. (с. 559)

Стоял еси пред судилищи, преславне, мучителей, воплощение светлым гласом проповедуя вседержителя, и страдания его, крест и смерть и воскресние, имже спасе ны, яко человеколюбец.

О чудесе! како с плотию безплотныя враги победи; како низложи немощию многокозненнаго; како с небесными служители совокупитися земный подвигся; егоже чтуще благочестно величаем.

Телеса, мученицы честнии, ранам различным различне предасте, взирающе к вечному блаженству: братскою бо любовию друг другу связани, мученическими добротами просветистеся: темже ублажаетеся.

Память днесь ваша светозарением сияющи духа, всем просия, чудес благодать облистающи, и врачеваний реки обильно точащи, юже празднующе, блажим вы Христовы мученицы.

*Богородичен:*

Просвети, двере света, сердца моего очи, молюся, далече отгонящи греха тму тяжчайшую от окаянныя моея души: да величаю тя, да славлю тя, да любовию тя пою всепетую.

*Светилен. Подобен:*
Жены услышите:

О чудесе! како перстнии, злати естеством явишася: ибо ни огнь, ниже мечь, ниже зверей зубы, ни муки, ни раны сих повредиша: но в плоти безплотнаго низложивше, Господу о нас молятся.

*Слава, и ныне, Богородичен:*

Страшно предстательство твое, марие богокрасная, и страшна твоя слава всей земли, Богородице: тобою бо ныне хвалимся, тя и ходатаицу имуще к сыну и зиждителю твоему, и неусыпною молитвою твоею спасаемся вси.

