<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 62)

*Месяца тогоже в д~-й день.*

*Святаго священномученика вавилы, епископа великия антиохии: И святаго пророка и боговидца моисеа. И святителя иоасафа белгородскаго.*
Служба его писана в приложении. *И празднование пресвятей Богородице, в честь иконы ея неопалимыя купины.*
Служба ея писана в приложении.

*На*
Господи, воззвах: *стихиры на з~, глас з~. Подобен:*
Все отложше:

Кровию обагрив * твою священную одежду, * вшел еси во святая святых, * свят ты быв, вавило славне, * и яве всегда наслаждаяся обожения, * украшаемь и мучением сияя, * и ангел показуяся * чистейшими причащении. * тем тя чтим, * и любовию празднуем * твое священнейшее торжество * достоблаженне.

Железом окован, * непреткновенно стезю шествовал еси, преподобне, * к небесному граду ведущую, * честными ранами, * вавило всемудре, * якоже утварию обложен. * в негоже вшед яко победитель истиннейший, * и мученик непобедимь, * и священнодейственник священнейший, * поеши со ангелы песнопение * божественное чисто: * свят, свят, свят, Троице единосущная.

Стаду предстательствуя * словесному, иерарше, * палицею знания, * на злаце воспитал еси сие веры, * и от зверей спасл еси, * и Бога возвеселил еси, * с высоты тя паствующаго. * егоже пред безбожными, блаженне, (с. 63) проповедуя, * яко незлобиво заклался еси агня радуяся, * с незлобивыми отроки, и привелся еси с ними, жертва благовонна всецела, вавило всечудный.

*Ины стихиры пророка, глас д~. Подобен:*
Званный свыше:

Научився божиим тайнам, * доброты незреченныя и славы чудесем, * моисее боговидче всехвальне, сеньми и начертании, и во образех сия провозвестил еси. тем божественнаго сияния первоначальнаго начала, * без\ъобразными образы, * и невещественными вещми вводиши воображенная нам, и еже обожитися над фараоном, яко Бог, блаженне, обетом и благодатию стяжав, * моли о всех чтущих тя.

Ты добродетельми превшед, * в видении был еси близ всех Бога. посреде вихра и мрака же и облака внутрь быв, * весь прославился еси. * оттуду прият скрижали божественных писаний, и равноангельно благодатию, * ясно блистаеши душевными очесы, * вкупе и телесными, * и спокрываеши зловерное ослепление, являя верным откровение, ты и словом подаваеши, * моли спастися нам.

В богодельней и огненосней, божественней любви, был еси собеседник, * яко другу друг Богу, * и лицем к лицу, моисее треблаженне, * на творца своего воззрев, видиши задняя зарею сего яве, и чрез скважню навыкнув, * плотию слова будущее тебе богоявление. * темже и столп пред\ъидый, * преславно пред людьми богомудрыми, предходиши и спасаеши верно хвалящыя тя.

*Слава, священномученика, глас з~. Самогласен:*

Восходный степень церковь стяжа священныя твоя подвиги, священномучениче вавило, яже и храниши (с. 64) незыблену и ненаветну от волков державных, проповедующую доблести твоя, и величающую с тобою младенцы, за Христа заколенныя с тобою, блаженне.

*И ныне, Богородичен, или крестобогородичен. Подобен:*
Тридневен:

Зачатие твое безсеменно, и рождение безболезненно помышляющи, удивляюся зело: како сице яко злодей благоволил еси умрети сыне, пречистая взываше;

*На стиховне октоиха. Слава, священномученика, глас з~.*

Судищу мучителеву предстоя, и подвизаяся за благочестие, взывал еси: се аз и дети, яже мне даде Бог: с нимиже венчався на небесех, вавило священномучениче, моли непрестанно, сетей врага избавитися душам нашым.

*И ныне, Богородичен, или крестобогородичен. Подобен:*
Тридневен:

Люди беззаконнейшыя, без правды пригвоздающыя тя на древе, Дева и чистая Мати твоя зрящи, якоже симеон прорече, утробою Cпасе, уязвляшеся.

*Тропарь, глас д~:*

И нравом причастник, и престолом наместник апостолом быв, деяние обрел еси богодухновенне, в видения восход: сего ради слово истины исправляя, и веры ради пострадал еси даже до крове, священномучениче вавило, моли Христа Бога, спастися душам нашым.

*И пророка глас в~:*

Пророка твоего моисеа память, Господи, празднующе, тем тя молим, спаси душы нашя.

*Или сей, глас тойже:*

На высоту добродетелей возшел еси, пророче моисее: и сего ради сподобился еси видети славу божию, скрижали благодатныя закона прият, и начертаний благодать в себе нося, и пророков, был еси честная похвала и благочестия великое таинство. (с. 65)

*На утрени канон октоиха един, и святых два. Иоанна монаха:*

*Глас з~. Песнь а~. Ирмос:*

Яко по суху, пешешествовав Исраиль, по бездне стопами, гонителя фараона видя потопляема, Богу победную песнь, поим, вопияше.

Своими кровьми, яко моисей чермное море безволненно прошед, вавило блаженне, Богу победную песнь вопиял еси: воспоим Господу, яко прославися.

Ты земных преобидел еси желание, божественному повинув желанию, еже жити, вавило блаженне, Христову грядый видети красоту.

Пребожественныя Троицы яко сый рачитель, с треми умерл еси отроки радуяся, вавило блаженне, присно приводя душы сия желанием.

*Богородичен:*

Своего приемши содетеля, яко сам восхоте, из безсеменнаго чрева твоего, паче ума воплощаема чистая, тварей истинно показалася еси владычца.

*Ин канон пророка, егоже краегранесие:*
Моисей пророков первый да похвалится словесы.

В Богородичных же, Климентово.

Глас д~. Песнь а~. Ирмос:

Моря чермную пучину невлажными стопами древний пешешествовав Исраиль, крестообразными моисеовыма рукама амаликову силу в пустыни победил есть.

Моисей пророков да восхвалится первый, яко пред богом беседовав первый яве лицем к лицу, не в гаданиих речений, но яко в виде плоти видев того.

Яко божественна народоводителя, и избавителя тя (с. 66) роду твоему Исраилю, моисее боговидче, даде Бог, отцу якоже помолися, обетования помазанием провозвещая твое рождение.

Мудрости тя сокровище обретоша родныя добродетели, сокровено знанием божиим, якоже в ковчезе, боговидче моисее: тем тя воспиташе царица и божественный промысл.

*Богородичен:*

устрашися моисей видев преславное в первых видение, купине и пламеню странное смешение, Бога из Девы матере прообразующее нетленнаго, егоже, минув времена, виде плотию.

*Песнь г~. Ирмос:*

Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

Несть свят якоже ты Господи Боже мой, возвысивый рог вернаго твоего вавилы, и венчав его венцем исповедания твоего.

Мучеников бысть крепость, Господи, крест твой утвердивый отроки с блаженным вавилою, и низложивый теми прелести безбожныя дерзости.

Крепость оскуде, Христе, диаволя в конец: незлобивыми бо детьми, и божественным вавилою побеждается крепкий, и посмеваемь есть о них поругаемь.

*Богородичен:*

Божественнаго рождества твоего, чистая, всякий естества чин преходит чудо: Бога бо преестественно зачала еси во утробе, и рождши пребываеши приснодева.

*Ин. Ирмос:*

Лук сильных изнеможе, и немощствующии препоясашася силою: сего ради утвердися в Господе сердце мое.

Весьма неизреченнаго знания исполнился еси, боговидче, (с. 67) дух святый чрез ангела, древних научи тя знанию ясно.

Носяй светло божественныя зари, богознаменьми удивил еси египет, претворяя стихий, преславне, естество, премудре.

Озаряет красное доброты твоея, от божественныя зари светлое, блаженне, жительство, * и к божественней несытно вся привлече красоте.

*Богородичен:*

Взялся еси страшным видением к ужасному зрению, премудре: но возбрани глас Господа, рождшагося из Девы плотию.

*Кондак пророка, глас в~:*

Лик пророческий, с моисеем и аароном, веселием днесь веселится, яко конец пророчествия их на нас исполнися: днесь сияет крест, имже нас спасл еси тех молитвами, Христе Боже, помилуй нас.

*Седален священномученика, глас г~. Подобен:*
Божественныя веры:

Точа веры исповедание, прелесть угасил еси злославия, обличив идольское безбожие, и всесожжение божественное быв, чудотвореньми орошаеши концы:отче преподобне, Христа Бога моли даровати нам велию милость.

*Слава, ин седален пророка, глас д~:*

Пророков всех тя перваго, яко суща благочестно ведуще, восхваляем вернии: первый бо Бога видел еси, якоже мощно бяше человеку видети.

*И ныне, Богородичен:*

Пречистыя руки твоя, Девомати, простерши, покрый уповающыя на тя, и сыну твоему зовущыя: всем подаждь Христе, милости твоя.

*Крестобогородичен:*

На древе видящи воздвижена сына твоего, пречистая, утробою матернею растерзаема, жалостно взывала еси: увы мне, како зашел еси свете мой безлетный. (с. 68)

*Песнь д~. Ирмос:*

Христос моя сила, Бог и Господь, честная церковь боголепно поет, взывающи от смысла чиста, о Господе празднующи.

Христос моя сила, Бог и Господь, пред судищем вопиял еси, мучительских прещений небоязнен, священномучениче вавило, в Господе радуяся.

Жертву непорочну, страшну, безкровну, Господу принося, и себе самаго заколение кровию, священномучениче вавило, нескверно привел еси.

Детей, преподобне, младое мудрование, яко мудр детоучитель, духовным воспитав млеком, священномучениче вавило, в совершение исправил еси.

*Богородичен:*

Яко истинно невещанна и непостижна, твоего, Богородице, благолепнаго суть рождества, сущым на земли и на небеси приснодево, таинства.

*Ин. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Гугнанию языка и гласа твоего уяснившуся, божественным промыслом, боговидче, вития таин божиих явился еси глаголы, и ранами язвил еси египет.

Коль преславно звание твое, о боговидче! коль страшна дела твоих чудес. явися бо сый тебе Бог, и славою возвысив тя, Исраилю спасителя посла.

Всякаго первородна поразил еси египетскаго, яко Христос демонов умертви державу: образ бо будущаго, тобою действуемая истинно быша, славне.

*Богородичен:*

Не приближайся семо, моисей слышав, божию гласу вопиющу из пламене купины: свято бо место в лепоту преднаписа, плотию родитися Христу из чистыя. (с. 69)

*Песнь е~. Ирмос:*

Божиим светом твоим, блаже, утренюющих ти душы любовию озари, молюся, тя ведети, слове божий, истиннаго Бога, от мрака греховнаго взывающа.

Божественную благодать твою, Иисусе, священномученик вавила, истинно с высоты прияше, яко и дети юныя к твоей любви приведе, и смерти к преобидению.

Божественным знанием твоим осиявся священномученик вавила, вся учаше, Господи, тя ведети единаго Бога, сущо Господа, от мрака и льсти взывающа.

Божественным избранием твоим прознаменався священномученик вавила, словесное пасти стадо твое, тебе приносит, слове божий, кровь свою, к стези спасения всех мудре путеводя.

*Богородичен:*

Богородицу тя от души, владычце мира благая, исповедующыя спасай: тя бо предстательницу непобедиму имамы, сущую богородительницу.

*Ин. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

ударяеши чермное, и твориши разделения многая, жезлом твоим, о боговидче, да покажеши в сем креста божественную силу.

О дерзновения прелюбезнаго! о простоты души чистыя. аще познал еси мя паче всех, к Богу боговидец рече, разумно мне явися.

Каменем покрывся, не видел еси божия лица яко утаена, о боговидче, воплощение же познал еси слова яко задняя.

*Богородичен:*

Вшел еси чувственне во мрак, и навыкл еси неизреченная, о боговидче, яко хощет из Девы Бог плотию родитися Спас. (с. 70)

*Песнь з~. Ирмос:*

Житейское море, воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Житейское море прелестное зря волнуемо бурею, вавила преславный страдалец, вопияше: возведи из тли жизнь мою многомилостиве.

Христу подобяся, за паству душу твою предал еси, о славный мучениче, и страдальче вавило блаженне, и прелестныя стены разорил еси.

Детей непостоянное утверди мудре своими страданьми вавила приснопамятный страдалец, к жизни небесней от земли приводя преславный.

*Богородичен:*

Пречистая владычце, рождшая земным кормчию Господа, страстей моих непостоянное и лютое укроти смущение, и тишину подаждь сердцу моему.

*Ин. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Воинство стяжав божие Исраиль сильное, седмь убо злобы хананейския языки погубил еси, людем ты в наследие дав землю их.

Неизглаголанно вшед во мрак божественный, моисее, идеже Бог бяше зовый тя, писанныя скрижали перстом его законныя приял еси, яко велик угодник его.

Постави послушати Бог гласа своего боговидца моисеа, себе самаго ему явив, да покажет страшное со славою таинство свое.

*Богородичен:*

Манием божественным тя преднаписует моисей (с. 71) славный, ковчег, Богородице, зарями духа всюду, яко златом покровен в славу божию.

*Кондак священномученику, глас и~. Подобен:*
Яко начатки:

Яко благочестия проповедника, и страдальцев утверждение, церковь славит тя, вавило славне, освещаема днесь: но яко имея дерзновение ко Господу, в мире совершеннем величающыя и восхваляющыя тя, сохранити Христу молися, о многострадальне.

*Икос:*

Мирскую яве суету помышляя мира отчужденный, и страсти Христовы подражав, плотския страсти омертвил еси: и крест твой взем, последовал еси, мучениче, зиждителю твоему: и пребывая с ним ныне, молися о чествующих тя истинно, о многострадальне.

*Песнь з~. Ирмос:*

Росодательну убо пещь содела ангел преподобным отроком, халдеи же опаляющее веление божие, мучителя увеща вопити: благословен еси, Боже отец наших.

Небесная чиноначалия днесь, победоносцы зряще юныя на прелесть, и чуднаго вавилу, вопияху срадующеся Христу: благословен еси Господи Боже отцев наших.

Владычня светоносная уясни благодать сошедшыяся верныя, венценосный же славный вавила, повелевает срадующымся вопити: благословен еси Господи Боже отцев наших.

Мучителей убо недоумеяшеся умышление, помоществовати не сущым богом. пресвятей же Троице чудный вавила повелевает вопити: благословен еси Боже отцев наших.

*Богородичен:*

Тобою, Мати Дево, свет возсия вселенней светел: ты бо зиждителя всех родила еси Бога. егоже моли, всечистая, низпослати нам верным велию милость. (с. 72)

*Ин. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

В боговидениих неизглаголанных, божественный писатель быв, весь мудрый вид скинии ты словом ухитрив, началоздателю веселеилу предложил еси деяние, боговидче моисее.

Священствовати дерзнув коррей с тобою, явися низшед во ад жив: всежребийно Богу тебе честное, моисее, хранящу, царствия и священства вкупе.

Воеводствующу тебе иудейскому языку древле, моисее, явися михаил начальник небесных, и тела твоего божественный хранитель: злоначальника бо противоглаголюща той посрами.

*Богородичен:*

Ааронов тя божественный жезл прозябнути показа, всем, Богородице, решение грехов очищение бо земным была еси, якоже роптавшым на Бога, оно страшное прещение.

*Песнь и~. Ирмос:*

Из пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети. тя превозносим во вся веки.

Бога отца содетеля, единосущна сына, и божия духа, в пламени юношы пети повелеваются: да благословит Господа вся тварь, и превозносит во вся веки.

Память днесь, братие, священномученика вавилы, иже в пламени юношы пети повелевают: благословите Господа вся дела, и превозносите его во веки.

Юнии днесь ученицы иереа и мученика вавилы, с старцем венчавшеся в пещи юнош песнь пети повелевают: благословите Господа вся дела, и превозносите его во веки. (с. 73)

*Богородичен:*

Бога родила еси плотию, содержащаго рукою вся, и на об\ъятиих сего, Дево, носила еси. егоже поем яко Господа дела, и превозносим во вся веки.

*Ин. Ирмос:*

Руце распростер даниил, львов зияния в рове затче, огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

угодник истинно божий, яко кроток слышал еси, и делы был еси. тем познан бысть тебе Господь, паче всех пророков, моисее, и вселився в тя верно пети научи: благословите, вся дела господня, Господа.

Яко таинник божий, и служитель, и царь Исраилев, моисее боговидче, явлься, Христа проповедал еси приити в плоти, прописав его к себе страшное и божественное пришествие: егоже и образ одушевлен явился еси яве, и пророк верен.

Слова пророчествием люди, и закона повеленьми, наставил еси верно, знаменьми и чудесы направив, и чудес показании: от Бога бо показався начальник боговидче моисее. тем приложился еси ко отцем твоим со славою многою.

*Богородичен:*

Никтоже пред\ъуслыша прежде тебе, боговидче славне, моисее угодниче Христов, зане вся изрекл еси Девы смотрения, прописующыя тоя божественное рождество, в пламени бо купины видел еси зрак невидимый.

*Песнь ф~. Ирмос:*

Бога человеком не возможно видети, на негоже не смеют чини ангельстии взирати: тобою бо, всечистая, явися человеком слово воплощенно. егоже величающе, с небесными вои тя ублажаем. (с. 74)

Бог человеком путь показа, крестом к высоте небесней благовосходен: сего ради смерть побеждается земными. дети бо юныя сея не убояшася, с чудным вавилою, яже ублажаем.

Яко свет сый, Христе, всечистый, страстныя мглы душу мою очисти, молитвами, Владыко, твоих страстотерпец, вавилы и детей, ихже летнюю память совершающе, благославно торжествуем.

Страстей врачевания почерпем, славней церкви страдалец притекающе: в ту бо приидоша ангельстии лицы, и дуси праведных всех, и владычца с чудным вавилою врачевания подавающи.

*Богородичен:*

Сына безлетно от отца возсиявша ты во чреве несказанно заченши родила еси, Богомати чистая, Дева пресвятая, моли о рабех твоих единаго человеколюбца Бога, спасти род наш.

*Ин. Ирмос:*

Камень нерукосечный от несекомыя горы, тебе, Дево, краеугольный отсечеся, Христос, совокупивый разстоящаяся естества. тем, веселящеся, тя, Богородице, величаем.

Был еси, боговидче, самовидец Господень и по смерти, не бо мрачных гаданиих, яко в камени первее, но в человечестей плоти Христа видев облистающа божеством.

Гора фавор прославися паче синайския богатно, идеже моисей из мертвых, и фесвитянин от стран живущих, Христа со апостолы зряху, преобразующася яко сущо Бога.

Спаси мя милостивною твоею молитвою, и молитв дерзновением, яко Исраиля от бед, моисее боговидче, и лютых и нуждных, Христиан исполнение, от всякаго вреда, поющих тя.

*Богородичен:*

Стамну тя златую и скрижаль, и божественную (с. 75) трапезу, Дево, первее моисей написав, яве показоваше Бога родитися из тебе. егоже видевше плотию, верно песнь скончаваем твою.

*Светилен, Подобен:*
Небо звездами:

Жрец купно и жертва, вавило, явился еси божия, жря ему безкровно, и своими кровьми пожерся с совершенными младенцы, с нимиже тя ныне восхваляем.

*Слава, и ныне, Богородичен:*

Твоему образу, Дево, не покланяющыяся, и сына и Бога твоего верою чистою, низложи яко безбожныя, и геенне предаждь.

*На литургии: прокимен, глас д~:*
Святым, иже суть на земли его, удиви Господь вся хотения своя в них. *Стих:*
Предзрех Господа предо мною выну: *Апостол ко евреем, зачало т~л. Аллилуиа, глас д~:*
Воззваша праведнии, и Господь услыша их. *Евангелие луки, зачало кс~з. Причастен:*
Радуйтеся праведнии о Господе:

