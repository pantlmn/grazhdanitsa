<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 98)

*Месяца тогоже в з~-й день.*

*Воспоминание бывшаго чудесе в колоссаех, еже есть в хонех, от архистратига михаила:*

*И святаго мученика евдоксиа, и иже с ним пострадавших:*

*И преподобнаго отца нашего архиппа.*

*Вечер, по обычном стихословии, на*
Господи, воззвах: *стихиры на з~, глас д~. Подобен:*
Яко добля:

Трисолнечнаго божества предстатель светлейший, * михаиле являяся архистратиже, * с горними силами зовеши радуяся: * свят еси отче, * свят еси собезначальное слово, * свят еси и святый душе, * едина слава, * едино царство и естество, * едино божество и сила.

И вид твой огнен, * и доброта чудна, * михаиле первоангеле: * невещественным бо естествомъ* преходиши концы, * исполняя повеления всех творца, * силен в крепости твоей познаваемь, * и источник исцелений храм твой соделовая, * званием твоим святым почитаемый.

Творяй ангелы твоя, * якоже писася, духи, * и (с. 99) служащыя тебе пламень огненный: * посреде чинов первенствующа, * показал еси Господи, * твоих архангельских, * михаила архистратига, * твоим мановением повинующася, слове, и песнь трисвятую, со страхом возглашающа славе твоей.

*Слава, глас з~. Самогласен. Византиево:*

Срадуйтеся нам вся ангельская чиноначалия: первостоятель бо ваш, и наш предстатель, великий архистратиг, в днешний день в честнем его храме, преславно являяся освящает. темже по долгу воспевающе, тому возопиим: покрый нас кровом крил твоих, величайший михаиле архангеле.

*И ныне, Богородичен:*

Срадуйтеся нам вся девственных ликостояния: предстательница бо наша, и ходатаица, и покров, и великое прибежище, в днешний день в честнем ея и божественнем празднстве скорбящыя утешает. темже по долгу воспевающе сию, возопиим: покрый ны божественным предстательством твоим, пречистая Богородице владыце.

*На стиховне, октоиха. Слава, и ныне, глас и~, самогласен. Иоанна монаха:*

Яко чиноначальник и поборник, и ангелов началовождь архистратиже, всякия нужды и скорби, недугов и лютых грехов свободи, верно воспевающыя и молящыя тя славне, яве яко невеществен, невещественнаго зря, и неприступным светом владычния славы осияемь. той бо человеколюбно плоть нас ради от Девы прият, спасти восхотев человечество.

*Тропарь, глас д~:*

Небесных воинств архистратиже, молим тя присно мы недостойнии, да твоими молитвами оградиши (с. 100) нас кровом крил невещественныя твоея славы, сохраняя нас припадающих прилежно, и вопиющих: от бед избави нас, яко чиноначальник вышних сил.

*Служба мученика евдоксиа поется на повечерии.*

*Канон мученика.*

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Иже славы желающе страдальческия, приидите восхвалим великаго во страдальцех евдоксиа вси, в кимвалех Давидски торжествующе.

Изыде повеление нечестивое в весь мир, не служити живому Богу, но идолом: ты же, мучениче, небесному Богу твоему служил еси.

*Слава:*

Тезоимените, славо благочестивых евдоксие мучениче, исповедал еси Христа Бога суща безначальна посреде судей неправедных уязвляющих тя.

*Богородичен:*

Чини тя ангел и человек, Мати безневестная, хвалят непрестанно: зиждителя бо их, яко младенца на руках твоих носила еси.

*Песнь г~. Ирмос:*

утвержей в начале небеса разумом, и землю на водах основавый, на камени мя, Христе, заповедей твоих утверди, яко несть свят паче тебе, едине человеколюбче.

Якоже агнец на заколение привелся еси, евдоксие мучениче, (с. 101) не пререкуя, ни вопия, всеблаженне, учителя твоего, Христа, житие подражая, и сего ради славу приял еси безконечную.

Идольским служителем, страдальче, возглашал еси: Бог мой живет во веки: ваши же бози дела рук человеческих суть, падше не востают, истукауни суще, бездушнии.

*Слава:*

Хитрости вражия низложил еси, страдальче, утверждь твой ум на камени церкве Христовы, тем и взывал еси: жизнь тленную оставляю за сущую вечную жизнь.

*Богородичен:*

Соприсносущный отцу, и сопрестольный Бог слово, обновити восхотев родоначальника, по впостаси того из тебе чистая, восприяше, святейшую всех тя, Богомати, обрет.

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Прелесть обличил еси, нудящих тя отврещися жизни безконечныя, и жизнь суетную возлюбити.

ураняемь радовался еси, заклавшагося ради слова плотию ради нас: мучителем же взывал еси: яко недостойна суть моя страдания.

*Слава:*

Бози, имже служите, уста имуще не вещают, евдоксие взывал еси, имже подобни да будут творящии тыя.

*Богородичен:*

Очищение нам даруй неведений, яко безгрешен, и умири мир твой, Боже, молитвами рождшия тя.

*Песнь е~. Ирмос:*

Просвети нас повелении твоими, Господи, и мышцею твоею высокою, твой мир подаждь нам, человеколюбче.

Ты моя крепость, евдоксие, вопиял еси, плотию (с. 102) пострадавый Христе Боже, утверди мене: се бо стражду мучимь.

Ты сокровище прошений еси Христе Боже, не презри мене, вопиял еси в муках, евдоксие терпеливодушне.

*Слава:*

Меча и огня не боюся, евдоксий вопияше к мучителю: се бо имам Бога крепость крепкую, емуже служу.

*Богородичен:*

Исцели, чистая, страстей моих неможение, посещения твоего удостоивши, и здравие мольбами твоими подаждь ми.

*Песнь з~. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Ни мечь, ниже огнь разлучит мя любве Христовы: ваша же прещения яко детская глумления вменяю, евдоксие, вопиял еси верою, жрети принуждающым.

онаго ужасаюся огня негасимаго мучащаго, жизни же желаю неотемлемыя, мучителю евдоксие, взывал еси: се тело уязвляй, не службу идолом твоим.

*Слава:*

Бози, имже ты кланяешися, сребро и злато суть, уста имут, и не глаголют: уши, не слышат: ноги, не ходят: мой же Бог вседетель есть, взывал еси.

*Богородичен:*

Да избавимся лютых прегрешений, молитвами твоими, богородительнице чистая, и да улучим пресвятая божественное сияние, из тебе неизреченно воплощеннаго сына божия.

*Седален, глас и~. Подобен:*
Премудрости:

Небесное богатство собрав, и нищым сие принес, расточил еси, и дал еси алчущым хлеб твой: и (с. 103) сего ради жизнь нетленную стяжав, Христовым исповеданием просиял еси: темже мужествовав, и законно пострадав, венец приял еси от Бога трудов твоих, страстотерпче евдоксие, моли Христа Бога, грехов оставление даровати, чествующым любовию святую память твою.

*Песнь з~. Ирмос:*

*От*
иудеи дошедше отроцы, в вавилоне иногда, верою троическою пламень пещный попраша, поюще: отцев Боже, благословен еси.

отроков поревновав терпению, евдоксие премудре, образу лестному не поклонил еси колен, но взывал еси верою теплою: отцев наших, Боже благословен еси.

Помощь стяжав непобедную благодати, мучениче евдоксие, твердо ополчения вражия низложил еси, и победив взывал еси: отцев наших Боже благословен, еси.

*Слава:*

Распалаемь мучениче, любовию божественнаго желания, евдоксие, пристрастия привременнаго яве возгнушался еси, возмездие приемля, и взывал еси: отцев наших Боже, благословен еси.

*Богородичен:*

Лестию падшаго восхотев обновити преблагий Бог, от Девы воплощается и раждается, и обожает человечество.

*Песнь и~. Ирмос:*

Седмерицею пещь халдейский мучитель, богочестивым неистовно разжже, силою же лучшею, спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Язв пучину преплыл еси, славне, и в пристанище жизни достигл еси, евдоксие, венец терпения приемь, и со ангелы немолчно зовеши: дети, благословите, священницы, воспойте, людие, превозносите во вся веки. (с. 104)

Сквозе огнь и воду прошедша, блаженне, в покой тя Христос изведе, в немже радуяся со ангелы, мучениче мудре, поеши немолчно Троице песнь: дети, благословите, священницы воспойте, людие превозносите во вся веки.

*Слава:*

Ты мысленнаго погубил еси змия, помощию небеснаго царя славне, и победы венец терпения прием, со безплотными немолчно взываеши: дети благословите, священницы, воспойте, людие, превозносите во вся веки.

*И ныне, троичен:*

Трисветлое божество во единой сияющее зари, от единаго триипостаснаго естества, родителя безначальна, единоестественна же слова отцу, и сцарствующаго единосущнаго духа, отроцы, благословите, священницы, воспойте, людие, превозносите во вся веки.

*Песнь ф~. Ирмос:*

ужасеся о сем небо, и земли удивишася концы, яко Бог явися человеком плотски, и чрево твое бысть пространнейшее небес. тем тя Богородицу ангелов и человек чиноначалия величают.

устрашишася ангельская воинства, и человечестии собори удивишася, яко тленно естество страдальче имея, и течное, безплотныя демоны показал еси окаянны и немощны, и верою Троице, взывал еси: служу, трисиянный свете, ты еси слава моя.

Блажен ты мучениче, в роды родов прославився евдоксие, яко плоти никакоже пощадев Христа ради, но муки претерпел еси, и не поклонился еси истуканным. темже тя чини ангельстии, одеждею нетления одеявше, венчаша.

*Слава:*

Верою совершающих, мучениче, страданий твоих (с. 105) память, евдоксие, к Богу твоими молитвами, от всякаго навета вражия исхити, да не похвалится на ны: яко мученик бо можеши, прием от вышняго страданий воздание.

*Богородичен:*

Явилася еси, о Дево Мати божия, паче естества рождши плотию Бога слова: егоже отец от сердца своего отрыгне, прежде всех веков яко благ, егоже ныне и телес превышша разумеваем, аще и в тело облечеся.

Стихиры мученика, глас а~. Подобен: Небесных чинов:

Тезоименитное твое звание, мучениче евдоксие, добродетельми благодать Cпаса приял еси, и житием благославия страдальческаго, благодерзостно пременил еси, и со ангелы ликуя на небесех, достойно ныне прославился еси.

Осечением выи веры ради, небесным венцем венчал еси главу твою, евдоксие преблаженне: темже нас совершающих память твою, не престай молитвами твоими ко Христу, поминати, мучениче славне.

Преобидев богатство, и привременную жизнь, моисейски, вменил еси паче мирскаго благославия, евдоксие, носити поношение Христово, божественную похвалу, приближився мукам и напастем, даже до крове, славне.

*Слава, и ныне, Богородичен:*

Прегрешений пучиною обуреваемь, к тихому пристанищу твоея пречистыя мольбы, Богородице, прибег, взываю ти: спаси мя, державную твою простерши десницу рабу твоему, пренепорочная.

*Крестобогородичен. Подобен:*

у креста предстоящи сына и Бога твоего, и долготерпение того смотряющи, глаголаше плачущи Мати чистая: увы мне чадо сладчайшее, что сия страждеши неправедно, слове божий, да спасеши человечество; (с. 106)

*На утрени, оба канона октоиха без мученичнов: и архангела канон на з~, егоже краегранесие:*

Перваго пою безтелесных умов. *Иосиф.*

*Глас д~. Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

Божественными светлостьми облиставаемь всегда, ум мой озари, еже воспети тя, архистратиже горних воинств, всех утверждение притекающих к тебе.

ум пребезначальный, премирнаго чиноначальника показа чина, тя преславне архистратиже, и свет сущих во тме, и божественное украшение церкве своея.

умов предваряя небесных в дусе, дольным же всеизряднейше михаиле дался еси, ограждение, и утверждение, и оружие, враги закалающее и потребляющее.

*Богородичен:*

Дево всенепорочная, яже ангелов благолепие, человеков помоще: ты мне помози мореплавающему, и в бури греха присно впадающу и бедствующу.

*Песнь г~. Ирмос:*

Не мудростию, и силою, и богатством хвалимся, но тобою отчею впостасною мудростию, Христе: несть бо свят, паче тебе, человеколюбче.

Крепостию божественною, воеводо ангелов всехвальне, обходиши всю землю, от лютых ны изимая призывающыя твое божественное имя.

Яко божествен проповедник, яко предстатель верных непостыден, заблуждших путевождь, и наказатель был еси, божий архистратиже боговиднейший. (с. 107)

Божественнаго сияния чистшее зерцало был еси, явления честнаго светло приемь духа, михаиле первоангеле досточудне.

*Богородичен:*

Невещественныя умы составивый волею, в вещественное твое чрево вселися хотением, всенепорочная, плотию зримь незренный.

*Седален, глас и~. Подобен:*
Премудрости:

Небесных чинов наставник, служитель же славы божественныя, достойно быв повелением зиждителя твоего, Христианом еси ходатай спасительный, невещественною твоею славою земныя назирая. темже по долгу благохвалим тя вси, божественное твое днесь воспевающе торжество, михаиле архистратиже, моли Христа Бога, грехов оставление даровати, празднующым любовию божественныя твоя чудеса.

*Слава, ин седален, глас а~. Подобен:*
Лик ангельский:

Лик ангельский архистратига имея, божественнаго михаила, с ним святей Троице немолчное приношает песнопение: из не сущих бо содетель всяческих, воинства огнезрачных чинов, словом приведе.

*И ныне, Богородичен:*

упование Христиан, пресвятая Дево, егоже родила еси Бога, паче ума же и слова, непрестанно моли с вышними силами, подати оставление грехов наших всех, и исправление жития, верою и любовию присно тя славящым.

*Крестобогородичен:*

Нескверная агница, агнца и пастыря повешена на древе мертва зрящи, плачущи вещаше, и матерски восклицающи: како претерплю твое еже паче слова, сыне мой, снитие, и вольныя страсти, Боже преблагий; (с. 108)

*Песнь д~. Ирмос:*

Седяй в славе на престоле божества, во облаце легце, прииде Иисус пребожественный, нетленною дланию, и спасе зовущыя: слава, Христе, силе твоей.

ум сый первый, составил еси божественныя умы хотением, начальника посреде сих михаила содела, всеблаженным причастием просвещаема, и умными богоначалии облистаема.

Пение святое со престолы, и началы, и силами, и властьми, и священными господьствы возглашаеши Троице, преславне михаиле, спасая ны поющыя тя.

Величаем всех творца же и Господа, за благоутробие давшаго обхранение величайшее, и необориму стену, и забрало, михаила нам светозарнаго архистратига.

*Богородичен:*

Мысленно, Дево, твоего рождества преславное сказоваше древле священноявленный, духом гору присенную видя тя яснейше, из неяже святый прииде Бог воплощаемь.

*Песнь е~. Ирмос:*

Нечестивии не узрят славы твоея, Христе, но мы тя единородне, отеческия славы сияние божества, от нощи утренююще, воспеваем тя, человеколюбче.

Явился еси предводящь древняго Исраиля, повелением сущаго из иакова, человеком явльшагося дебельством тела, михаиле безтелесный, ангелов архистратиже.

Невещественными сиянии обожаемь присно, причастием богоначальным, и нам осияние светодательное подаваеши первоангеле, преславно удивляемь.

украсися благодатию божественный твой храм: в той бо пришед, врачевств пучину его показал еси, михаиле первоангеле, и страстей потребителя. (с. 109)

*Богородичен:*

умных ангелов тя показа Бог вышшую, вселився в твоя, ложесна чистая, всенепорочная, егоже моли всегда, ущедрити поющыя тя.

*Песнь з~. Ирмос:*

Возопи, прообразуя погребение тридневное, пророк иона, в ките моляся: от тли избави мя, Иисусе, царю сил.

Радуется верных множество благохвалящее тя, и славит всесвятаго слова, совокупльшаго земныя со ангелы, михаиле, своею благостию.

Воинства Исраилева спасл еси, являяся, и божественная подая повеления, архистратиже, враги низложил еси, и в конец сия истребил еси.

Яко виде тя иисус навин, поклонися, вопросив честнаго твоего и святаго имене, начальниче ангелов, благоговением и страхом держимь.

*Богородичен:*

Блажени людие присно блажащии тя, блаженная, яже Бога блаженнаго рождшая, земныя за милосердие неизреченным единением обожившаго.

*Кондак, глас в~:*

Архистратиже божий, служителю божественныя славы, ангелов начальниче, и человеков наставниче, полезное нам проси, и велию милость, яко безплотных архистратиг.

*Икос:*

Рекл еси, человеколюбче, в писаниих твоих, множеству радоватися ангелов на небеси, о человеце едином кающемся, безсмертне. темже мы, иже в беззакониих, безгрешне едине сердцеведче, тя молити всегда дерзаем яко благоутробнаго, ущедрити и низпослати недостойным умиление, Владыко, подая нам (с. 110) прощение: о всех бо нас молится тебе безплотных архистратиг.

*Песнь з~. Ирмос:*

Спасый во огни авраамския твоя отроки, и халдеи убив, яже правда праведно уловляше, препетый Господи, Боже отец наших, благословен еси.

усмотрив даниил, виде купностояща тя, блаженне, и умудряюща того в ховаре, видение, еже виде гаврииле молниезрачне, михаила чиноначальника тому являюща.

Ангелов наставники боговидныя, и светоносныя, михаила и гавриила наши благия утешители, и предстатели, и хранители восхвалим верою велегласно.

Красен и всеблаголепен и боговиден сый, вождь паче ума невещественных духов был еси, михаиле светозарнейше: с ними убо о всех нас молися.

*Богородичен:*

ума великаго истинно слово присносущное, Дево, в тя неизглаголанно и страшно вселившася видя, возопи гавриил архангел: радуйся, престоле высочайшаго, благословенная.

*Песнь и~. Ирмос:*

Избавителю всех всесильне, посреде пламене благочествовавшыя, снизшед, оросил еси, и научил еси пети: вся дела благословите, пойте Господа.

Мысленных безтелесных чиноначальник, молитвенник человеков спасителен, божествен божий служитель, михаиле, показался еси, поя непрестанно: вся дела благословите, пойте Господа.

Светильника два всесветлая, михаиле и гаврииле, архангели, трисветлаго божества сияньми, тварь просвещающии, лютых мглу отгоняете.

Яко добрии кормчии архангели, ко пристанищу (с. 111) божественныя воли душевный корабль мой спасайте, от бури грехов падший и бедствующий.

*Богородичен:*

Невестокраситель божественный архангел представ, приглашаше тебе, еже радуйся невесто божия безневестная, ангелов славо, и человеков спасение и ограждение.

*Песнь ф~. Ирмос:*

Ева убо недугом преслушания клятву вселила есть: ты же, Дево Богородице, прозябением чревоношения, мирови благословение процвела еси: тем тя вси величаем.

Се благолепие твоего, архангеле, божественнаго храма осияющее, светозарным твоим присутствием, чудес молнии испущает, и тмы недугов всегда отгоняет божественною благодатию.

Яко супруг красен, и лепотен суще, владычним повелением, сущым на земли служите, архангели, от лютых изимающе, и всем просвещение посылающе спасительное, божественным духом.

Днесь радуются с нами безтелеснии божественнии уми, воспеваема видяще сего от всех, великаго и светлаго архистратига, и любовию с нами празднуют жизнодавца величающе.

Божественная двоице, и светозарна, архангели, михаиле всечестне, и гаврииле препрославленне, Троице честней предстояще, прегрешений вины и муки хвалящыя вас избавите.

*Богородичен:*

Глас тебе божественнаго гавриила приносим радостно, и взываем: радуйся раю, древо посреде жизни имеяй пречистая преславная слова палато, радуйся, Дево всенепорочная.

*Светилен:*

Якоже древле погрузил еси реки безчинная шествия (с. 112) и шумения, архистратиже славы: тако и ныне архангеле, языков гордыню, и демонов сверепства потреби, яко да по долгу тя чтем в песнех достойно.

*Богородичен:*

Почитают рождество твое безплотных чини: радости бо земная ты наполнила еси едина. тем тя всенепорочную вернии славим, в пениих славословяще: свет бо сущым во тме возсияла еси, яко утренний возсиявший день.

*На хвалитех стихиры на д~, глас а~. Подобен:*
Небесных чинов.

Ангельски в мире торжествующе, * на престоле славы Богу седящему * возопиим песнь: * свят еси отче небесный, * свят еси соприсносущное слово, * свят еси и душе всесвятый.

*Дважды.*

Небесным первенствуяй в дерзновении мнозем, * и предстоя престолу страшному в славе, * самовидче неизреченных, * спасай ны михаиле архистратиже, * сущыя в нуждах бед и напастей, * молитвами твоими, молимся.

Безплотных ангелов первый еси воистинну, * и служитель божественнаго светозарения онаго, * самовидец же и таинник, * спаси ны михаиле архистратиже, * летно чествующыя тя благочестно, * и поющыя Троицу верно.

*Слава, глас тойже. Самогласен:*

Чиноначальник вышних сил михаил, первостоятель божественных чинов, днесь нас к торжеству созва, иже всегда с нами ходяй, и сохраняяй вся от всякаго диаволя обстояния. приидите убо празднолюбцы и Христолюбцы, цветы добродетелей вземше. чистыми помыслы и совестию благостоянною архангелов собор почтим: той бо непрестанно Богу предстоя, и трисвятую песнь воспевая, молит спастися душам нашым. (с. 113)

*И ныне, Богородичен, или крестобогородичен.*

*Подобен:*
Всехвальнии мученицы:

оружие пройде, * о сыне, * Дева глаголаше, * на древе яко виде Христа повешена, * мое сердце растерзается Владыко, * якоже древле симеон мне прорече: * но востани, и спрослави, безсмертне, * матерь и рабу твою, * молюся.

*На стиховне, октоиха. Слава, архангела, глас е~:*

Идеже осеняет благодать твоя, архангеле, оттуду диаволя прогонится сила, не терпит бо света твоего видети спадый денница. тем молим тя: огненосныя его стрелы, яже на ны движимыя, угаси ходатайством твоим, избавляя нас от соблазнов его, достохвальный михаиле архистратиже.

*И ныне, Богородичен, или крестобогородичен. Подобен:*
Радуйся:

Агнца своего агница иногда зрящи к заколению тщащася, усердно последоваше, сия вопиющи ему: камо идеши, чадо мое сладчайшее, Христе; чесо ради скорое течение сие, долготерпеливе, течеши неленостно; Иисусе вожделеннейший, безгрешный, многомилостиве Господи, даждь мне слово рабе твоей: сыне мой вселюбезнейший. не презри щедре молча, тя странно рождшую, Боже всещедрый, даруяй мирови велию милость.

*На литургии: Блаженна архангела, песнь г~-я и з~-я. Прокимен, глас д~:*
Творяй ангелы своя духи, и слуги своя пламень огненный: *Стих:*
Благослови, душе моя, Господа: *Апостол ко евреем, зачало т~е. Аллилуиа, глас е~.*
Хвалите Господа вси ангели его: *Стих:*
Яко той рече, и быша: *Евангелие луки, зачало н~а. Причастен:*
Творяй ангелы своя духи:

