<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 652)

*Месяца тогоже в ф~-й день.*

*Служба иже во святых отцу нашему феодосию, архиепископу черниговскому, чудотворцу.*

*На малей вечерни,*

*на*
Господи воззвах *стихиры на д~, глас з~.*

*Подобен:*
Всю отложивше:

Наста, богомудре феодосие, солнца светлейший твой праздник, верныя к веселию созываяй и лучами радости всех просвещаяй: в тебе бо явися слава Христова, слава церкве православныя, дивными сияющи чудесы. темже любовию вопием ти: молися о нас присно, отче священнейший. *Дважды.*

Егда прииде время богом пред\ъуставленное, тогда прослави тя дивный во святых Бог: воистинну бо чудо преславно: на многа лета тело твое нетленно пребысть, и ныне явися источник исцелений всем с верою к тебе притекающым. слава давшему ти (с. 653) крепость, слава венчавшему тя, слава действующему тобою всем исцеления.

Светло ликует ныне страна российская прославляющи святую память твою, отче святителю феодосие: тя бо новаго молитвенника сия обрете, и теплаго предстателя у престола божия, скораго в бедах заступника и немощным врача безмезднаго. слава даровавшему ти благодать исцелений, слава прославльшему тя, слава прославляющему тобою святую церковь свою.

*Слава, глас и подобен тойже:*

Восхвалим днесь песньми чудотворца преславнаго, егоже Христос церкви своей дарова, извествуя истину веры нашея православныя, ко обличению суетная мудрствующих и ко вразумлению заблуждающихся. радуйся, отче наш святителю феодосие, небесе церковнаго звездо пресветлая: радуйся, земли российския чудная похвало. радуйся, всех болящих и скорбящих скорый и милостивый утешителю: радуйся, теплый молитвенниче о душах наших.

*И ныне, праздника или Богородичен.*

*На стиховне стихиры, глас в~.*

*Подобен:*
Доме евфрафов:

Дом духа святаго явился еси, преблаженне отче феодосие, душу и тело от страстей очистив, смирением же и любовию себе украсив, яко достойное тому жилище.

*Стих:*
Священницы твои облекутся в правду, и преподобнии твои возрадуются. (с. 654)

Святителей похвало, монашествующих славо, отче феодосие, предстоя престолу пресвятыя Троицы, непрестанно молися о душах наших.

*Стих:*
Блажен муж бояйся Господа, в заповедех его восхощет зело.

услыши моления твоих чад, отче святителю феодосие, любовию к тебе притекающих, и сердечная прошения подавай чтущым святую память твою.

*Слава, глас и~:*

отче святителю феодосие, кто исповесть труды и подвиги твоя, яже любве ради Христовы под\ъял еси; постом бо и бдением, и молитвою непрестанною, вся плотская мудрования умертвил еси: смирением же и терпением, и любовию к ближнему, во обитель духа святаго себе уготовал еси. темже и вселился еси во обители небесныя, идеже ныне водворяяся, молися присно о душах наших.

*И ныне, праздника.*

*Аще несть праздника, Богородичен:*
Владычце, приими:

*Тропарь, глас д~:*

Преудобрен во архиереех, святителю феодосие, был еси светило своему стаду, таже преставился еси в вечныя обители. умоли у престола царя славы, избавитися нам от находящих на ны зол и спастися душам нашым, святе, молитвами твоими.

*Слава, и ныне: праздника.*

*Аще же несть праздника:*
Еже от века утаенное: (с. 655)

*На велицей вечерни,*

Блажен муж, *первый антифон.*

*На*
Господи воззвах, *стихиры на и~: праздника на д~, и святаго на д~.*

*Аще несть праздника, первыя две стихиры святаго глаголи по трижды, третию же дважды.*

*Глас в~.*

отче святителю феодосие, аще и в тайных подвизех течение совершил еси, обаче не можаше утаитися дивное благоухание боголюбезнаго смирения твоего: темже и явился еси светильник пресветлый, не под\ спудом сокрываемый, но на свещнице церкве божия поставленный и от Бога прославляемый, егоже моли о душах наших. *Дважды.*

отче святителю феодосие, аще и возведен был еси на престол святительский, яко муж благодати исполненный, обаче и простоту иноческаго жития сохранил еси, в добром послушании отцу твоему духовному пребывая и всем образ смирения являя, по образу Господа Иисуса, егоже моли о душах наших.

отче богомудре феодосие, аще и не на долзе пастырь Христовы церкве был еси, обаче любовь велию от паствы твоея стяжал еси, всех любовию твоею об\ъемля и скорбящих утешая, сирым же и вдовицам на помощь притекая. темже и по блаженнем преставлении твоем, к тебе яко живу сущу притекающе, скорбящии и болящии обилие (с. 656) благодати приемлют, славяще дивнаго во святых своих Христа Бога, егоже моли о душах наших.

*Слава, глас з~:*

Человече божий и верный рабе, служителю Господень, мужу желаний, сосуде избранный святаго духа, столпе и утверждение церкве, царствия наследниче, не премолчи моляся о нас ко Господу.

*И ныне, праздника.*

*Аще же несть праздника, Богородичен:*
Кто тебе не ублажит:

*Вход. Прокимен дне, и чтения три.*

*Притчей чтение.*

[Главы и~, г~, и~] Память праведнаго с похвалами, и благословение господне на главе его. Блажен человек, иже обрете премудрость, и смертен, иже уведе разум. Лучше бо сию куповати, нежели злата и сребра сокровища. Честнейшая же есть камений многоценных: все же честное недостойно ея есть. Долгота бо дней и лета живота в деснице ея, в шуйце же ея богатство и слава: от уст ея исходит правда, закон же и милость на языце носит. Послушайте убо мене, о чада, честная бо реку: и блажен человек, иже пути моя сохранит: исходи бо мои исходи живота, и уготовляется хотение от Господа. Сего ради молю вас, и предлагаю мой глас сыновом человеческим: яко аз, премудрость, устроих совет, и разум и смысл аз призвах. Мой совет и утверждение, мой разум, моя же (с. 657) крепость. Аз мене любящыя люблю, ищущии же мене обрящут благодать. Разумейте убо незлобивии коварство, ненаказаннии же прилагайте сердца. Послушайте мене и паки, честная бо реку, и отверзу от устен правая: яко истине поучится гортань мой, мерзки же предо мною устны лживыя. С правдою вси глаголы уст моих: ничтоже в них стропотно, ниже развращенно. Вся права суть разумевающым, и проста обретающым разум. Научу бо вас истине, да будет о Господе надежда ваша, и исполнитеся духа.

*Притчей чтение.*

[Главы и~, а~и] уста праведнаго каплют премудрость: язык же неправеднаго погибнет. устне мужей праведных каплют благодати: уста же нечестивых развращаются. Мерила льстивая мерзость пред\ Господем: вес же праведный приятен ему. Идеже аще внидет досаждение, тамо и безчестие: уста же смиренных поучаются премудрости. Совершение правых наставит их, и поползновение отрицающихся упасет их. Не пользуют имения в день ярости: правда же избавит от смерти. умер праведный остави раскаяние: наручна же бывает и посмеятельна нечестивых пагуба. Правда непорочнаго исправляет пути, в нечестие же падает неправда. Правда мужей правых избавит их: безсоветием же пленяются беззаконнии. Скончавшуся мужу праведну, не погибнет надежда: похвала же нечестивых погибнет. Праведник (с. 658) от лова убегнет, вместо же его предается нечестивый. Во устех нечестивых сеть гражданом, чувство же праведных благоспешное. Во благих праведных исправится град, и в погибели нечестивых радование. Во благословении правых возвысится град, усты же нечестивых раскопается. Ругается гражданом лишенный разума, муж же мудрый безмолвие водит.

*Премудрости соломоновы чтение.*

[Глава д~] Праведник аще постигнет скончатися, в покои будет. Старость бо честна не многолетна, ниже в числе лет исчитается. Седина же есть мудрость человеком, и возраст старости житие нескверное. Благоугоден Богови быв, возлюблен бысть, и живый посреде грешник преставлен бысть: восхищен бысть, да не злобы изменит разума его, или лесть прельстит душу его. Рачение бо злобы помрачает добрая, и парение похоти пременяет ум незлобив. Скончався вмале, исполни лета долга: угодна бо бе Господеви душа его: сего ради потщася от среды лукавствия. Людие же видевше, и не разумевше, ниже положше в помышлении таковое: яко благодать и милость в преподобных его, и посещение во избранных его.

*На литии стихиры, глас в~.*

*Подобен:*
Егда от древа:

Егда преставился еси от земных в небесная, отче святителю феодосие, тогда дивный во святых (с. 659) своих Бог исцелений благодать тебе дарова. явил бо ся еси болящему архиерею иоанну, и во утрие священнодействовати ему повелев, абие того здрава сотворил еси. темже и радостне покланяяся мощем твоим, со умилением взываше: слава прославляющему святыя своя.

Всем предстательствуеши, святителю, притекающым с верою под\ кров твой: являеши бо ся в скорбех утешитель, в болезнех благодатный врачь, на пути спасения наставник премудрый, о всех пред\ богом молитвенник теплейший. сего ради любовию чтуще святую память твою, к тебе яко отцу премилосердому взываем: моли о нас, святителю феодосие.

*Слава, глас г~:*

Дивная и преславная чудеса яви тобою чудес Бог, отче феодосие, егда честныя твоя и многоцелебныя мощи прославити благоволи: слепии бо прозираху, немии благоглаголиви бываху, разслабленнии и хромии исцеляхуся, и всяка немощь и болезнь силою божиею прогоняшеся, и от всех имя божие прославляшеся: тобою бо яве посети Господь землю российскую, тобою и мы видехом величия божия. темже благоговейне чтуще святую память твою, к тебе припадаем и тебе молимся: молися о спасении душ наших.

*И ныне, праздника.*

*Аще же несть праздника, Богородичен, глас тойже:*
(с. 660)

Богородице и предстательство всех молящихся тебе, о тебе дерзаем и тобою хвалимся, к тебе прибегаем и тебе молимся: молися о спасении душ наших.

*На стиховне стихиры, глас е~.*

*Подобен:*
Радуйся:

Радуйся, святителю феодосие, церкве российския преславное украшение, града чернигова светлая похвало, православия столпе непоколебимый, во обличение мудрований нечестивых от Бога прославляемый и чудотворец являемый. радуйся, новый наш молитвенниче пред\ богом, емуже выну предстоя со всеми святыми, молися о спасении душ наших.

*Стих:*
Честна пред\ Господем смерть преподобных его.

Радуйся, священная главо, иноков наставниче богомудрый, от юности Христа возлюбивый и иго его благое с радостию понесый: радуйся, не словом токмо, но паче делом и образом жития твоего всех к Богу приводяй. емуже и ныне предстоя, молися о чадех твоих, верою и любовию чтущих святую память твою, отче святителю феодосие.

*Стих:*
Священницы твои облекутся в правду, и преподобнии твои возрадуются.

Радуйся, архиерею божий, добротами святительства преукрашенный и добродетелию сияяй: радуйся, смирения зерцало, кротости и незлобия светлый образе, любве же неистощимое сокровище: радуйся, и по кончине твоея паствы не оставивый, но (с. 661) присно той благодетельствуяй, и яко отец чадолюбивый являяйся. темже и мы, память твою празднующе, к тебе яко отцу прибегаем, и любовию к тебе взываем: моли о нас, отче наш, во еже спастися душам нашым.

*Слава, глас и подобен тойже:*

Приидите, Христоноснии людие, песньми венчаим новаго чудотворца пречуднаго, егоже дивный во святых своих Христос прослави и теплаго предстателя земли российстей дарова. радуйся, отче наш феодосие, скорый в скорбех наших утешителю: радуйся, болящих врачу премилостивый: радуйся, всем и коемуждо яже ко спасению у Господа испросити готовый. и ныне предстоя престолу величествия его, яко верный и добрый слуга господень, в радость Господа своего призванный, того моли о спасении душ наших.

*И ныне, праздника.*

*Аще же несть праздника, Богородичен, глас тойже:*
Храм и дверь еси:

*На благословении хлебов тропарь святителю [писан на малей вечерни], дважды, и праздника единожды: аще же несть праздника,*
Богородице Дево:

*На утрени,*

*на*
Бог Господь, *тропарь праздника, дважды:*

*Слава, святому: и ныне, паки праздника.*
(с. 662)

*Аще же несть праздника, тропарь святому, дважды:*

*Слава, и ныне, Богородичен:*
Еже от века утаенное:

*По а~-м стихословии седален, глас з~:*

Якоже иногда прикосновением омет Христовых исцеляхуся недужнии, и якоже главотяжи и убрусцы павловы врачеваху болезни неисцельныя, сице и ныне мнози болящии исцеляются, одежды твоея коснувшеся, еюже облечены быша мощи твоя, святителю феодосие. темже радующеся и славяще Бога, любовию вопием ти: исцели и нашя болезни душевныя и телесныя молитвами твоими, всеблаженне.

*Слава, и ныне, Богородичен, глас тойже:*

Безпомощным крепость ты еси воистинну, пресвятая Дево Мати: отсюду смиреннии тобою возвышаемся, о тебе высоце держимся: всем бо ты еси покров и к Богу ходатаица.

*По в~-м стихословии седален, глас д~:*

Ересем умножающымся и душы простыя смущающым, тебе яко свидетеля истины неложна яви Христос Господь в церкви своей, не словесы любомудрия суемудрие человеческое побеждающа, но нетлением мощей твоих, чудесы и знамении многими веру святую утверждающа, в радость и спасение всех, любовию чтущих святую память твою, отче святителю феодосие, и выну поющих Богу: слава прославляющему святыя своя.

*Слава, и ныне, Богородичен, глас тойже:*

Дево всенепорочная, яже пресущнаго Бога рождшая, со святителем феодосием того непрестанно моли, (с. 663) оставление прегрешений дати нам прежде конца, верою и любовию поющым по долгу, едина всепетая.

*Величание святителю:*

Величаем тя, святителю отче феодосие, и чтим святую память твою: ты бо молиши за нас Христа Бога нашего.

*псалом избранный святительский.*

*По полиелеи седален, глас з~:*

Воистинну пастырь и отец, и наставник благодатный, и по успении твоем показуешися, отче наш феодосие: являяся бо болящым во сне, поучаеши тех почитати церковь божию и тоя божественныя уставы, причащатися же таин божиих во спасение души, и моления ко пречистей матери божией возносити, с неюже молися присно о спасении душ наших.

*Слава, и ныне, Богородичен, глас тойже:*

Скорый твой покров и помощь и милость покажи на рабы твоя, и волны, чистая, укроти суетных помыслов, и падшую мою душу возстави, Богородице: вем бо, вем, Дево, яко можеши, елика хощеши.

*Таже степенна, а~-й антифон д~-го гласа.*

*Прокимен глас д~:*
Честна пред\ Господем смерть преподобных его.

*Стих:*
Что воздам Господеви о всех, яже воздаде ми,

*Евангелие от иоанна, зачало л~з.*

*По н~-м псалме стихира, глас з~:*

угодниче божий, сопричастниче Христов, святителю феодосие, по имени твоему тако и житие твое: (с. 664) всего бо себе в дар Богу принося, дар божий воистинну земли российстей явился еси. жизнь твоя славна бысть, и успение со святыми: моли о душах наших.

*Канон праздника со ирмосом на з~: и святаго на и~, глас и~.*

*Аще праздника несть, параклисис Богородице со ирмосом на з~, и святаго на и~.*

*Песнь а~.*

*Ирмос:*
Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Приими хваление, от уст недостойных тебе приносимое, и воздаждь теплыми твоими молитвами к Богу, чтущым святую память твою, отче наш феодосие.

*От*
юности Господа возлюбил еси, чистоту непорочну сохраняя: от детства тому прилепился еси чистою твоею душею, в простоте и незлобии сердце соблюдая. темже и чадо божие воистинну был еси, святе феодосие.

Благо есть мужу, егда возьмет ярем в юности своей, глаголет писание: сему глаголу последуя, с радостию иго господне от юности восприял еси, и был еси инок преизрядный, блаженне феодосие.

*Богородичен:*

Пресвятая Дево, Мати божия, заступнице наша непостыдная, спаси, услыши нас, страстьми люте одержимых, и даждь руку помощи молитвами твоими. (с. 665)

*Песнь г~.*

*Ирмос:*
Небеснаго круга верхотворче, Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

Блажени нищии духом, глаголет Господь: сему спасительному глаголу внимая, паче всех добродетелей нищету духовную потщался еси стяжати, преподобне, возлюбив тую яко ограду крепку от всякаго искушения и яко боголюбезную матерь всех добродетелей.

Познав, яко от послушания раждается смирение, от смирения же безстрастие, всем сердцем возлюбил еси послушание, во всем волю свою и злыя помыслы отсекая: темже и безстрастия достигл еси, уготовав душу твою в чистую обитель духа пресвятаго.

Кротость велию стяжал еси, богомудре феодосие, вся скорбная благодушне претерпевая, всякую обиду и уничижение в молчании любовию покрывая: сего ради и приял еси наследие на земли живых, идеже праведнии во веки пребывают, славяще Господа Иисуса.

*Богородичен:*

Не имамы дерзновения к сыну и Богу твоему, пресвятая владычце: не имамы дерзновения и к тебе, пренепорочная, грехми присно оскверняеми, аще не сама ты, премилосердая Мати, воззовеши нас заблуждших к покаянию, надеждею спасения отревающи от нас всякое уныние и разленение. (с. 666)

*Седален, глас д~:*

Явился еси светильник благодатный, отче наш феодосие, тихим светом смирения и любве сияяй и нас любовию твоею озаряяй. темже и мы, любовию чтуще память твою, вопием ти: моли о нас, святителю божий, новоявленный чудотворче.

*Богородичен, глас тойже:*

Многими прегрешении ум помрачен имуще, вопием ко твоему крепкому заступлению, Богородице Дево: просвети очи душ наших, и возсияй нам покаяния зарю, молитвами угодника твоего святителя феодосиа, едина чистая и благословенная.

*Песнь д~.*

*Ирмос:*
Ты моя крепость, Господи, ты моя и сила, ты мой Бог, ты мое радование, не оставль недра отча и нашу нищету посетив. тем с пророком аввакумом зову ти: силе твоей слава, человеколюбче.

Немощию отягчен и старостию претружден быв, архипастырь лазарь первее убо сослужителя, последи же и наследника себе устрояет тя, святителю феодосие, и церкви черниговстей светильника, юже молитвами твоими просвещай во вся веки.

Воистинну чести и власти святительския достоин явился еси, отче феодосие, словом премудр быв, житием же добродетелен, в божественных писаниих искусен и словесныя овцы наставляти зело доволен.

Благочестием украшаяся, и в духовнем жительстве всем людем страны черниговския известен (с. 667) быв, единодушне теми избран был еси в великое служение церкви божией, отче феодосие, юже и ныне назирай твоими молитвами.

*Богородичен:*

Много может молитва праведнаго поспешествуема, глаголет иаков брат Господень: много может и молитва святителя феодосиа, споспешествуема твоею матернею молитвою, пресвятая владычце Богородице: еси бо предстательство и покров и заступление наше, благодатная.

*Песнь е~.*

*Ирмос:*
Вскую мя отринул еси от лица твоего, свете незаходимый, и покрыла мя есть чуждая тьма окаяннаго, но обрати мя, и к свету заповедей твоих пути моя направи, молюся.

Радовахуся людие града чернигова, зряще тебе светлостию сана святительскаго облечена, и купно со архипастырем лазарем престолу благодати божия предстояща, и преподобныя своя руце о пастве воздеюща, и Христа благодаряще, сердцы своими умилишася.

образ был еси всей богоданней пастве твоей, словом и житием, любовию и духом, верою и чистотою: сего ради не точию овцы твоя любовию к тебе прилепляхуся, но и инославнии тя яко человека божия, отче наш феодосие, почитаху.

Пастырь воистинну добрый словесному стаду твоему, святителю феодосие, был еси, душу твою за (с. 668) овцы твоя положити готовый: темже и явился еси обидимым убо заступник непреоборимый, правды же ревнитель неустрашимый, сильных мира сего с любовию обличая и пасомых своих отечески вразумляя, заблуждшыя же на путь правый премудре наставляя.

*Богородичен:*

умерщвленную душу мою оживи, падшую возстави, уязвленную исцели, ум мой просвети, искушений волны укроти, Мати божия, Дево пресвятая, и спаси мя молитвами твоими, пречистая.

*Песнь з~.*

*Ирмос:*
Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся яко иона: от тли, Боже, возведи мя.

*От*
юности инок преизрядный быв, иноческия обители с любовию созидал еси, и вся на пользу жития иноческаго в тех благоустроял еси, всех присно к Богу наставляя отеческими твоими поученьми, отче наш, феодосие богомудре.

Благолепне душу твою во храм духа божия добродетельми устрояя, благолепие дому божия возлюбил еси, и всеусердное попечение о том имея, еще и храмы новы созидал еси во славу творца и Бога, мир весь несказанною красотою благоукрасившаго.

Радостию ангельскою, святителю божий, радовался еси, егда чада твоя во истине ходяща видел еси, и (с. 669) якоже отец чадолюбивый, сердцем твоим о заблуждающихся скорбел еси, и о спасении всех молитву творил еси, вся любовию об\ъемля и о всех предстательствуя, отче наш, святителю феодосие.

*Богородичен:*

Приидите, вси вернии, припадем к теплей заступнице рода нашего матери божией, и во умилении сердца воззовем: пресвятая владычце Богородице, покрый нас благодатным покровом твоим, и молитвами твоими избави нас от всякаго зла.

*Кондак, глас д~:*

Пастырей начальнику Христу трудился еси, святителю феодосие, на пажити духовней словесныя твоя овцы питая, и целебен дар от Христа Cпаса приял еси, во еже немощи душевныя и телесныя целити всех, с верою к целебным твоим мощем приходящих. темже и ныне, святе, молися, всем имя твое призывающым от наветов вражиих спастися, и помиловатися душам нашым.

*Икос:*

Дар божий воистинну явился еси земли российстей, святе феодосие: от юности бо себе Богу возложив, подвигом добрым до конца подвизался еси, и дарования велия приял еси, благодати сосуд быв избранный: темже яко в житии твоем, тако наипаче по блаженнем успении, предстоя престолу пресвятыя Троицы, со дерзновением воздееши преподобныя твоя руце, о пастве твоей и о всей (с. 670) земли российстей тепле моляся. сего ради с верою и любовию к тебе притекающе, вси скорбящии неоскудно утешение приемлют, и болящии исцелений сподобляются. с нимиже и мы тебе, яко чадолюбивому отцу, взываем: моли, святе, о призывающих имя твое, от наветов вражиих спастися душам нашым.

*Песнь з~.*

*Ирмос:*
отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

Присно поучаяся памяти смертней, непрестанно желал еси крест Господень пред\ очесы твоими держати, егоже воображение и в пути неразлучно пред\ тобою пребываше, во еже всегда от сердца взывати ко Господу: благословен еси, Господи Боже, во веки.

И по смерти, яко жив сый, благодатию божиею, с чады твоими пребываеши, и по преставлении твоем пастырь добрый тем являешися, отче феодосие, в сонных видениих неведущыя в вере наставляя и всех вопити научая: благословен еси, Господи Боже, во веки.

В церковь божию ходити и молитися болящему иноку повелел еси, отче феодосие, во сне тому представ, и отечески того вразумляя, грехи его воспомянул еси, к покаянию призывая, и исцеление тому подал еси, да выну славит Господа: благословен еси, Господи Боже, во веки. (с. 671)

*Богородичен:*

Разсеяся ум мой, одебеле сердце, немоществует мое произволение: владычце Богородице, умилосердися о мне грешнем, исцели душу мою, и яко благаго Cпаса моего благая Мати, спаси мя, да выну вопию ему: благословен еси, Господи Боже, во веки.

*Песнь и~.*

*Ирмос:*
Ангели и небеса, на престоле славы седящаго, и яко Бога непрестанно славимаго, благословите, пойте и превозносите его во веки.

Кто по достоянию может поведати вся чудеса твоя, святителю феодосие; и неищущым тебе болящым являешися врачь преизрядный, всех призывая исповедати славу Бога, прославляющаго святыя своя и превозносимаго во веки.

Стужаемым от духов нечистых заступник и прибежище явился еси, святителю феодосие, прогоняя силою божиею всякое действо бесовское от иже с верою к мощем твоим притекающих, да славится имя божие во веки.

Имя твое, святителю феодосие, яко миро излиянное, якоже благоухание рая божия по лицу всея земли российския обносится, услаждая сердца верующих и призывая в радости духовней воспевати Господа, превозносимаго во вся веки.

*Богородичен:*

Не презри молений раб твоих, Мати божия, приими молитвы нашя ради угодника твоего святителя (с. 672) феодосиа, и принеси ко престолу сына и Бога твоего, да славится имя его от всея твари во веки.

*Песнь ф~.*

*Ирмос:*
Тя неискусобрачную матерь Бога вышняго, тя паче ума рождшую словом воистинну Бога, вышшую пречистых сил, немолчными славословлении величаем.

Яко целитель премилостивый, святе феодосие, не точию призывающым тя болящым милостивне внемлеши, но и присных их послушаеши, и по вере тех скорый врачь болящым являешися, всех милуя и утешая, на всех щедроты твоя преиз\ъобильне изливая.

Воистинну дивна и паче слова чудеса твоя, феодосие отче наш: явил бо ся еси слава церкве российския, православныя веры небесный проповедник, истины же свидетель непреложный.

Святче божий, угодниче Христов, милости неистощимое сокровище, призри на немощи моя, исцели душу мою, страстьми зле обуреваемую, исцели и тело мое, немощьми обложенное, да прославлю в тебе благодать и милосердие Христа Бога, дивнаго во святых своих.

*Богородичен:*

К тебе, премилосердая Мати, возношу мое грешное сердце: пред\ тобою, благодатная, повергаю немощи души и тела моего: молитвами твоими заступи и помилуй мя. (с. 673)

*Светилен.*

*Подобен:*
Небо звездами:

Небо звездами украсивый, новую звезду пресветлую яви тя, святителю феодосие, небо церковное украшающую и мрак нечестивых мудрований разгоняющую. темже и наша сердца, грехом омраченная, просвети, и к покаянию молитвами твоими, преподобне, настави.

*Слава, и ныне, праздника.*

*Аще же несть праздника, Богородичен:*

Зарю пресветлую, являющую нам солнце незаходиое, вемы тя, пресвятая Дево Богородице. сего ради молим тя: яко Мати света сущи, просвети нас светом сына твоего, Христа Бога нашего.

*На хвалитех стихиры на д~, глас з~.*

Богоносе преблаженне отче наш феодосие, мира красоты и сладости временныя возненавидев, монашеское житие возлюбил еси, и ангельскому лику сопричтался еси: темже и светильник многосветлый вселенней чудесы дивно сияеши. моли убо о нас, совершающих святую память твою, мы бо чада твоя и овцы словеснаго стада твоего, тебе на помощь призываем, просяще тобою прияти мир и велию милость. *Дважды.*

Богоносе преблаженне феодосие, все плотское мудрование духу повинул еси, пощении и сокровенными подвиги очистився, яко злато в горниле искушено сияя явился еси, приятелище (с. 674) быв духа пресвятаго. обители же иноческия благоустрояя и храмы божия благолепне украшая, добре овцы твоя словесныя упасл еси, ученьми твоими якоже некоею лествицею на высоту добродетелей возводя. поминай нас, чтущих память твою присносвященную, и моли спастися душам нашым.

Возсия нам богоугодное житие твое, преславне феодосие, поучая нас боголюбезным добродетелем: всем бо явил еси в себе правило веры и образ кротости, подвигов иноческих и воздержания зерцало, любве же и смирения сокровище неистощимое. темже чтуще святую память твою, тебе венчавшаго Христа прославляем, тоже моли о спасении душ наших.

*Слава, глас в~:*

Что тебе принесем, Христе Боже наш, или како по достоянию воспоем щедроты твоя, яже преиз\ъобильне изливаеши на нас недостойных; блажени есмы, чада суще церкве твоея православныя, в нейже яко во дни древния, тако и ныне дивная и преславная чудеса являеши, прославляя святыя твоя. се и ныне светло празднуем новому чудотворцу предивному, егоже прославити благоволил еси. славим имя твое, Господи Боже наш, покланяемся величеству благости твоея, и припадающе вопием ти: молитвами святителя феодосиа помилуй нас.

*И ныне, праздника.*
(с. 675)

*Аще же несть праздника, Богородичен:*
Все упование мое на тя возлагаю, Мати божия, сохрани мя под\ кровом твоим.

*Славословие великое, и отпуст.*

*На литургии:*

*Блаженна от канона святаго, песнь г~-я и з~- я.*

*Прокимен, глас з~:*
Честна пред\ Господем смерть преподобных его.

*Стих:*
Что воздам Господеви о всех, яже воздаде ми;

*Апостол ко евреем, зачало тл~е.*

*Аллилуиа, глас з~:*
Блажен муж бояйся Господа, в заповедех его восхощет зело.

*Стих:*
Сильно на земли будет семя его, род правых благословится.

*Евангелие от луки, зачало к~д.*

*Причастен:*
В память вечную будет праведник:

*Ведомо буди, яко сия же служба совершается месяца февруариа в е~-й день.*

*Аще убо празднование святителю феодосию будет ф~-го септемвриа, и тогда служба сия поется купно с попразднством рождества пресвятыя Богородицы, во всем подобно, якоже указася в службе преподобному иосифу, волоцкому чудотворцу.*

*Аще же празднование будет е~-го февруариа, или во отдание сретения господня, или же вне отдания, и тогда поем всю службу, якоже из\ъобразися в службе святому великому князю георгию, владимирскому чудотворцу, д~-го февруариа.*

