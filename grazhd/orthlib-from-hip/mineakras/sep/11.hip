<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 227)

*Месяца тогоже в а~и-й день.*

*Преподобныя матере нашея феодоры, яже во александрии:*

*И пренесение мощей преподобных отец, сергиа и германа, валаамских чудотворцев, из новаграда обратно на валаам в обитель их.*
Службу их зри иуниа к~и дне.

*И преподобнаго силуана афонскаго.*
Служба его писана в приложении.

*Зде же поется служба и священномученика автонома.*

*На*
Господи, воззвах: *стихиры преподобныя, г~, глас д~. Подобен:*
Яко добля.

В женстем телеси, * и в мужестем образе, * мужеския прошла еси подвиги, * посреде мужей (с. 228) всельшися, * и страсти охуждши, * и стремления похотей всеконечно обуздавши, * пощении, и непрестанными мольбами феодоро, * и божественными к Богу, * и неуклонными твоими воззрении.

Под землю тя солнце зашед, * не видяше погрешающу: * позна же тя незаходимое, * серцеведец и Господь, * видяй сокровенная, * и озари светом покаяния, * очи сердца твоего. * темже потщалася еси сему угодити * болезненным воздержанием, * и добродетелей совершением.

Вражиих мудрований * никакоже разумевши, * егоже не родила еси, любиши отроча, * и отеческим милосердием, * славная питаеши, * терпящи благочестивым помыслом * человеческое поношение, * неповинное запрещение воистинну феодоро. * сего ради честное твое совершаем торжество.

*Ины стихиры автонома, глас и подобен тойже:*

Добродетельми просвещаяся, благочестием украшаемь, * иерарх божественный был еси, * и яко многосветлое солнце, мир протекл еси, * насевая всюду веры проповедание, * прелесть же искореняя * серпом твоего языка, * иерарше богомудре, * великопроповедателю автономе.

К болезненным страданием, * к мужественным борением, * к язвам и ранам устремился еси: * множеством бо камения * посыпаемь автономе, * сотворив е, яко степени и лествицу, * возшел еси к Богу венечник, * и совокупился еси воинством безплотных, * о мире моляся.

Одеяние твоею кровию, * мучения совершил еси светлейше, * благодатию божественнаго духа: * и священно во святая * вышняя востекл еси, * аможе предтеча наш Иисус (с. 229) вниде, * победы венец от Бога прием, * со всеми, честною кровию, * скончавшимися, автономе.

*Слава, и ныне, праздника, глас тойже.*

*Самогласен:*

Ангеловым проречением, плод пречист, от иоакима и анны праведников, днесь произыде Дево, небо и престол божий, и приятелище чистоты, радость провозвещающи всему миру, жизни нашея ходатаице, клятвы отятие, благословения подание. тем в рождестве твоем, Дево богозванная, миру мир испроси, и душам нашым велию милость.

*На стиховне стихиры, глас в~. Подобен:*
Доме евфрафов:

Плакала еси от души, * яко безчадна рыдающи, * отрочате желающи: * но родила еси отроча, * рода всего похвалу.

*Стих:*
Слыши дщи и виждь, и приклони ухо твое.

Рождение честно * Девы всесвятыя, * еяже ради * обновися мир, * песненными гласы почтим.

*Стих:*
Лицу твоему помолятся богатии людстии.

Радуйтеся мудрии, * пророцы богоглаголивии, * раждается бо Дева, * из неяже спасение мира * хощет родитися.

*Слава, и ныне, глас д~:*

Неплоды безчадная анна днесь руками да восплещет светло, да светлоносят земная, царие да играют, святителие во благословении да веселятся, да празднует весь мир: се бо царица и непорочная невеста отча, от корене иессеева прозябе, ктому жены в печалех не родят чад: радость бо процвете, и живот всем человеком в мире жительствует. и ктому дары иоакимовы не возвращаются, рыдание бо анны в радость преложися: срадуйтеся мне, глаголющи, весь избранный (с. 230) Исраиль: се бо даде ми Господь одушевленную палату божественныя славы его, во общее веселие и радость и спасение душ наших.

*Тропарь преподобныя, глас и~:*

В тебе мати известно спасеся, еже по образу: приимши бо крест, последовала еси Христу, и деющи учила еси, презирати убо плоть, преходит бо, прилежати же о души вещи безсмертней: темже и со ангелы срадуется, преподобная феодоро, дух твой.

*Слава, и ныне, праздника.*

*На утрени, на Бог Господь, тропарь праздника, дважды.*

*Слава, святыя: И ныне, праздника. И обычныя кафисмы.*

*По а~-м стихословии седален, глас а~.*

*Подобен:*
Камени запечатану:

Рождшися преславно от неплодных ложесн, от девственных чресл родила еси паче естества: красен бо явльшися стебль, израстила еси миру жизнь. сего ради силы небесныя вопиют тебе Богородице: слава происхождению твоему, чистая: слава рождеству твоему: слава девству твоему, Мати безневестная.

*Слава, и ныне, тойже.*

*По в~-м стихословии седален, глас д~. Подобен:*
Явился еси:

Лучи возсияша всемирныя радости рождества твоего, Дево Мати марие, на земли, и озариша мысли любовию поющих тя.

*Слава, и ныне, тойже.*

*Канон праздника, со ирмосом на з~: и преподобныя на д~: и автонома на д~. Канон праздника.*

*Глас в~. Песнь а~. Ирмос:*

Грядите людие, поим песнь Христу Богу, раздельшему море, и наставльшему люди, яже изведе из работы египетския, яко прославися. (с. 231)

Грядите вернии, духом божественным радующеся, юже от неплодове днесь пришедшую, человеков на спасение, приснодеву отроковицу песньми почтим.

Радуйся, чистая, Мати и рабо Христа Бога, яже первому ходатаице блаженству, человеческий род тя, вси достойно песньми славим.

Жизни раждается днесь мост, имже человецы воззвание падения еже от ада обретшии, Христа жизнодавца песньми прославляют.

*Канон преподобныя.*

*Глас д~. Песнь а~. Ирмос:*

Отверзу уста моя, и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

уста моя исполни твоего хваления, Господи, поющу славу твою многопетую, и чествующу болезни феодоры, угождшия тебе жития светлостию.

Возсия днесь священное твое торжество, солнца светлейше, сущыя во тме душы озаряющее мрак демонский всегда отгоняющее, досточудная.

Не позна заходя тя погрешающу солнце, незаходящее же позна един яко всеведый, и озари лучами покаяния души твоея очи, богоблаженная.

Написан бысть грех твой, всечестная, яве, яко сказаша евангелиа: но потщавшися, поты воздержания, слезными же токи сей изгладила еси.

*Богородичен:*

Яко одушевлен чертог, яко нетленную скинию, яко дверь небесную, яко божественную трапезу, яко палату и престол владычень, марию чистую песньми почтим. (с. 232)

*Ин канон мученика, егоже краегранесие:*

Законное, богомудре, совершил еси течение.

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

Законы измлада творца своспитався, возрасл еси в законе добродетелей, и благочестия версте: тем законно, отче, пострадал еси.

Вооружил еси помысл терпения и мужества оружием, мудре, на прелести рать ополчився, невозвратно победив ту.

Законов благочестия наставник, и догматов, отче, истины проповедник явлься, во всей твари огласился еси, яко апостоли, автономе.

*Богородичен:*

Познавше явльшагося на земли Бога воплощенна, и обожившеся от него благодатию, поем тя, Дево, дарований насладившеся.

*Песнь г~. Ирмос:*

утверди нас в тебе, Господи, древом умерщвлей грех, и страх твой всади в сердца нас поющих тя.

Непорочно Богу пожившии, всех родисте спасение, богомудрии родителе зиждителя рождшия и Бога нашего.

Всем жизнь источаяй Господь от неплодове произведе Деву, в нюже вселитися изволи, и по рождестве сохранив нетленну.

Аннин плод, марию днесь, грозд рождшую живоносный, яко Богу воспоим, предстательницу же всех и помощницу.

*Ин. Ирмос:*

Твоя песнословцы, Богородице, живый и независтный источниче, лик себе совокупльшыя духовно утверди, в божественней твоей славе, венцев славы сподоби.

В мужескую одежду облекшися, и мудре потекла (с. 233) еси со тщанием, и монашескому собору, честная, себе примесила еси, к началом борствующи лукаваго миродержца.

Слабость женскую мужески изменила еси, званием истинно, и новым образом, делы дар честен, и Богу возжеленен, тебе самую, преподобная, показующи.

Безплотно житие показала еси в телеси, славная, мертвенне, несосудное воздержание, и бдение непрестанное, и молитву выну, о феодоро! державши.

*Богородичен:*

Волнует мя буря греховная, и возмущение безместных помышлений, умилосердися, всенепорочная, и руку ми помощи яко милостива простри, яко да спасся величаю тя.

*Ин. Ирмос:*

Ты еси утверждение притекающих к тебе, Господи, ты еси свет омраченных, и поет тя дух мой.

Тучами словес твоих, безбожия потопил еси страстную тину, иерарше, и верныя напоил еси.

учитель был еси, и служитель Христов, преподобне, и того божественных страстей сообщник, и причастник.

оружием утвердил еси проповедания, преподобне, благопослушливыя, и противящыяся безпагубны сохранил еси.

*Богородичен:*

Явися пречудное на небеси и на земли слышание, творца бо всех сущих, Богородице, неизреченно родила еси.

*По г~-й песни кондак святыя, глас в~. Подобен:*
Вышних ищя:

Тело твое постами изнуривши, бденными молитвами творца умолила еси о гресе твоем, яко да приимеши совершенное прощение: и прияла еси оставление, путь покаяния показавши. (с. 234)

*И святаго кондак, глас в~. Подобен:*
Вышних ищя:

Божественная, премудре, непорочне тайноводил еси, жертва приятная был еси, богоблаженне: Христову бо пил еси чашу, преславне, светильниче всемирный, моля непрестанно о всех нас.

*Седален, глас е~. Подобен:*
Собезначальное слово:

Мужески подвиги воздержания претерпевши, низложила еси многокозненнаго, с мужи жизнь поживши, феодоро, благочестно, и ныне прешла еси к Богу, молящи о всех, священно святое совершающих твое успение.

*Слава, мученика, глас д~. Подобен:*
Скоро предвари:

Сугуб тебе венец нетления, Христос, всеблаженне, дарова, яко страдальцу и честну иерарху, автономе: тому бо безкровныя принесл еси жертвы, того божественную страсть нелестно подражая, того и нестареющияся сладости, блаженне, насладися еси.

*И ныне, праздника, глас е~. Подобен:*
Собезначальное слово:

Иоаким и анна торжествуют, по Бозе бо достойно благодать обретоша, и родиша плод, богоприятен храм, Деву и чистую матерь божию, едину благословенную, молящуюся непрестанно, спастися душам нашым.

*Песнь д~. Ирмос:*

услышах, Господи, слух твоего смотрения, и прославих тя, едине человеколюбче.

Воспеваем тя, Господи, верным спасительное пристанище, подавшаго всем, тебе рождшую.

Тя, богоневесто, похвалу всем Христос яви и державу, поющым верно твое таинство.

Неискусобрачная владычце, твоими молитвами избавляеми прегрешений, благоразумно вси тя ублажаем. (с. 235)

*Ин. Ирмос:*

Неизследный божий совет, еже от Девы воплощения тебе вышняго, пророк аввакум усмотряя зовяше: слава силе твоей, Господи.

Терпиши на многи дни доблественно, славная, пощение яко безплотна, немощь твою укрепляющу Христу всесильною волею, и божественною питающу тя благодатию.

Виждь смирение и плачь, виждь мою скорбь, и облегчи греха тяжчайшее бремя, феодора вопияше к единому спасти могущему.

Ловлением запеншаго тя лестно, тучами твоих слез потопивши, ловлением победила еси ловящаго душы, в пристанищи благодатию божественною покрываема, славная.

*Богородичен:*

Всепречудная Мати божия, возсияй ми покаяния лучу, разори мрак безмерных моих зол, лукавыя отжени, Дево, помыслы сердца моего.

*Ин. Ирмос:*

услышах, Господи, смотрения твоего таинство, разумех дела твоя, и прославих твое божество.

Споспешающа имея поборника, в божественней рати Господа, врага стараго земных победил еси, отче, подвиги твоими.

Видением преклонся отче, во глубины сокровений божиих, и оттуду тайны навыкл еси того неизреченныя.

Возглашением словес твоих требища идольская падаху, мудре, и попалишася чтилища прелести, огнем велений твоих.

Пламень учений твоих, на высокое взятся житие, мудре, тебе концем являя наставника к Богу непрелестна. (с. 236)

*Богородичен:*

Оскверншыяся страстьми, омый Богородице, молитвами твоими, и сподоби ны чистыми помышлении, пети твое рождество.

*Песнь е~. Ирмос:*

Сеннописанный мрак гаданий разорив, и верных прибытием истины, богоотроковицею озарив сердца, и нас светом твоим, Христе, настави.

Воспоим, людие, всех вину, сущаго по нам быти виновнаго: еяже образу радовахуся сподобляеми пророцы, явленное спасение от тоя плодяще.

*От*
суха прозябение жезла иереева, Исраилю показа проразсуждение: и ныне светлость прозябших преславно светит, от неплодове всеславное рождение.

*Ин. Ирмос:*

ужасошася всяческая о божественней славе твоей: ты бо неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

удивишася чини безтелесных, зряще тя в телеси бреннем, подобящуюся тех житию, и честному пребыванию, и преборившую врага, древле подпеншаго тя, феодоро, лестию.

Зверей стремления Бог тебе покори, благодать исцелений дав тебе, сие проповедает, рукою твоею избавивый снедения дивияго зверя, егоже сокрушенна исцелила еси, славная.

Питаеши младенца, совершенным смыслом, терпящи лютое оклеветание, благодарящи вседержителю давшему тебе крепость, и тя удивльшему, феодоро всехвальная.

*Богородичен:*

Крепость и утверждение немощнаго моего сердца (с. 237) ты еси неискусобрачная Дево, необоримая стена от лица вражия, спасающи мя от всех лютых, побеждающи полки лютаго борца.

*Ин. Ирмос:*

Просвети нас повелении твоими, Господи, и мышцею твоею высокою, твой мир подаждь нам, человеколюбче.

Свет тя умный озари автономе, и жизни слово имущаго, светильника всем концем яви тя.

Глагол божий яко мечь извлек, ополчение ссекл еси лжеименныя мудрости, отче автономе.

Весь вражий тул стрел истощил еси, и всуе сих показал еси вооружившихся на тя, блаженне автономе.

*Богородичен:*

Быша новая и преславная, всечестная, тобою бо на земли Бог плотию явися, и земнии обожихомся.

*Песнь з~. Ирмос:*

Ко Господу от кита иона возопи: ты мя возведи из глубины ада, молюся, да яко избавителю, во гласе хваления, истины же духом пожру тебе.

Ко Господу в скорби неплодства возопиша, Богоматере богомудрии родители: и сию в роды родов родиша, на общее спасение и похвалу.

Прияша небесный дар от Бога достоин, Богоматере богомудрии родители, самех херувимов превышшее носило, слова и зиждителя родительницу.

*Ин. Ирмос:*

Божественное сие и всечестное совершающе празднество, богомудрии, Богоматере, приидите руками восплещим, от нея рождшагося Бога славим.

Источник слез приносящи непрестанно, дручащися и стенящи, запрещение монахов, и отлучение, благодарящи терпиши, богоблаженная. (с. 238)

Питие от моря имущи, дивиим же былием питающися, со зверьми же в пустыни водворяющися, яко на небеси обитала еси, досточудная.

Опаление солнца понесла еси, нощную студень терпела еси, духа божественнаго согреваема благодатию: тем наслаждаешися горняго блаженства.

*Богородичен:*

Божественную стамну, и трапезу, хлеб жизни понесшую, неделанную ниву, гору святую Богородицу Деву песньми славим.

*Ин. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Сила тя, мудре, утешителева укрепи, якоже прежде ученики, и языком вооружи огненным, автономе, земныя просвещати, огнепопаляти же нечестие.

Младенствующу душевным ти мудрованием, отче преподобне, подвиги паче естества за проповедание и труд неослабный благомощно приял еси, немощию естества телесе.

Положил еси под ноги благочестивых главу вражию, на создателя вознесенную, верою словес вооружив на ню сия, благодатию.

*Богородичен:*

Исцелити тобою естества сокрушения, создатель и творец восхотев, Богородице, подаде тя врачевство божественное, в немощех прибегающым тебе.

*Кондак праздника, глас д~:*

Иоаким и анна, поношения безчадства, и адам и ева, от тли смертныя свободистася, пречистая, во святем рождестве твоем: то празднуют и людие твои, вины (с. 239) прегрешений избавльшеся, внегда звати ти: неплоды раждает Богородицу, и питательницу жизни нашея.

*Икос:*

Молитвами купно и воздыхание, неплодства и безчадства, иоакима же и анны благоприятное, и во уши господни вниде, и прозябе плод живоносен миру: ов бо молитву на горе творяше, ова же в саде поношение ношаше: но с радостию неплоды раждает Богородицу, и питательницу жизни нашея.

*Песнь з~. Ирмос:*

Купина в горе огненеопальная, и росоносная пещь халдейская, яве предписа тя, богоневесто: божественный бо невещественный в вещественнем чреве, огнь неопально прияла еси. темже из тебе рождшемуся поем: благословен еси, Боже отец наших.

Твое в вещественных явлениих, законоположник возбранися разумети, и великое, пречистая, таинство, не мудрствовати земноревностная, образно наказуемь иногда. темже удивлься чудеси, глаголаше: благословен Бог отец наших.

Гору и дверь небесную, и мысленную тя лествицу боголепно, лик божественный пронарече: от тебе бо камень отсечеся, не руками мужескими, и дверь еюже пройде Господь, иже чудес Бог отец наших.

*Ин. Ирмос:*

Не послужиша твари, богомудрии, паче создавшаго, но огненное прещение мужески поправше, радовахуся поюще: препетый отцев Господь и Бог благословен еси.

Нестерпимыми тя ранами многокозненный враг удручи, в привидениих мечтаяся: но того низложила еси суетное свирепство, воспевающи: отцев наших Боже, благословен еси. (с. 240)

Сухия ровы наполнила еси вод, молитвами твоими, славная, чудодействующи яве, Бога величающи, тя прославльшаго, емуже взываем: отцев наших Боже, благословен еси.

Совершающих твою память, славная, присно поминай со дерзновением многим, Бога молящи всещедраго, емуже зовем: отцев наших Боже, благословен еси.

*Богородичен:*

Царице Дево рождшая царя Христа, ущедривши спаси мя, колеблема страстьми, верою утверди, и настави мя ко спасенней стези, верных спасение.

*Ин. Ирмос:*

*От*
иудеи дошедше отроцы, в вавилоне иногда, верою троическою пламень пещный попраша, поюще: отцев Боже, благословен еси.

Сочленив во едино благочестия ликования, отче автономе, верою просвещенныя словесы твоими, непрестанно взывати учил еси: отцев наших Боже, благословен еси.

Неослабным мужеством стрясл еси, мучениче, безбожных веления, в душах утвержденная неверных, и от оснований сия, мудре, исторгл еси, в сердцах верных благодать утверждая.

Твоего священства смешено помазание, отче автономе, страдание божественно: кровь бо тя светла иерарха показа, вопиющым верно: Христе, благословен еси.

*Богородичен:*

Иже от земли создав человеческое естество, яко творец и Бог, истлевшее поновляет, от тебе Богомати, сие прием, и таинственнаго сподобляет, чистая, сынотворения. (с. 241)

*Песнь и~. Ирмос:*

В пещи отрочестей прообразил еси иногда твою матерь, Господи, образ же сия из огня из\ъимаше, неопально входящыя: юже поем явльшуюся тобою концем днесь, и превозносим во вся веки.

Яже к Богу нашего примирения, пред\ъопределенная скиния, еже быти ныне начинает, имущи родити слова, нам дебельством плоти явльшася. егоже поем, из не сущих во еже быти тем приемшии, и превозносим во вся веки.

Неплодства преложение, мирское благих разреши неплодство, и ясно чудо Христа показа, к земным пришедша. егоже поем, из не сущих во еже быти тем приемшии, и превозносим во вся веки.

*Ин. Ирмос:*

отроки благочестивыя в пещи рождество Богородичо спасло есть: тогда убо образуемое, ныне же действуемое, вселенную всю воздвизает пети тебе: Господа пойте дела, и превозносите его во вся веки.

умом чистым просвещен твой началовождь восхищен быв, виде яже уготова благая тебе Господь, световидный рай, и неизреченный чертог, феодоро, в немже тя подвигоположник всели жених.

Ангелов, мучеников и преподобных лицы, души твоей предначинающе, сию, к небесным несоша обителем, к тамошнему покою веселящихся, в немже есть жилище вопиющих, и превозносящих Христа во веки.

Множество монашествующих собравшеся, блаженное погребают верою тело твое, видевше бо преславная, познаша изрядная: яко жена телом, посреде мужей жити благоволила еси, рукою покрываема всесильнаго, богомудрая феодоро. (с. 242)

Молитвами всенощными терпящи, страстей успила еси двизания, уснула же еси праведным сном подобным, и к зари невечерней прешла еси поющи: Господа воспевайте дела, и превозносите его во веки.

*Богородичен:*

В след тебе текоша жены, мира сладковонная чувствующе, пречистая богоневесто, отроковице неискусобрачная: из утробы твоея возсиявшаго, единороднаго сына, и тебе сцарствуют истинно, воспевающе Христа во веки.

*Ин. Ирмос:*

Царя небеснаго, егоже поют вои ангельстии, хвалите и превозносите во вся веки.

укрепляющуся тебе во Христе, мучителей крепость падаше, богомудре: страшен бо ей духом был еси.

Доблестию разума прелести гнилое обличил еси, всеблаженне, крепость в делех явив благочестия.

Чудес твоих реки излиявшеся, исцелений бездну тя, отче, явиша в мире, источающую благодать.

*Богородичен:*

Препрославися истинно, в знамениих на земли, благодать твоя, Дево: странно бо чудо твоего рождения.

*Песнь ф~. Ирмос:*

Яже прежде солнца светильника Бога возсиявшаго, плотски к нам пришедшаго, из боку девичу, неизреченно воплотившая, благословенная, всечистая, тя, Богородицу, величаем.

Иже непокоривым людем из камене источив воду, благопокоривым же языком дарует от чресл неплодных плод на веселие нам, тя Богомати пречистая: юже достойно величаем.

Напраснаго древняго отятельницу осуждения, и праматере исправление, юже рода к Богу вину присвоения, к зиждителю мост, тя Богородице величаем. (с. 243)

*Ин. Ирмос:*

Всяк земнородный да взыграется, духом просвещаем, да торжествует же безплотных умов естество, почитающее священное торжество Богоматере, и да вопиет: радуйся, всеблаженная Богородице, чистая приснодево.

Зашла еси яко звезда от мира прехвальная, и возсияла еси в премирней жизни, оставльши яко зари нам добродетели жития твоего, и исправления, сердца всех озаряющи, верно совершающих память твою.

Двери небесныя светло отверзошася, под\ъемлюще тя, и первородных ныне церковь имеет, ликовствующу со избранными, приснопамятная, священную твою душу, идеже есть шум празднующих феодоро, и свет невечерний.

Обрела еси возмездие болезней, яко надеялася еси, небесныя чести: уставила еси желание, обретши источник, благих наслаждаешися, яснейши и чистейши жениха зрящи, феодоро, якоже ангели зрети сподобишася.

Разрешение неудобных, избавление страстей, и жития исправление, испроси приснопамятная, низпослати хвалящым тя, и честную память совершающым твою, дерзновение имущи ко Господу, феодоро честная и достославная.

*Богородичен:*

Спаси мя чистая, Cпаса рождшая и всещедраго, ущедри раба твоего, к покаяния пути направи: лукаваго соблазны от среды отжени, того же избави мя ловления, Богородице верных помощнице.

*Ин. Ирмос:*

Воистинну Богородицу тя исповедуем, спасеннии тобою, Дево чистая, с безплотными лики тя величающе.

Летая на высоту благочестия, добродетельми (с. 244) возношаемь автономе, и Христу страданием, отче, востекл еси.

Болезни твоя со слезами сеявшеся богомудре, неотемлемыя плоды разплодиша, радости и славы, сладости яже во Христе Иисусе.

Законно венцев, и божественных дарований сподобився, иерарше автономе, законы божественными утверждаеши ны, молитвами твоими.

*Богородичен:*

Жизнь и нетление родила еси, Дево, победители смерти сотворшаго, Богородицу воистинну тя величающыя.

*Светилен праздника. Подобен:*
Духом во святилищи:

*От*
неплодныя и старицы, престарелыя анны, жизнь и свет возсия, всенепорочная отроковица, дверь востока, свет возсиявшая концем неизреченно: лик составльше ублажим ю, яко земных превышшую.

*Слава, и ныне, тойже.*

*На стиховне стихиры, глас а~. Подобен:*
Небесных чинов:

*От*
анны днесь цвет, * сад богоданный, Богородица прозябе. * спасение человеков, * из неяже всех зиждитель рождся паче ума, * адамову очищает, яко благ, * всю скверну благостию.

*Стих:*
Слыши дщи и виждь, и приклони ухо твое.

Кто довольно по достоинству * пети возможет, * от анны неизреченно младенствующую Деву; * горы убо и холми сладость искапайте днесь: * всех бо жизнь и очищение * млеком питается, Богородица чистая.

*Стих:*
Лицу твоему помолятся богатии людстии.

Прежде безчадная неплоды, * раждает всех жизнь, едину Богородицу. * веселия исполняется, * и радуется земное естество ныне человеческое, * славяще истинную родительницу, * избавителя Иисуса единаго Господа. (с. 245)

*Слава, и ныне, глас и~:*

В благознаменитый день праздника нашего вострубим духовною цевницею: яже бо от семене Давидова, днесь раждается Мати живота, тму разрешающи, адамово обновление, и евино воззвание, и нетления источник, тли пременение: еяже ради мы обожихомся, и от смерти избавлени быхом, и возопиим той с гавриилом вернии: радуйся, благодатная, Господь с тобою, тебе ради даруя нам велию милость.

*На литургии: Блаженна праздника, песнь з~-я, и и~-я, на и~. Прокимен, глас д~:*
Дивен Бог во святых своих, Бог Исраилев. *Стих:*
В церквах благословите Бога: *Апостол к галатом, зачало с~и:*
Прежде пришествия веры: *Аллилуиа, глас а~:*
Терпя потерпех Господа, и внят ми. *Евангелие иоанна, зачало к~и:*
Приведоша книжницы: *Причастен:*
В память вечную будет праведник:

