<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 248)

*Месяца тогоже в г~и-й день.*

*Память обновлений храма святаго, Христа и Бога нашего воскресния:*

*И предпразднство воздвижения честнаго и животворящаго креста. И святаго священномученика корнилиа сотника.*

*Вечер, обычная кафисма. На*
Господи, воззвах: *стихиры на з~: обновления г~. Глас з~. Самогласны:*

Обновления почитати, ветхий закон и добре имеющся, паче же новая почитати обновленьми, обновляются бо острови к Богу, яко глаголет исаиа: яже разумети подобает от язык церкви ныне устрояемыя, и водружение приемлющыя твердое богом. темже и мы настоящая обновления духовно да торжествуим.

Обновляйтеся братие, и ветхаго человека отложивше, в новости жизни жительствуйте, всем узду наложивше, от нихже смерть: вся уды накажем, всякую лукавую древа снедь возненавидевше: и сего ради точию поминающе, древних да бежим. тако да обновляется человек: сице чтится обновлений день.

*Анатолиево:*

Положил еси столп крепости церковь твою, Христе, превечный слове, основал еси бо сию на камени веры. темже недвижна пребывает во век, имущи тя тоя ради в последняя, невращно бывша человека. благодаряще убо воспеваем тя глаголюще: ты еси прежде веков, и на век, и еще, царь наш, слава тебе. (с. 249)

*Ины стихиры святаго, глас д~. Подобен:*
Дал еси знамение:

Христос призрев * на твоя благотворения, корнилие, * и божественныя молитвы, * ангела тебе святаго посылает, * всего тя просвещающа, * и апостолов священных верховнаго, * обновляюща водою и духом, * тя вседомовно достославне, * и научающа лучшым духа благодатию.

Мастию помазан священства, * потекл еси спасительное проповедание * возвестити странам, * искореняя прелести терние богомудре, * и насаждая нелестное учение в душах духом. * темже тя блажим, * яко иерарха богоприятна, * и непобедима мученика, * веселящеся корнилие.

Нравом твоея благости * последствующе немудрии, * явишася разумнии: * умер же, и естества законом вселився, блаженне, во гроб, * сего источник совершаеши * многих чудес, мудре корнилие, * исцеляя болящыя, * и отгоняя духи лукавствия, * духом святым, богодохновенне.

*Слава, обновления, глас з~. Самогласен. Иоанна монаха:*

Память обновлений совершающе, Господи, тя святыни дателя славяще молим, освятитися нашым чувством душ, молитвами славных страстотерпец, блаже всесильне.

*И ныне, предпразднства, глас тойже:*

Днесь древо явися, днесь род еврейский погибе, днесь верными цари вера является, и адам древа ради испаде, и паки древом демони вострепеташа: всесильне Господи, слава тебе.

*Аще ли в пяток вечера: И ныне, Богородичен первый настоящаго гласа. Вход. Прокимен дне, и чтения три.*

*Царств третиих чтение.*

[Глава и~] Ста соломон пред лицем жертвенника господня, пред всем собором Исраилевым: и воздев руце свои на небо, и рече: Господи Боже Исраилев, несть бог, якоже ты на (с. 250) небеси горе, и на земли доле. Аще бо небо, и небо небесе не довлеют тебе, како дом сей, егоже создах имени твоему; обаче и призриши на молитву мою, Господи Боже Исраилев, услышати моление и молитву, еюже раб твой молится пред тобою к тебе днесь. Да будут очи твои отверсты на дом сей день и нощь, на место сие, о немже глаголал еси: будет имя мое тамо, еже услышати молитву, еюже молится раб твой на месте сем, во дни и нощи: И послушати мольбу раба твоего, и людей твоих Исраиля. Елика аще помолятся к тебе на месте сем, и ты услышиши на месте жилища твоего на небеси и сотвориши, и милостив будеши им.

*Притчей чтение.*

[Глава г~] Бог премудростию основа землю, уготова же небеса разумом: в чувстве его бездны развергошася, облацы же источиша росу. Сыне, да не преминеши, соблюди же мой совет и мысль, да живет душа твоя, и благодать будет на твоей выи: будет же исцеление плотем твоим, и попечение костем твоим. Да ходиши надеяся в мире во всех путех твоих, нога же твоя не поткнется. Аще бо сядеши, безбоязнен будеши: аще же поспиши, сладостно поспиши. И не убоишися боязни нашедшия, ниже стремлений нечестивых находящих. Господь бо будет на всех путех твоих, и утвердит твою ногу, да не позыблешися. Не отрецыся благотворити требующему, внегда аще имать рука твоя помогати. Не рцы: отшед возвратися, и утро дам, сильну ти сущу благо творити: не веси бо, что породит находяй. Не делай на друга твоего зла, пришельствующа и уповающа на тя. Не любовражствуй (с. 251) на человека всуе, да не что на тя соделает злое. Не стяжи злых мужей поношения, ниже ревнуй путем их. Нечист бо пред Господем всякий законопреступник, с праведными же не сочетавается. Клятва господня в домех нечестивых, дворы же праведных благословляются. Господь гордым противится, смиренным же дает благодать.

*Притчей чтение.*

[Глава ф~] Премудрость созда себе дом, и утверди столпов седмь. Закла своя жертвенная, и раствори в чаши своей вино, и уготова свою трапезу. Посла своя рабы созывающи с высоким проповеданием на чашу, глаголющи: иже есть безумен, да уклонится ко мне, и требующым ума рече: приидите, ядите мой хлеб, и пийте вино, еже растворих вам. Оставите безумие, и живи будете: и взыщите разума, да поживете, и исправите разум в ведении. Наказуяй злыя, приимет себе безчестие: обличаяй же нечестиваго, опорочит себе: обличение бо нечестивому, раны ему. Не обличай злых, да не возненавидят тебе: обличай премудра, и возлюбит тя. Даждь премудрому вину, и премудрший будет: сказуй праведному, и приложит приимати. Начало премудрости, страх Господень, и совет святых, разум. Разумети бо закон, помысла есть благаго: сим бо образом многое поживеши время, и приложатся тебе лета живота.

*На стиховне стихиры предпразднства, глас е~. Подобен:*

Радуйся, живоносный кресте, благочестия непобедимая победа, дверь райская, верных утверждение, церкве ограждение: имже тля разорися и упразднися, и попрася смертная сила, и вознесохомся от земли к небесным. оружие непобедимое, бесов сопротивоборче, слава мучеников, (с. 252) преподобных яко воистинну удобрение, пристанище спасения, даруяй миру велию милость.

*Стих:*
Возносите Господа Бога нашего, и покланяйтеся подножию ногу его, яко свято есть.

Радуйся, Господень кресте, имже разрешися от клятвы человечество, сущия радости знамение, прогоняяй враги во твоем воздвижении, всечестне, нам помощниче, крепость праведных, священников благолепие, воображаемый, и лютых избавляяй: жезл силы, имже пасемся: оружие мира, егоже со страхом обстоят ангели: Христа божественная слава, подающаго миру велию милость.

*Стих:*
Бог же царь наш прежде века, содела спасение посреде земли.

Радуйся, слепых наставниче, немощных врачу, воскресение всех умерших, воздвигнувый ны во тлю падшыя, кресте честный: имже разрушися клятва, и процвете нетление: и земнии обожихомся, и диавол всеконечно низвержеся. днесь воздвизаема тя видяще, руками архиерейскими, возносим вознесеннаго посреде тебе, и тебе покланяемся, почерпающе богатно велию милость.

*Слава, обновления, глас в~. Анатолиево:*

Обновление совершающе всесвященнаго храма твоего воскресния, тебе славим, Господи, освятившаго сего, и совершивша самосовершенною твоею благодатию, и красящаго в нем священствуемыми от верных таинственными и священными жертвами, и приемлюща от рук раб твоих безкровныя и пречистыя жертвы, воздавающа же право приносящым грехов очищение, и велию милость.

*И ныне, предпразднства, глас тойже:*

Божественное сокровище в земли крыемое, жизнодавца (с. 253) крест, на небесех показася царю благочестивому, и победы на враги подписание являет разумно: егоже, радостно верою и любовию божественно востек к высоте зрения, тщанием же того от земных недр изнесе во избавление мира, и спасение душ наших.

*Тропарь обновления, глас д~:*

Якоже вышния тверди благолепие, и нижнюю споказал еси красоту святаго селения славы твоея, Господи, утверди сие во век века, и приими наша в нем непрестанно приносимая тебе моления, Богородицею, всех животе и воскресение.

*Слава, мученика, глас тойже:*

И нравом причастник, и престолом наместник апостолом быв, деяние обрел еси, богодохновенне, в видения восход: сего ради слово истины исправляя, и веры ради пострадал еси даже до крове, священномучениче корнилие, моли Христа Бога, спастися душам нашым.

*И ныне, предпразднства, глас тойже:*

Животворящий крест твоея благости, егоже даровал еси нам недостойным, Господи, тебе приносим в молитву, спаси люди, и град твой молящийся, Богородицею, едине человеколюбче.

*На утрени, по а~-й кафисме, седален, глас д~.*

*Подобен:*
Скоро предвари:

Вся просвети пришествием Христос, мир обнови духом божественным своим, душы обновляются: дом бо возложися ныне в славу господню, идеже и обновляет верных сердца Христос Бог наш, во спасение человеков.

*Слава, и ныне, тойже.*

*По в~-й кафисме седален, глас д~. Подобен:*
Скоро предвари:

Празднственный днесь обновлений, вернии, день достиже (с. 254) нас, повелевающий избранию Христову, всем обновитися, и светлым лицем, песни владыце из глубины сердца воспети верно, яко избавителю, и нас обновляющему.

*Слава, и ныне, тойже.*

*Каноны три: обновления, со ирмосом на з~: предпразднства на д~: и святаго на д~.*

*Канон обновления, творение иоанна монаха.*

*Глас д~. Песнь а~. Ирмос:*

Моря чермную пучину, невлажными стопами, древний пешешествовав Исраиль, крестообразными моисеовыма рукама, амаликову силу в пустыни победил есть.

Столпом путеводяй древле избраннаго Исраиля, банею крещения, Христе, в сионе насадил еси церковь, зовущу: воспоим песнь Богу нашему.

Днесь неприступныя твоея славы пришествие, иже на земли водруженный тебе храм, небо устрои: в немже согласно воспоим песнь Богу нашему.

Не законом церковь, Господи, украшается, ни рабских простертием рук, но креста благодатию хвалящися, поет тебе: воспоим песнь Богу нашему.

*Богородичен:*

Безсеменно отчею волею, от божественнаго духа божия зачала еси сына, и плотию породила еси, из отца безматерня, и нас ради из тебе без\ъотча.

*Ин канон предпразднства по алфавиту, без Богородичнов. Иосиф.*

*Глас тойже. Песнь а~. Ирмос:*

Тристаты крепкия, рождейся от Девы, безстрастия во глубине, души тричастное потопи, молюся, да тебе яко в тимпане, во умерщвлении телесе победное воспою пение.

Веселися небо, и земле радуйся: пресвятый бо крест происходит, (с. 255) освящая ны благодатию. сего целующыя, яко источника святыни, и всех обожения вину.

Шествовати благочестно небесную стезю, укрепи нас пресвятый кресте, верно покланяющыяся тебе: яко да противных уклоншеся пропастей, общницы божественныя славы будем.

Знанны творцу тобою бывше, всечестный кресте, сердцем и душею об\ъемлем всегда тя предлежаща зряще, и умом просвещаемся, всевиновное слово славяще.

*Богородичен:*

Град Бога всецаря, богоприятное сокровище честное, Богородице всенепорочная, сохрани твой жребий всегда благохвалящий тя, и почитающий верою рождество твое.

*Ин канон святаго, егоже краегранесие: Чудес твоих славу пою, блаженне: Иосиф.*

*Глас е~. Песнь а~. Ирмос:*

Коня и всадника в море чермное, сокрушаяй брани мышцею высокою, Христос истрясе, Исраиля же спасе, победную песнь поюща.

Сие твое светоносное, и божественное успение, и пресветлую память, и священное торжество торжествующыя, молитвами твоими просвети, иерарше богоблаженне.

Явился еси и прежде совершеннаго мудре, таинств навычения милостынями и молитвами корнилие, упраждняяся всеблаженне, и всех Господа мысли ищя правостию.

Законов спасительных яве научился еси, плоти соединившагося крайния ради благости, апостолов верховному манием владычним, блаженне научившу тя.

*Богородичен:*

Распаляеши верных сердца, присно славити тя, несытною любовию, богородительнице владычце: слава бо еси человеков, рождшая славы Господа, чистая. (с. 256)

*Катавасиа:*
Крест начертав:

*Песнь г~. Ирмос:*

Веселится о тебе церковь твоя, Христе, зовущи: ты моя крепость, Господи, и прибежище, и утверждение.

Освятил еси на земли церковь твою Христе, духом, помазав сию днесь твоего радования елеем.

Явил еси, блаже, рукотворенную скинию днесь паче ума, славы твоея, строительно бывшее жилище.

Основание тя, Христе, церковь нерушимо имущи, твоим крестом венчается, якоже царскою диадимою.

*Богородичен:*

Ты едина на земли, паче естества благих ходатаица Мати божия была еси: темже тебе, еже радуйся, приносим.

*Ин. Ирмос:*

Не мудростию, и силою, и богатством хвалимся, но тобою отчею впостасною мудростию, Христе: несть бо свят, паче тебе, человеколюбче.

Славу Христову тя бывающу верою славим, прославляеми твоим преславне Господень кресте, честным об\ъятием, и просвещаеми.

В веселии пришедше, вернии, почерпем яко от источника чиста, креста, присноживущыя воды, и спасаеми Бога восхвалим.

Жизнь сый Иисус, повешен умертвися на древе крестнем, егоже ныне верно об\ъемлюще, страсти отгоняем, смерти ходатай.

*Богородичен:*

Явившися души моея тму отжени, греховныя узы, чистая Дево, расторгни, и спаси мя, рождшая всещедраго.

*Ин. Ирмос:*

Водрузивый на ничесомже землю повелением твоим, и повесивый неодержимо тяготеющую, на недвижимем, Христе, (с. 257) камени заповедей твоих, церковь твою утверди, едине блаже и человеколюбче.

Святаго просвещение приял еси духа, и божественную благодать от божественных уст, всю прием вседомовно божественнаго верховнаго апостола пришествием, возвещающаго спасительная учения.

Возвысився добродетельми яко кедр высокорастный, и плоды благовонны нам израстив учений подание, благодать чудес и исцелений действо, блаженне иерарше корнилие.

Величайшаго сподобився благославия корнилие, с верховным, и иными многими, потекл еси проповедуя всюду проповедание божественное: имже мы просвещаеми, тмы неведения избавихомся:

*Богородичен:*

Чистоты световидное была еси селение, светодателя носивши воплощаема, человека явившася по нам за человеколюбие, и тлю разоривша, пречистая Дево богоневесто, нетленное человеков воззвание.

*Кондак, глас д~. Подобен: Явился еси:*

Небо многосветлое церковь показася, вся просвещающая верныя, в нейже стояще зовем: сей дом утверди, Господи.

*Таже седален, глас и~. Подобен:*
Повеленное:

Свидетельства скинию Христос показа, и божественный моисей на земли водружи, и храм обновляет соломон в жертвах: мы же к новому иерусалиму верою прибегающе, Давидски дадим божественное воспевание распеншемуся нас ради, просяще прощения всех, имиже согрешихом.

*Слава, святаго, глас д~. Подобен:*
Явился еси:

Начаток святый тя церковь от язык прият, (с. 258) просвещающаго сию добродетельными твоими деяньми, священнотаинниче богомудре корнилие.

*И ныне, предпразднства, глас тойже. Подобен:*
удивися иосиф.

Простер моисей руки к высоте небесней, прообразоваше крест, божественное оружие верных, на немже Христос грехи пригвозди. тем враг плакаше стражда болезненно чувствы, глаголаше, древяное мя копие прободе посреде сердца моего. Христос вся от адских уз решит.

*Песнь д~. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Не жертвами безсловесных церковь, но твоею честною из ребр живоносною кровию окропляется, лепотно взывающи: слава силе твоей, Господи.

Селения господня возлюбленная, желающым видети откровенно славу лица его, согласно зовут: слава силе твоей, Господи.

Образующи помазание церковь избранных людей твоих, многоценным миром днесь помазуется, божественную духа благодать невидимо приемлющи.

*Богородичен:*

Неискусобрачно родила еси, о Дево! и по рождестве явилася еси девствующи паки: темже немолчными гласы, еже радуйся, тебе владычце верою несумненною зовем.

*Ин. Ирмос:*

Любве ради, щедре, твоего образа, на кресте твоем стал еси, и растаяшася языцы: ты бо еси, человеколюбче, крепость моя и хваление.

Солнцезрачен видится, покланяемый от верных человеков крест Господень, егоже целующе, душами просвещаемся. (с. 259)

Бог Господь воплощаемь явися, и возвысився на древе: тому покланяющыяся просвещает, присно от лютых избавляяй.

Очищение нам и оставление согрешений, слове божий подаждь, верно покланяющымся днесь, предлежащему кресту твоему честному.

*Богородичен:*

Не истощив отеческих недр слово, в твоих недрех, отроковице, восклонися яко младенец, хотя обновити мя тли подлежащаго.

*Ин. Ирмос:*

Божественное твое разумев истощание прозорливо аввакум, Христе, со трепетом вопияше тебе: во спасение людей твоих спасти помазанныя твоя пришел еси.

Духа благодать приим, якоже солнце светозарное, землю прошел еси, корнилие, отгоняя тму идолонеистовства, прехвальне.

Яко велика река исходя, все лице земли напаяеши божественными учении, и плевелы подавляя многобожия, корнилие.

Мертв всему миру быв, умерщвленнаго нас ради, божественное востание всем страстьми умершым возвестил еси, корнилие всеблаженне.

*Богородичен:*

Мудрости чистое обителище отчия, преестественно чистая Дево была еси, еюже мы злобы ныне хитреца избавихомся.

*Песнь е~. Ирмос:*

Ты, Господи мой, свет в мир пришел еси, свет святый, обращаяй из мрачна неведения, верою воспевающыя тя.

Ты древле на синаи скинию нерукотворенную показал еси боговидцу моисею, прописуя, Христе, церковь твою.

Ты, Господи, скинию на земли устроил еси: ты чином (с. 260) небесным, человеком ликостояния сочетаваеши силою твоею.

Тя, Господи, источник жизни вемы: ты, святе, мир пришед благовестил еси Христе, церкви твоей.

*Богородичен:*

Тя оружие твердое на враги предлагаем: тя державу и надежду нашего спасения, богоневесто, стяжахом.

*Ин. Ирмос:*

Просвещение твое, Господи, низпосли нам, и от мглы прегрешений разреши ны, блаже, твой мир даруяй.

На страсти укрепи нас тлетворныя, тя почитающих, и целующих, честный кресте, святыя страсти, святейшее знамение.

Просвещеннии днесь сердцы и душами, добрыми виды приступим, вернии, и священному, и божественному древу креста поклонимся.

Меррския ослаждая прежде воды моисей, знаменуя древом тебе, честный кресте, имже сладость спасительную человеком искапал еси.

*Богородичен:*

За ны помолися Христу, от твоих чистых кровей, пречистая отроковице, плотию вещественною одеянну, и земныя обновльшу.

*Ин. Ирмос:*

Одеяйся светом яко ризою, к тебе утренюю, и тебе зову: душу мою просвети омраченную, Христе, яко един благоутробен.

Весь возложився вседержителю, глухим кумиром чести не принесл еси священнотаинниче, от скверноубийственных человек понуждаемь.

Высочайшаго невидимаго Бога, корнилие, в молитвах призвал еси, и храм низложил еси мерзских кумиров, вельми удивляемь.

Вседержителя храня повеления, в темнице узы (с. 261) претерпел еси, и уз отрешал еси зловерия безумныя, богомудре.

*Богородичен:*

Одожди ми, пречистая, грехов оставление, посети мя немощствующа, и влаема напастьми житейскими, и страстьми телесными.

*Песнь з~. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Доброты царь Христос возжела, ныне избранныя церкве, и языков матерь показа, от работы сынотворимых духом.

Трепещут враждебных демонов полки, Христове церкви креста образом знаменуемей, и осеняемей свящательным духа осиянием.

Не песок, но Христа основание имущи, яже от язык церковь венчается добротою неприступною, и диадимою царскою украшается.

*Богородичен:*

О чудо всех чудес новее! яко Дева во утробе вся содержащаго, неискусомужно заченши, не тесновмести.

*Ин. Ирмос:*

Приидох во глубины морския, и потопила мя есть буря многих грехов: но, яко Бог, из глубины возведи живот мой, многомилостиве.

Прободен на тебе в ребра зиждитель, кресте, вольно повешен, кровь и воду источает, имиже наздахомся верно тя целующии.

Древо господне жизнодарное, источник безсмертия, избавление всего мира: спаси ны целующыя тя, яко хранителя нашего спасительнаго.

оружие нам крепкое показался еси, имже побеждаем (с. 262) вся наветы противных, божественный кресте, правостию душевною священно тя целующии.

*Богородичен:*

Святый храм во святых почивающаго, была еси богородительнице: темже ны верно поющыя тя, освящаеши Дево Мати.

*Ин. Ирмос:*

Неистовствующееся бурею душетленною, Владыко Христе, страстей море укроти, и от тли возведи мя, яко благоутробен.

Чисто творя молитвы твоя, ангела божия явственно видел еси, научающа тя, лучшая и спасеная имущым.

Просветився духом, светодательная показался еси звезда, светозарными сиянии концы просвещая, священнотаинниче корнилие.

Познав Господа славы, иже лестию прежде помрачен, прозираеши, блаженне, молитвою твоею, и вседомовно приемлеши божественное очищение.

*Богородичен:*

Славы Господи от кровей твоих девственных воплотися, един яко весть всепетая, спасая ны благостию.

*Кондак, глас в~. Подобен:*
Твердыя:

Обновления духа в сердцах, и просвещением внутренним даруй, верою совершающым священная обновления храма дому твоего, емуже благоволил еси создатися, в твое божественное имя, едине во святых прославляемый.

*Икос:*

Память совершая обновлений, мудрейший древле соломон Богу, животных безсловесных приношаше всесожжения и жертвы: егда же ныне истина и благодать прииде на землю: жертвы абие преложи, жертвовав жертву на спасение наше в себе, яко человеколюбец. церковь освяти и непоколебиму сию покажи, един во святых прославляемый. (с. 263)

*Песнь з~. Ирмос:*

В пещи авраамстии отроцы персидсте	й, любовию благочестия паче, нежели пламенем опаляеми, взываху: благословен еси в храме славы твоея, Господи.

Росодательный убо пещный пламень показася древле: ныне же от елеа помазание духовное освящает зовущыя: благословен еси в храме славы твоея, Господи.

Яко в пещи богоприятней, новей сей скинии, вси, иже от Исраиля духовнаго, орошаеми взываем: благословен еси в храме славы твоея, Господи.

уязвлении сладчайшим божественным желанием, приидите, в чертозе сем царском счетаемся жениху Христу: благословен еси в храме, зовуще, славы твоея, Господи.

*Богородичен:*

Вышняго освященное божественное селение, радуйся. тобою бо дадеся радость, Богородице, зовущым: благословена ты в женах еси, всенепорочная владычце.

*Ин. Ирмос:*

Юношы три в вавилоне, веление мучителево на буйство преложше, посреде пламене вопияху: благословен еси, Господи, Боже отец наших.

Древле в благословениих детей иаков тя проначерта, честный кресте: но мы тя ныне покланяющеся чтим, просвещение почерпающе.

Глаголы прияша конец ныне божественных пророков кресте священнейше: всех бо Господи на тебе возвысися вся от тли избавляя.

усты тя и сердцем всечестный кресте, ныне об\ъемлюще, освящение, здравие и спасение всегда почерпаем души же и телесе.

*Богородичен:*

Дево благословенная, молися о нас молящихся тебе (с. 264) на тя бо надеемся вси, и тебе вопием: владычце, не презри паствы твоея.

*Ин. Ирмос:*

Превозносимый отцев Господь пламень угаси, отроки ороси, согласно поющыя: Боже, благословен еси.

Ты языков начаток был еси, корнилие: первый бо крещение приял еси святое, и духа благодать, прежде богоглаголивии.

Величайшая чудеса совершая божественною благодатию, к вере уловил еси древле зломудрствующыя, научая воспевати: Боже, благословен еси.

В земли крыемь, и купиною покровен, божественными сказаньми, мудре, явился еси чудес точя благодать, и недуги отгоняя.

Цевнице сладковоспевшая учения спасительная, и всех, корнилие, душы услаждающая, показался еси воспевая: Боже, благословен еси.

*Троичен:*

Вси триипостасную единицу да прославим: отца пребезначальнаго, сына единосущнаго, и духа святаго, поснопоюще: Боже, благословен еси.

*Богородичен:*

Явилася еси, человеческое смешение обоживши божественным твоим рождеством, Дево всенепорочная: тем тя по долгу вернии славословим.

*Песнь и~. Ирмос:*

Руце распростер даниил, львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Днесь ризою умною, свыше истканною от божественныя благодати, церковь твоя, Господи, якоже невеста украсися, и своя созывает к веселию люди, во еже пети: благословите, вся дела господня, Господа. (с. 265)

Днесь вторый адам Христос показа рай мысленный, новую сию скинию, приносящую вместо древа знания, живоносное креста оружие, поющым: благословите, вся дела господня, Господа.

*Троичен:*

отца безначальнаго тя, сына, и духа святаго, едино божество, совершенно, безначально, несекомо, единосущно, неслитно, во впостасех трех чтуще поем: благословите, вся дела господня, Господа.

*Богородичен:*

Ты едина во всех родех, Дево пречистая, Мати божия показалася еси: ты божества была еси обиталище, всенепорочная, неопалившися огнем неприступнаго света. тем вси тя благословим, марие богоневесто.

*Ин. Ирмос:*

Избавителю всех всесильне, посреде пламене благочествовавшыя, снизшед, оросил еси, и научил еси пети: вся дела благословите, пойте Господа.

Спасительному оружию, и нерастерзному, верных готовой помощи, крепкому защищение, кресту господню ныне поклонимся, пред всеми предлежащу.

Высоце на древе возвеси впреки змия, яко писася, моисей прописуя тя всечестное древо, имже прелести мысленных змиев избавляемся.

Свещение душ наших еси, светодавче кресте всечестне: тя бо об\ъемлюще, начала тмы же и власти отражаем божественною твоею силою.

*Богородичен:*

Чистую и Деву почтим, безначальное слово, и несозданное, преестественно рождшую в наше спасение, песненно вопиюще: благословим Дево рождество твое.

*Ин. Ирмос:*

Тебе, вседетелю, в пещи отроцы всемирный лик сплетше, пояху: дела всякая Господа пойте, и превозносите во вся веки. (с. 266)

Единаго от души на земли явльшагося Бога взыскал еси, ума правостию: тем был еси начаток богоносне, языков честный, и духа приятелище.

углием твоих, блаженне, огненных словес, вещество пожегл еси суетства: тем к свету невечернему прешел еси, вся озаряя любовию тя поящыя.

Жребий, и часть, и помощь, и избавитель, крепость же и хвала, и свет тебе бысть слово, вся призывающее из несущаго, и руковождение, корнилие богомудре.

*Троичен:*

Святый отче, святый слове, всесвятый душе несозданне, Троице нераздельная, спаси любовию поющыя твою державу, и царство, и величество.

*Богородичен.*

Излей на ны твоя милости обычно, отроковице, и испроси нам, чистая, прощение всех прегрешений, в ведении же и неведении, и от невнимания нам прилучшихся.

*Песнь ф~. Ирмос:*

Камень нерукосечный от несекомыя горы тебе, Дево, краеугольный отсечеся, Христос, совокупивый разстоящаяся естества. тем веселящеся, тя, Богородице, величаем.

Приидите чистым сердцем, и трезвенными умными очесы, царевы дщере, церкве красоту, паче злата светящуюся зряще, величаем.

Радуйся, и веселися, невесто царя великаго, зрящи светло твоего жениха красоту, с людьми твоими зовущи: тя жизнодавче, величаем.

Еже с высоты изящество, Cпасе, церкви твоей подаждь: иного бо не весть разве тебе, за нюже твою древле душу положшаго, в познании величающую.

*Богородичен:*

Радуйся, обрадованная невесто царя великаго, яко (с. 267) тобою от клятвы евины вси, чистая, избавихомся, и жизнь обретохом в рождестве твоем, неневестная.

*Ин. Ирмос:*

Рождество твое нетленно явися: Бог из боку твоею пройде, яко плотоносец явися на земли, и с человеки поживе: тя, Богородице, тем вси величаем.

Христос на тебе повешен, мир возвыси падший погибели во глубину, истинно кресте Господень: темже тебе любовию ныне покланяемся, и чтим и славим.

Душы да очистим и сердца, добрыми единеми деянии, и предлежащее посреде, спасительное зряще древо креста, верою и любовию богомудренно поклонимся.

Яко солнце великое, блистаньми твоими озаряеши сущыя во тме, и демоны попаляеши, краснейший кресте. темже вопием: просвети вся верою покланяющыяся тебе.

*Богородичен:*

Светом мя озари божественным, света приятелище, Дево, страстей моих тму, и сластей глубочайшую истинно нощь, богородительнице всесвятая, отгонящи.

*Ин. Ирмос:*

Исаие, ликуй, Дева име во чреве, и роди сына еммануила, Бога же и человека, восток имя ему: егоже величающе, Деву ублажаем.

Ко священному торжеству церковь вся собирает в память твою честную, проповедниче Христов: ты бо равностоятель святых явился еси учеников, духа святаго, яко они, наследовав.

украсился еси догматы благочестия, яко священноделатель, уподобился еси божиим божественным служителем, точиши же врачевств всегда, блаженне: реки, отгоняя недуги человеков, корнилие священнейший. (с. 268)

украсився ризою спасительною, юже Христос истка воплотився, ныне прерадостно вышняя царства обходиши, зря чисто доброту недомысленную женихову, достославне.

Честная рака твоя, яко источник точит верным врачевства обильно, и отгоняет, корнилие, духи лукавыя, и просвещает всех очеса, верою благохвалящих тя.

*Богородичен:*

Просвещение ми испроси, рождшая свет, от света возсиявший, омрачение далече от мене отгонящи и сластей и искушений, пречистая владычце, предстательнице непостыдная.

*Светилен обновления. Подобен:*
Духом во святилищи:

Юже пречистою кровию искупил еси, слове, всечудную и всечестную, и святую церковь обнови духом, блаже, и удобри зарями божественнейшими, славою прославляя, достойно твоего храма обновление совершающих.

*Слава, и ныне, предпразднства. Подобен тойже.*

Светодательными сияньми крест Господень в того вознесение, вся любовию божественною предлежа призывает: приидите сего вси радостию, и любовию, и страхом целуем верно, и прославим единаго творца, и Владыку.

*На хвалитех стихиры обновления на з~, глас д~:*

*Подобен:*
Дал еси знамение:

Днесь божественный, * и священный, и честный Христова воскресния, * светло обновляется светоносный дом: * и дает миру гроб, * божественный живот: * и вручает источник безсмертный, * точит струи благодати чудес, обилует воды, * и дарует исцеления, * того верою поющым.

Возсия свыше световидная заря сияющи, * и вся просвещающи: * верно убо почтим Христа содетеля * воскресние вси, * и обновлений священных живоносное * (с. 269) божественное торжество * в песнех возпразднуим, и во псалмех воскликнем, * яко да милостива обрящем * Cпаса и Господа.

Посреде земли возносима, * пред\ъувидети желающе, * креста скиптр святый, * душы пред\ъочистим, и озарим разумы, * светом просвещающеся: * и силою божественною облистаеми, Христа воспоим, * древом честным его священие подающаго, * верою взывающым, * и тепле того поющым.

*Ины стихиры, глас а~. Самогласны. Иоанна монаха:*

Обновляйся, обновляйся, новый иерусалиме: прииде бо твой свет, и слава господня на тебе возсия. сей дом отец созда: сей дом сын утверди: сей дом дух святый обнови, просвещаяй, и утверждаяй, и освящаяй душы нашя.

*Анатолиа:*

Древле убо обновляя храм соломон, безсловесных животных жертвы, и всесожжения принесе, Господи. егда же благоволил еси, Cпасе, образом убо упразднитися, познатися же истине, безкровныя жертвы роди человечестии приносят славе твоей, всеми бо владычествуяй всяческая освящаеши святым духом.

*Глас д~. Иоанна монаха:*

Обновляется днесь, яже от язык, церковь честною и животочною кровию, от пречистых и нетленных ребр воплощшагося от святыя Девы, Христа Бога нашего. темже собравшеся верных лицы, прославим отца, и сына, и святаго духа, едино божество, содержащее всяческая.

*Слава, глас г~. Самогласен:*

К себе восходи, человече, буди нов вместо ветхаго: и души празднуй обновления дондеже время @ жития: да обновляется тебе всякаго @{<::рус>строка между кавыками пропущена в оригинале, восстановлена по другим источникам этой службы. Прим. <::лат> orthlиb<::слав>} жития путь. древняя бо преидоша, се быша вся нова. (с. 270) сие празднику плодопринеси, добрым изменением изменяемь: сице обновляется человек, тако чтится обновлений день.

*И ныне, предпразднства, глас тойже. Иоанна монаха:*

Христе Боже наш, вольное твое распятие, во общее воскресение рода человеческаго восприемый, и тростию креста, обагрением червленым твоя персты окровавивый, оставительная нам царски подписати человеколюбствовав, не презри нас бедствующих, и паки еже от тебе разстояния. но ущедри, едине долготерпеливе, сущыя во обстоянии люди твоя, и востани, побори борющыя ны, яко всесилен.

*Славословие великое, и отпуст.*

*На литургии:*
Блаженна от канона обновления, песнь г~-я, и з~-я. *Прокимен, глас д~:*
Дому твоему подобает святыня, Господи, в долготу дний. *Стих:*
Господь воцарися, в лепоту облечеся. *Апостолъ*
во евреем, зачало т~з. *Аллилуиа, глас в~:*
Основания его на горах святых. *Стих:*
Преславная глаголашася о тебе граде божий. *Евангелие*
матфеа, зачало кс~з. *Причастен:*
Господи, возлюбих благолепие дому твоего, и место селения славы твоея. *Аллилуиа, трижды.*

*Ведомо же буди и сие:*

[Зри] Аще прилучится воздвижение честнаго креста в неделю. В субботу же пред воздвижением, *на литургии:*
Прокимен, и аллилуиа, обновления един, а субботы прокимен пред Воздвижением оставляется: апостол же, и евангелие чтется прежде обновления, и потом субботы пред воздвижением. Причастен обновления. Рядовый же апостол и евангелие, вычитаем напреди, а недели пред воздвижением, чтется апостол и евангелие в мимошедшую неделю. (с. 271)

*Подобает ведати:*

*<М\р>*
Яко аще случится обновления, в г~и-й день, в неделю, оставляется служба святаго корнилиа, и поется, егда разсудит екклисиарх: поется же воскресная служба со обновлением, и с предпразднством честнаго креста.

*На малей вечерни:*
стихиры воскресны и Богородицы, по обычаю. Тропарь воскресн. Слава, и ныне, Богородичен.

*На велицей вечерни:*
Блажен муж: кафисма вся. На Господи, воззвах: стихиры воскресны г~: и @восточенъ@{@Анатолиевъ@} един: и обновления г~: и креста г~, глас е~. Подобен: Радуйся: писаны на стиховне. Слава, обновления: И ныне, Богородичен а~-й гласа. Вход. И чтения г~, обновления. На литии стихира храма: и обновления хвалитныя, глас а~: Обновляйся, обновляйся: и гласа д~-го: Обновляется днесь: глас тойже: Посреде земли возносима:

*Слава, глас е~:*

Иже в недрех отеческих препочиваяй, слове, духом твоим святым обнови храм, иже во имя твое воздвиженный.

*И ныне, глас з~:*
Днесь древо явися: На стиховне стихиры воскресны гласа. Слава, глас в~: Обновление совершающе: И ныне, креста, глас тойже: Божественное сокровище: На благословении хлебов: тропарь, Богородице Дево: дважды: и обновления, единожды. и чтение в посланиих апостольских.

*На утрени:*
На Бог Господь: тропарь воскресн, дважды: Слава, обновления: И ныне, креста. По кафисмах, седальны воскресны. Слава, и ныне, обновления: Богородичны же оставляются. И чтение во евангелии, неделя пред воздвижением. По непорочнах, впакои. И чтем во евангелии неделю рядовую. Степенны, и прокимен гласа: Всякое дыхание: Евангелие воскресное. Воскресние Христово: и псалом н~. Стихира воскресна. Канон воскресн со ирмосом на д~: и Богородицы на в~: и обновления на д~: и креста на д~. Катавасиа: (с. 272) Крест начертав: По г~-й песни, кондак и икос обновления, и седален: Слава, и ныне, креста, и чтение. По з~-й песни кондак воскресн, и икос. И пролог. На ф~-й песни поем Честнейшую: Светилен воскресн: Слава, обновления: И ныне, креста. На хвалитех стихиры воскресны д~: и обновления, глас д~. Подобен: Дал еси знамение: две, и самогласны две, глас г~: К себе восходи, человече: Другий: Христе Боже наш: Первый припев: Дому твоему подобает святыня, Господи, в долготу дний. Другий: Господь воцарися, в лепоту облечеся. Слава, стихира евангельская. И ныне, Преблагословенна еси, Богородице Дево: Славословие великое. Тропарь воскресн, и ектении, и отпуст, и оглашение, и обычное исхождение в притвор, и час а~-й. На часех тропарь воскресн: Слава, обновления: И ныне, Богородичен часов. По отче наш: кондак воскресн, и обновления, глаголем пременяюще.

*На литургии:*
Блаженна воскресна гласа на з~ и обновления песнь г~-я, на д~. По входе тропарь воскресн, и обновления, и креста. Кондак воскресн. Слава, и ныне, обновления. Прокимен, апостол, аллилуиа, и евангелие, прежде недели пред воздвижением, и ряд под зачало, таже обновления. Причастен: Хвалите Господа с небес: И обновления.

