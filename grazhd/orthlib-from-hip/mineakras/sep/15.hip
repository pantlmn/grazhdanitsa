<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 295)

*Месяца тогоже в е~и-й день.*

*Святаго великомученика никиты.*

*На*
Господи, воззвах: *стихиры праздника: и святаго на з~. Стихиры креста, глас е~. Самоподобен:*

Радуйся, живоносный кресте, благочестия непобедимая победа: дверь райская, верных утверждение, церкве ограждение: имже тля разорися, и упразднися, и попрася смертная держава и вознесохомся от земли к небесным, оружие непобедимое, бесов сопротивоборче: слава мучеников, преподобных яко воистинну удобрение, пристанище спасения, даруяй миру велию милость.

Радуйся, Господень кресте, имже разрешися от клятвы человечество, сущия радости знамение, прогоняяй враги во твоем воздвижении, всечестне, нам помощниче: крепость праведных, священников благолепие, воображаемый, и лютых избавляяй: жезл силы, имже пасемся: оружие мира, егоже со страхом обстоят ангели: Христа божественная слава, подающаго миру велию милость.

Радуйся, слепых наставниче, немощных врачу, воскресние всех умерших: воздвигнувый ны во тлю падшыя, кресте честный: имже разрушися клятва, и процвете нетление, и земнии обожихомся, и диавол всеконечно низвержеся: днесь воздвизаема тя видяще, руками архиерейскими, возносим вознесеннаго посреде тебе, и тебе покланяемся, почерпающе богатно велию милость. (с. 296)

*Ины стихиры святаго, глас а~. Подобен:*
Небесных чинов:

Благочестивым всеоружием одеявся, * поборник явился еси Христа всецаря, * никито страстотерпче, * якоже древле гедеон всекрепкий, иноплеменных полки низложив, * доблественным твоим дерзновением.

Иноплеменнаго, мучениче, поратовал еси * всесильною верою спасовою, богомудре, * претерпевый страсти. * тем, мудре, варвары обратил еси. * ко творцу и владыце всех, * и славят его благочестиво.

Начатки, мучениче, от варвар Христу славу принесый, * явился еси страдалец богоглаголивый, * умер за Троицу, * тем явственно и венец восприял еси, * и яко светило сияеши боголепно в мире, * достославне.

*Слава, святаго, глас з~: Феофаново:*

Светильника мучеников тя познахом, никито, Христов страдальче: ты бо сущаго на земли достоинства славу оставив, и отеческое безбожие возненавидев, боги их сокрушил еси, и победительно варвары посрамил еси, за Христа мученичество исповедания исполнил еси, и воин небеснаго Бога был еси. о нас молися, благодетелю всех, еже ущедрити и спасти душы нашя.

*И ныне, праздника, глас тойже.*

Пророков гласи древо святое предвозвестиша, имже древния свободися клятвы смертныя адам. тварь же, днесь возносиму тому, совозвышает глас, от Бога просящи богатыя милости: но единый в благоутробии, безмерный Владыко, очищение буди нам, и спаси душы нашя.

*Вход, прокимен, глас з~:*
Бог наш на небеси и на земли, вся елика восхоте, сотвори. *Стих:*
Во исходе Исраилеве от египта, дому иаковля, из людей варвар, бысть иудеа святыня его. (с. 297) *Стих:*
Море виде и побеже, иордан возвратися вспять. *Стих:*
Что ти есть море, яко побегло еси, и тебе, иордане, яко возвратился еси вспять;

*Таже, ектениа:*
Рцем вси:

*Аще ли прилучится суббота, поем прокимен дне:*
Господь воцарися: *А великий прокимен поем в навечерии праздника.*

*На стиховне стихиры, глас з~. Подобен:*
Все отложше:

Крест воздвизаемь, * на нем вознесеннаго * страсть пречистую * пети повелевает твари всей. * на том бо убив нас убившаго, * умерщвленныя оживил есть, * и удобри, и на небесех жити сподоби яко милосерд, * премножеством благости. * тем радующеся, * вознесем имя его, * и того возвеличим * крайнее снизхождение.

*Стих:*
Возносите Господа Бога нашего, и покланяйтеся подножию ногу его, яко свято есть.

Моисей пред\ъобрази тя, * руки простер на высоту, * и побеждаше амалика мучителя: * кресте честный, верных похвало, * страдальцев утверждение, апостолов удобрение, праведных поборниче, * всех преподобных спасителю. * тем тя воздвизаема * зрящи тварь, веселится, * и торжествует славящи Христа, * тобою разстоящая собравшаго, * крайнею благостию.

*Стих:*
Бог же царь наш прежде века, содела спасение посреде земли.

Кресте пречестный, * егоже обстоят чини ангельстии веселящеся, * днесь воздвизаемь, * божественным мановением возносиши вся, * окрадением снеди отгнанныя, * и в смерть поползшыяся. * темже тя сердцы и устнами * вернии лобызающе, * священие почерпаем: * возносите, вопиюще, * Христа преблагаго Бога, * и того покланяйтеся божественному подножию. (с. 298)

*Слава, святаго, глас и~:*

Победы тезоименит показался еси, мучениче всечестне никито, в подвизе проповедав Христа Бога нашего, и пред цари и мучители того исповедал еси. тем не престай моляся о мире мира, и Христолюбивых людех, и о всех память твою совершающих верно, единому человеколюбцу, избавити всякаго гнева.

*И ныне, глас тойже:*

Глас пророка твоего моисеа, Боже, исполнися глаголяй: узрите живот ваш, висящь пред очесы вашими. днесь крест воздвизается, и мир от лести свобождается: днесь Христово воскресние обновляется, и концы земли радуются, в кимвалех Давидски песнь тебе приносяще и глаголюще: соделал еси спасение посреде земли, Боже, крест и воскресние. ихже ради нас спасл еси, блаже и человеколюбче, всесильне Господи, слава тебе.

*Тропарь, глас д~:*

Мученик твой, Господи, никита, во страдании своем венец прият нетленный от тебе, Бога нашего: имеяй бо крепость твою, мучителей низложи, сокруши и демонов немощныя дерзости. того молитвами спаси душы нашя.

*Или сей, глас тойже:*

Крест Христов, яко некое оружие усердно восприим, и к борению врагов притекл еси, и за Христа пострадав, последи огнем священную твою душу Господу предал еси, отонудуже и даров исцеления от него сподобился еси прияти, великомучениче никито. моли Христа Бога, спастися душам нашым.

*Слава, и ныне, праздника:*
Спаси, Господи, люди твоя: (с. 299)

*На утрени, на*
Бог Господь: *тропарь праздника, дважды. Слава, святаго. И ныне, праздника.*

*По а~-м стихословии седален, глас в~.*

*Подобен:*
Благоутробия сущи:

Распеншуся тебе, Владыко Христе, смерти держава и крепость разрушися, и мучительство попрася все вражие, и оживлени быхом, древле умершии древом преступления, древом крестным. тем поем страсти твоя.

*Слава, и ныне, тойже.*

По в~-м стихословии седален, глас г~. Подобен: Красоте девства:

Крест и смерть пострадати изволил еси, посреде твари сего водрузив, егда благоволил еси, Cпасе, тело твое пригвоздити, тогда и солнце лучи сокры. сия и разбойник зря на кресте тя воспе, вопия: помяни мя Господи, и прият, веровав, рай.

*Слава, и ныне, тойже.*

*Канон праздника со ирмосом на з~: и святаго на з~:*

*Канон праздника.*

*Глас и~. Песнь а~. Ирмос:*

Крест начертав моисей, впрямо жезлом чермное пресече, Исраилю пешеходящу, тоже обратно фараоновым колесницам ударив совокупи, вопреки написав непобедимое оружие: тем Христу поим, Богу нашему, яко прославися.

образ древле моисей пречистыя страсти в себе самом прообрази, священных среде стоя: крест же вообразив, простертыми победу дланьми воздвиже, державу погубив амалика всегубителя. тем Христу поим, Богу нашему, яко прославися.

Возложи моисей на столпе врачевство, тлетвориваго избавление, и ядовитаго угрызения, и древу образом (с. 300) креста, по земли пресмыкающагося змия привяза, лукавный в сем обличив вред. тем Христу поим, Богу нашему, яко прославися.

Показа небо креста победу, благочестия держателю, и царю богомудру: врагов в немже злосердных низложися свирепство, лесть же превратися, и вера распростреся земным концем божественная. темже Христу поим, Богу нашему, яко прославися.

*Ин канон святаго, егоже краегранесие:*

Победы, тя, пою тезоименитаго никиту. *Творение феофаново.*

*Глас д~. Песнь а~. Ирмос:*

Моря чермную пучину невлажными стопами древний пешешествовав Исраиль, крестообразными моисеовыма рукама амаликову силу в пустыни победил есть.

умертвив плоти моея мудрование, ум озари просветительною светлостию, твое воспети торжество, яко победитель всеизящнейш, умоляя, о никито, Христа.

Яд от страстей бывший отложив, раны претерпел еси крепце, и в ризу честну страдальчески одеялся еси от твоих кровей истканную.

Нов же и чуден явил еси путь страдания, за ны на древе пригвоздився: начало бо был еси мучеников, Владыко, исповедания и крепости.

*Богородичен:*

Дверь, яже к нам твоего, Господи, снизшествия, восток, и солнце, и свет таинственно тя нарицаем, преестественно просия, сугуба естеством, человеколюбца.

*Песнь г~. Ирмос:*

Жезл во образ тайны приемлется, прозябением бо предразсуждает священника, неплодящей же прежде церкви, ныне процвете древо креста, в державу и утверждение. (с. 301)

Яко испусти ударяемь воду краесекомый, непокоривым людем и жестосердым, богозванныя проявляше церкве таинство, еяже крест держава и утверждение.

Ребром пречистым, копием прободенным, вода с кровию истече, обновляющая завет, и омывательная греха: верных бо крест похвала, и царей держава и утверждение.

*Ин. Ирмос:*

Веселится о тебе церковь твоя, Христе, зовущи: ты моя, крепость, Господи, и прибежище, и утверждение.

Твердостию души, мучительская прещения претерпел еси, мучениче Христов славне, божественною силою возмогаемь.

Плоти твоея расточения, и удес отсечения претерпев мучениче Христов всехвальне, твою душу приобрел еси.

Веселится о тебе мучеников Христовых собрание, память твою днесь совершаему видяще.

*Богородичен:*

Марие, чистое девства и честное селение, лютыя струпы моего сердца исцели.

*Кондак, глас д~. Подобен:*

Вознесыйся на крест волею, тезоименитому твоему новому жительству, щедроты твоя даруй, Христе Боже. возвесели силою твоею верныя люди твоя, победы дая нам на сопостаты, пособие имущым твое оружие мира, непобедимую победу.

*Икос:*

Иже до третияго небесе восхищен бысть в рай, и глаголы слышав неизреченныя и божественныя, ихже не леть языки (человеческими) глаголати, что галатом пишет, яко рачителие писаний прочтосте и познасте: мне, глаголет, хвалитися да не будет, токмо во едином кресте господни, на немже страдав уби страсти. (с. 302) того убо и мы известно держим, крест Господень, хвалу вси: есть бо нам спасительное сие древо, оружие мира, непобедимая победа.

*Седален святаго, глас д~. Подобен:*
Вознесыйся:

Непобедимь явився воин, варварския козни победил еси, и пострадав славне, крепчайше полк поратовал еси невидимых врагов. тем и диадиму приял еси победы, о нас моляся не престай, блаженне никито, верою поющих тя.

*Дважды.*

*Слава, и ныне, праздника, глас тойже:*

Простер моисей руце к высоте небесней, прообразоваше креста божественное оружие верных на немже Христос грехи пригвозди. тем и враг плакаше страстно, болезнуя чувствы своими, глаголаше: древяное мя копие прободе, посреде сердца моего. Христос вся от адских уз решит.

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Горькородныя преложи древом моисей источники в пустыни древле крестом, ко благочестию языков проявляя преложение.

Глубине внедривый секущую издаде иордан древу, крестом и крещением сечение лести знаменуя.

Священно ополчаются четверочастнии людие, предходяще образом свидетельства скинии, крестообразными чинми прославляемии.

Чудно простираемь, солнечныя лучи испущаше крест, и поведаша небеса славу Бога нашего.

*Ин. Ирмос:*

Вознесена тя видевши церковь на кресте, солнце праведное, ста в чине своем, достойно взывающи: слава силе твоей, Господи.

Искуплен кровию владычнею страдалец никита, свою кровь (с. 303) радуяся приносит Христу: темже закалаемь, слава тебе Боже мой, вопияше.

Разжигаемь рачением владычним, идольский, мучениче, попрал еси пламень, и всю демонскую крепость, зовый создателю: слава силе твоей, Господи.

Наслаждаяся господним видением, и того светлостию насыщаяся мученик, стражда не ощущаше, и радуяся зваше: слава силе твоей, Господи.

*Богородичен:*

украшаемо различным светолитием небо одушевленное твое, царя царствующих, Христе, Дева пречистая, ныне яко Богородица славится.

*Песнь е~. Ирмос:*

О треблаженное древо, на немже распяся Христос, царь и Господь! имже паде древом прельстивый, тобою прельстився, Богу пригвоздившуся плотию, подающему мир душам нашым.

Тебе приснопетое древо, на немже простреся Христос, едем хранящее обращающееся оружие, кресте, устыдеся: страшный же херувим уступи, на тебе пригвожденному Христу, подающему мир душам нашым.

Подземных силы противныя креста страшатся, начертаема знамения на воздусе, по немуже ходят небесных и земнородных роди, колена преклоняюще Христу, подающему мир душам нашым.

Зарями нетленными явлься божественный крест, омраченным языком, заблужденным в прелести, божественный свет облистав, усвояет на нем пригвожденному Христу, подающему мир душам нашым.

*Ин. Ирмос:*

Ты, Господи мой, свет в мир пришел еси, свет святый, обращаяй из мрачна неведения верою воспевающыя тя.

Кто может изрещи твоих, никито, натрижнений, (с. 304) всехвальне. венцы, яже дарова тебе Христос, за него пострадавшу;

Мученицы на земли подвиги скончавше, небесное в высочайших от тебе, жизнодавче, воздаяние прияша.

Ныне сияеши яко светило, о никито всехвальне. свет вторый бываеши, свету великому славно предстоя.

*Богородичен:*

Свет безлетный нам подлетен бывшь, родила еси, Богомати, сущым во тме жития, и мир весь просветила еси.

*Песнь з~. Ирмос:*

Воднаго зверя во утробе, длани иона крестовидно распростер, спасительную страсть проображаше яве. тем тридневен изшед, премирное воскресние прописаше, плотию пригвожденнаго Христа Бога, и тридневным воскреснием мир просвещшаго.

Старостию преклонився, и недугом отягчен исправися, иаков руце пременив, действие являя жизноноснаго креста: ибо ветхость законнаго сеновнаго писания, новописа на сем плотию пригвоздивыйся Бог, и душегубительный недуг лести отгна.

На юныя возложив длани, божественный Исраиль, крестовидно главы являше, яко старейшая слава, законослужителе людие. темже подмневся тако изпрельститися, не измени жизноноснаго образа: превзыдут бо людие Христовы божии новоутвержденнии, вопияху, крестом ограждаеми.

*Ин. Ирмос:*

Пожру ти со гласом хваления, Господи, церковь вопиет ти, от бесовския крове очищшися, ради милости от ребр твоих истекшею кровию.

Вожделев доброты создавшаго, славне, и оттуду сияния приемь, мучениче, вперился еси, и о смерти небрег, тому приступил еси. (с. 305)

Текущих помыслом приемь целомудренным, неистощимая, мучениче, предчествовав, тело твое мукам, о никито! с веселием радуяся предал еси.

*Богородичен:*

Яко яблоко в дубраве едину тя обрет, и чистейший крин, и удольный цвет, о Богомати! жених мысленный в тя вселися.

*Кондак святаго, глас в~. Подобен:*
Вышних ищя:

Прелести посек державу стоянием твоим, и победы приим венец во страдальчествех твоих, со ангелы, славне, радуешися, никито тезоимените, с ними Христа Бога моля непрестанно о всех нас.

*Икос:*

Знание твое вложив души моей, очисти мой помысл, и твоих заповедей делателя, Cпасе, покажи, да возмогу победити страстей моих разная привостания, победительную почесть прием безстрастия, молитвами твоего добляго страстотерпца никиты, человеколюбче: ибо сам нас воспоминати того в памяти его созва, моляся непрестанно о всех нас.

*Песнь з~. Ирмос:*

Безумное веление мучителя злочестиваго люди поколеба, дышущее прещение и злохуление богомерзское: обаче три отроки не устраши ярость зверская, ни огнь снедаяй, но противодышущу росоносному духу, со огнем суще пояху: препетый отцев и нас Боже, благословен еси.

*От*
древа вкусив первый в человецех, в тление вселися: отвержением бо жизни безчестнейшим осудився, всему роду телотленен некий, яко вред недуга преподаде: но обретше земнороднии воззвание крестным древом, зовем: препетый отцев и нас Боже, благословен еси. (с. 306)

Разруши повеление божие преслушание, и древо принесе смерть человеком, еже неблаговременно причастно бывшее: во утверждение же зело честнаго, оттуду жизни древо возбраняемо бе, еже разбойнику злоумершу отверзе, благоразумно зовущу: препетый отцев и нас Боже, благословен еси.

Жезла об\ъемлет край иосифова, будущая зря Исраиль царствия державное, яко воз\ъимуществит преславный крест, проявляя: сей бо победоносная хвала, и свет верою зовущым: препетый отцев и нас Боже, благословен еси.

*Ин. Ирмос:*

В пещи авраамстии отроцы персидстей, любовию благочестия паче, нежели пламенем опаляеми, взываху: благословен еси в храме славы твоея, Господи.

Ныне неприступною зарею осияемь, мучениче, поющыя ныне твой праздник, светом твоим просвети, благословен еси, Боже мой, зовый, и Господи.

Преудивишася твоему мужеству воинства ангельская, блаженне, зряще терпеливно страждуща тя и глаголюща: благословен еси, Боже всех и Господи.

*Богородичен:*

С вышним ликостоянием безплотный, радуйся Богородице чистая, гавриил веселяся зовяше ти: благословена ты в женах еси, всенепорочная владычце.

*Песнь и~. Ирмос:*

Благословите отроцы, Троицы равночисленнии, содетеля отца Бога, пойте снизшедшее слово, и огнь в росу претворшее, и превозносите всем жизнь подавающаго, духа всесвятаго, во веки.

Возвышаему древу окроплену кровию, воплощшагося слова Бога, пойте небесных силы: земных воззвание, (с. 307) празднующе людие, поклонитеся Христову кресту, имже миру востание во веки.

Земнороднии дланьми, строителие благодати крест, на немже стояше Христос Бог, возносите священнолепно и копие, божия слова тело прободшее, да видят языцы вси спасение божие, славяще его во веки.

Божественным судом пред\ъизбраннии веселитеся, Христианстии вернии людие хвалитеся победоносным оружием, приемше от Бога крест честный: в сем бо колена браней дерзости ищуще, разсыпаются во веки.

*Ин. Ирмос:*

Руце распростер даниил, львов зияния в рове затче, огненную же силу угасиша, добродетелию препоясавшеся, благочестия рачители отроцы, взывающе: благословите, вся дела господня, Господа.

Всецелу жертву и приятну тебе самаго принесл еси, мучениче непобедиме, и всеплодие был еси благовонно владыце твоему, распеншемуся нас ради, с веселием вопия: благословите, вся дела господня, Господа.

Законне яко божественный храбрник, вражия полки низвратив, достойне приял еси венец победы неувядающий от жизноносныя десницы, ейже ныне предстоиши, воспевая: благословите, вся дела господня, Господа.

Возлюбил еси безмерно Христа, и того крови твою кровь примесил еси, и раздробляемь ранами, и различно убиваемь. емуже и ныне яко подобник сцарствуеши, вопия: благословите, вся дела господня, Господа.

*Богородичен:*

Скверну естества нашего, Христа рождши единаго пречистаго, яве отмыла еси, чистая Богородице всенепорочная, и херувим и серафим была еси превышше, вопиющих: благословите, вся дела господня, Господа. (с. 308)

*Песнь ф~. Ирмос:*

Таин еси, Богородице, рай, невозделанно возрастивший Христа, имже крестное живоносное на земли насадися древо. тем ныне возносиму, покланяющеся ему, тя величаем.

Да возрадуются древа дубравная вся, освятившуся естеству их, от негоже изначала насадишася, Христу распростершуся на древе. тем ныне возносиму, покланяющеся ему, тя величаем.

Священный воста рог, и глава всем богомудрым крест, имже грешных мысленно стираются роги вси. тем ныне возносиму, покланяющеся ему, тя величаем.

*Ин. Ирмос:*

Камень нерукосечный от несекомыя горы, тебе, Дево, краеугольный отсечеся, Христос, совокупивый разстоящаяся естества. тем, веселящеся, тя, Богородице, величаем.

Всего мене самаго тебе приношу богоблаженне никито, да обрящу тя предстателя ко владыце, спасати могуща от всякаго обстояния, и спасения божественнаго ходатая.

Свидетель истинно был еси истины, страстотерпче, впостасней и честней ныне истине радуяся предстоиши, подвигов натрижнения со дерзновением приемля.

Ко пристанищу тихому пристав, почи от болезней: и венценосец ликуеши в раи с мученики Христовыми. тем тя ныне яко богопрославленна вси достойно славим.

*Богородичен:*

Законов естественных кроме, законодавца раждаеши, плоть бывша невращно за благоутробие неизреченное, благословенная чистая, во двух существах познаваема.

*Светилен. Подобен:*
Жены, услышите:

оружием честнаго твоего креста оградився, (с. 309) страстотерпец твой, слове, противныя силы крепко препобеди, и мучители посрами, и за тя пострада, и с тобою, Христе мой всецарю, никита царствует.

*Дважды.*

*Слава, и ныне, креста:*

Крест возвышается днесь, и мир освящается: чини ангельстии поют нас ради распеншагося, и торжествуют с нами, и срадуются, Давидски зовуще: содела спасение посреде земли Владыко.

*На стиховне стихиры, глас в~. Подобен:*
Доме евфрафов:

Днесь крест Христов * возвышается, * живоносное древо: * на немже плотию пригвоздися, * вся призывая.

*Стих:*
Возносите Господа Бога нашего, и покланяйтеся подножию ногу его, яко свято есть.

Радуйся верных * хранение божественное, * необоримая стено, * кресте Господень, * имже от земли вознесохомся.

*Стих:*
Бог же царь наш прежде века, содела спасение посреде земли.

Приидите весело, * целуем вси * живоносное древо, на немже распростреся, * Христос избавление.

*Слава, святаго, глас з~:*

Днесь вселенная вся страстотерпца радуется страданием: и Христова церковь цветы украшаема, мучениче Христов, вопиет ти: угодниче Христов и предстателю теплейший, не престай моляся о рабех твоих.

*И ныне, глас тойже:*

Днесь сад жизни, от земных незаходимых недр происходит, на нем пригвожденнаго Христа извествует воскресние, и воздвизаемый руками священническими, того на небеса возвещает возношение: имже наше смешение, от еже на землю падения, на небесех жительствует. темже благодарственне возопием: Господи, вознесыйся на (с. 310) нем, и тем совознес нас, небесныя твоея радости сподоби, яко человеколюбец.

*На литургии: Блаженна праздника, песнь а~-я, на д~: и святаго песнь з~-я, на д~. По входе:*
Спаси нас, сыне божий, плотию распныйся, поющыя ти: аллилуиа. *Сице поем и до отдания. Прокимен праздника, и до отдания. И святаго глас з~:*
Возвеселится праведник о Господе, и уповает на него. *Стих:*
услыши, Боже, глас мой: *Апостол, к тимофею, зачало сч~в. Аллилуиа, глас д~:*
Праведник яко финикс процветет: *Стих:*
Насаждени в дому господни, во дворех Бога нашего. *Евангелие матфеа, зачало л~з. Причастен праздника, и до отдания. и святаго:*
В память вечную будет праведник:

[Зри] *Суббота по воздвижении.*

Апостол коринфяном, зачало рк~е, от полу. Евангелие от иоанна, зачало л~.

[Зри] *Неделя по воздвижении.*

Прокимен праздника: Апостол к галатом, зачало с~г. Евангелие марка, зачало л~з. Причастен дне, и праздника.

[Зри] *Подобает ведати, аще случится воздвижение честнаго креста в субботу:*

Неделя по воздвижении, чтется апостол и евангелие, наутрии праздника, в неделю. В пред\ъидущую же субботу, во отдание праздника, апостол и евангелие, прежде субботе по воздвижении, и потом ряд.

*<М\р>*
*Подобает ведати, аще случится попразднство воздвижения честнаго креста в неделю, а святый поется на д~, или на з~:*

В субботу на малей вечерни стихиры воскресны, и Богородицы, по обычаю. Тропарь воскресн. Слава, и ныне, Богородичен его.

*На велицей вечерни:*
по обычной кафисме, на Господи, (с. 311) воззвах: стихиры воскресны г~, и @восточенъ@{@Анатолиевъ@} един, и праздника г~, того дне: и святаго минеи г~. [зри] Аще поется святый на з~, или емуже и полиелей, и поем стихиры воскресны г~, и праздника г~, и святаго д~. Слава, святаго: И ныне, Богородичен а~-й гласа. На литии стихиры праздника того дне рядовыя, стиховныя. Слава, и ныне, праздника, писан на утрени на стиховне. Аще ли имать святый Славу: Слава, святаго: И ныне, праздника. На стиховне стихиры воскресны. Слава, святаго, аще есть, И ныне, праздника. аще ли ни, Слава, и ныне, праздника. На благословении хлебов тропарь: Богородице Дево: дважды, и праздника, единожды.

*На утрени:*
На Бог Господь, тропарь воскресн дважды: Слава, святаго, аще есть. И ныне, праздника: аще ли ни, Слава, и ныне, праздника. По кафисмах седальны воскресны, с Богородичны их. И чтение во евангелии толковом, неделя по воздвижении. И непорочны с тропари, впакои гласа. И чтение во евангелии толковом, неделя ряд, Аще ли святый имать полиелей, по дву кафисмах, поем святаго полиелей, и по полиелеи, тропари: Ангельский собор: и впакои гласа, и седальны святаго все, и чтение. Степенны, и прокимен гласа: и Всякое дыхание: Евангелие, воскресно, и стихира воскресна, и прочее воскресно. Канон воскресн со ирмосом на д~: и Богородицы на два: и праздника на д~: и святаго на д~. Катавасиа праздника. Аще имать святый полиелей, или славословие, и поем канон воскресн со ирмосом на д~: и праздника на д~: и святаго на з~. По г~-й песни, кондак праздника, и святаго, аще имать, и икос, и седален святаго. Слава, и ныне, праздника: и чтение. По з~-й песни, кондак воскресн, и икос, и пролог. На ф~-й песни, поем Честнейшую: Светилен воскресн, Слава, святаго, аще имать: аще ли ни, Слава, и ныне, праздника. На хвалитех стихиры воскресны, д~: и святаго, аще имать, подобны, три: и самогласен, иже на Славу, (с. 312) поем с припевы его. Аще ли не имать святый хвалитных, и поем стихиры воскресны, д~: и праздника, д~, того дне стиховныя утрени, с припевы праздника. Слава, стихира евангельская. И ныне, Преблагословенна еси: Славословие великое. И по трисвятом тропарь воскресн точию. Ектении, и отпуст, и оглашение, и обычное исхождение в притвор. Таже час а~-й. На а~-м часе тропарь воскресн: Слава, праздника: И ныне, Богородичен часов. По отче наш: кондак праздника. Такожде и в прочыя часы, глаголем кондак праздника и воскресн пременяюще, аще полиелей, и святаго.

*На литургии:*
Блаженна гласа, на з~: и праздника песнь рядовая на д~. Аще ли имать святый песнь, и Блаженна воскресна на д~: и праздника песнь рядовая: на д~: и святаго песнь з~-я, на д~. По входе тропарь воскресн и праздника: таже храма, и святаго, аще имать. Слава, кондак святаго: И ныне, праздника. Аще ли не имать святый тропаря и кондака: Слава, воскресн: И ныне, праздника. Прокимен, апостол, аллилуиа, и евангелие недели по воздвижении: таже святаго, аще имать, аще ли ни, ряд. А прокимен гласа оставляется. Причастен: Хвалите Господа с небес: Другий святаго, аще имать: аще ли ни, праздника.

