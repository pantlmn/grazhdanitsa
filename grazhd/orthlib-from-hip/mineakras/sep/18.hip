<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 342)

*Месяца тогоже в и~и-й день.*

*Преподобнаго отца нашего евмениа епископа, гортинскаго чудотворца.*

*На*
Господи, воззвах, *стихиры праздника, глас д~.*

*Подобен:*
Яко добля:

Возносиму тебе, Владыко, на крест, * совознесл еси падшее адамово естество все: * сего ради возносяще * пречистый крест твой, человеколюбче, * от вышния твоея крепости * просим зовуще: * спаси вышний, яко Бог милостив, * почитающыя честное и светоносное * твоего креста божественное вознесение.

псаломски ныне предзряще * подножие твое, Владыко, * идеже ноги твоя стояша пречистыя, * днесь любовию почитаем крест твой пречестный, * и возносяще благочестиво, * молим тя взывающе: вышний, вся крестом (с. 343) твоим божественным освятив, * твоего неизреченнаго благоутробия * причастники покажи, и благодати.

Яко непобедимому оружию, * щиту непребориму, * и яко скиптру божественному, * поклонимся кресту твоему, Христе, пресвятому, * имже мир спасеся, * и ликует адам: * земных собори сего песньми благохваляще почитаем, * и того божественное воздвижение совершающе, * очищения просим.

*Ины стихиры святаго, глас и подобен тойже:*

Душу и тело твое * от страстей очистив, * святаго духа дом был еси, * и священных мастию * себе украсил еси. * предстатель изящный был еси, евмение, * и собеседник святых ангелов, * и славы господни наследник, * и молебник о хвалящих тя.

Преславное житие твое * добродетельми просветившееся, * и чудес просия светлостьми, * и благославна тя концем всеблаженне содела, * и светильника непрелестна, * и святых единосельна, * и града святаго гражданина иерарха, ангелов согражданина, * чудотворче достославне.

Критское удобрение, * гортинскаго председателя, * церкве непоколебимое основание, * иерарха евмениа, * в чудесех величайшаго, * и в силах многих бывша преславнаго, * и просветивша сущая во мраце сердца, * яко светильника верных, * велегласно сошедшеся почтим.

*Слава, и ныне, глас в~. Самогласен:*

Божественное сокровище в земли скрываемо, жизнодавца крест, на небесех показася царю благочестивому, и победы на враги подписание являет разумно. егоже, радуяся верою и любовию, божественно востек к высоте зрения, тщанием же того от земных недр изнесе, во избавление мира, и спасение душ наших. (с. 344)

*На стиховне стихиры, глас в~. Подобен:*
Доме евфрафов:

Днесь крест Христов * возносится, * живоносное древо, * на немже плотию распятся, * вся призывая.

*Стих:*
Возносите Господа Бога нашего, и покланяйтеся подножию ногу его, яко свято есть.

Радуйся верных * хранило божественное, * необоримая стено, * кресте Господень, * имже от земли вознесохомся.

*Стих:*
Бог же царь наш прежде века, содела спасение посреде земли.

Приидите весело * целуем вси * живоносное древо, * на немже распростреся * Христос избавление.

*Слава, и ныне, глас д~:*

Честнаго креста, Христе, действо прообразив моисей, победи противнаго амалика в пустыни синайстей. егда бо простираше руце, креста образ творя, укрепляхуся людие: ныне же вещей сбытие в нас исполнися. днесь крест воздвизается, и демони бегают: днесь тварь вся от тли свободися: вся бо креста ради возсияша нам дарования. темже радующеся вси, припадаем тебе, глаголюще: яко возвеличишася дела твоя, Господи, слава тебе.

*Тропарь праздника:*
Спаси, Господи, люди твоя.

*На утрени:*

*Тропарь праздника трижды.*

*По а~-м стихословии седален, глас д~. Подобен:*
удивися иосиф:

Простер моисей руце к высоте небесней, прообразоваше крест, божественное оружие верных, на немже Христос грехи пригвозди. тем враг плакаше, стражда болезненно чувствы, глаголаше: древяное мя копие прободе посреде сердца моего, Христос вся от адских уз решит.

*Слава, и ныне, тойже:*
(с. 345)

*По в~-м стихословии седален, глас з~. Подобен:*
Надежде мира:

На древе Cпасе крестнем, за утробы милости возвысився, и ребра пробод копием, растерзал еси грехов лютое рукописание, яко всемощный Бог. тем твое неизреченное поем благочестно, слове, смотрение.

*Слава, и ныне, тойже.*

*Канон праздника, со ирмосом на и~: и святаго на д~.*

*Канон праздника.*

*Глас и~. Песнь а~. Ирмос:*

Крест начертав моисей, впрямо жезлом чермное пресече, Исраилю пешеходящу, тоже обратно фараоновым колесницам ударив совокупи, вопреки написав непобедимое оружие: тем Христу поим Богу нашему, яко прославися.

образ древле моисей пречистыя страсти в себе самом прообрази, священных среде стоя: крест же вообразив, простертыми победу дланьми воздвиже, державу погубив амалика всегубителя. тем Христу поим, Богу нашему, яко прославися.

Возложи моисей на столпе врачевство, тлетвориваго избавление, и ядовитаго угрызения, и древу, образом креста, по земли пресмыкающагося змия привяза, лукавный в сем обличив вред: тем Христу поим Богу нашему, яко прославися.

Показа небо креста победу, благочестия держателю, и царю богомудру, врагов в немже злосердых низложися свирепство, лесть же превратися, и вера распростреся земным концем божественная. тем Христу поим Богу нашему, яко прославися.

*Ин канон святаго, егоже краегранесие:*
Молитвами твоими даждь ми Христа благоуветлива, блаженне. *Иосиф.*

*Глас в~. Песнь а~. Ирмос:*

Грядите, людие, поим песнь Христу Богу, раздельшему море (с. 346) и наставльшему люди, яже изведе из работы египетския, яко прославися.

Имея Христа отче богомудре евмение, послушающа твоих молитв божественных: егоже тиха, блаженне, соделай любовию хвалящым тя.

Высокотворное от юности, преподобне, возлюбив смирение, гордаго смирил еси змия, и даром врачеваний яве обогатился еси.

Вместительный духа орган был еси, плоти мудрования многими посты души покорив, лучшему горшее ты поработив.

*Богородичен:*

Яже о тебе пророчествия исполнишася, богородительнице владычце: егоже бо провозвестиша высокоглаголиво, во чрево вместила еси, во двух совершенных естествах.

*Песнь г~. Ирмос:*

Жезл в образ тайны приемлется, прозябением бо предразсуждает священника: неплодящей же прежде церкви, ныне процвете древо креста, в державу и утверждение.

Яко испусти ударяемь воду краесекомый, непокоривым людем и жестосердым, богозванныя проявляше церкве таинство, еяже крест держава и утверждение.

Ребром пречистым, копием прободенным, вода с кровию истече, обновляющая завет и омывательная греха: верных бо крест похвала, держава и утверждение.

*Ин. Ирмос:*

утверди нас в тебе, Господи, древом умерщвлей грех, и страх твой всади в сердца нас поющих тя.

Претекл еси тщательно яко пчела, цветники словесныя иерарше, сладкий мед собирая, и в сердечныя соты влагая.

Житие чисто, слово же солию божественною евмение (с. 347) устроив, показуеши твою славне, сокровенную и благодать и светлость.

Возвысился еси добродетельми украшаемь, и на высочайшыя престолы возшел еси, миром божественнаго духа помазався, и Христово благовоние познаваешися.

*Богородичен:*

Марие, златая кадильнице, страстей моих отжени зловоние, и утверди колеблема прилоги льстиваго ратоборца.

*Кондак, глас в~. Подобен:*
Вышних ищя:

Светом божественным просветився, всеблаженне, просвещаеши ны, любовию поющыя твое честное и славное, и святое, отче, преставление, иерарше евмение, моля непрестанно о всех нас.

*Седален, глас е~. Подобен:*
Собезначальное:

Православными сияя отче, ученьми, мрачныя ереси вся умалил еси, и чудес самоделатель показався евмение, пресловущий по всему промыслом божественным был еси: тем тя верою почитаем, яко иерарха и ангелов равночестна.

*Слава, и ныне, подобен тойже:*

Крест претерпевый вольным советом, и от тли человеки свободил еси Cпасе: воспеваем вернии, и покланяемся тебе, яко просветил еси ны силою креста: и вси тя благословим человеколюбче и щедрый, яко жизнодавца и Господа.

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Горькородныя преложи древом моисей источники в пустыни древле, крестом ко благочестию язык проявляя преложение. (с. 348)

Глубине внедривый, секущую издаде иордан древу, крестом и крещением, сечение лести знаменуя.

Священно ополчаются четверочастнии людие, предходяще образом свидетельства скинии, крестообразными чинми прославляемии.

Чудно простираемь, солнечныя лучы испущаше крест, и поведаша небеса славу Бога нашего.

*Ин. Ирмос:*

услышах, Господи, слух твоего смотрения, и прославих тя, едине человеколюбче.

Дом был еси духа, в божественных храмех упражняяся иерарше, и честными ученьми украшаяся.

Иерарх богоприятен, отче мудре, и председатель гортинский быв, чудес лучу изблистал еси.

Зияние великое змия, твоих молитв пожегл еси лучами, на тя устремившагося священнейший.

*Богородичен:*

Священнии провозвестиша древле гласи рождества твоего глубину, ихже ныне сбытие видехом, чистая.

*Песнь е~. Ирмос:*

О треблаженное древо, на немже распяся Христос, царь и Господь! имже паде, древом прельстивый, тобою прельстився, Богу пригвоздившуся плотию, подающему мир душам нашым.

Тебе приснопетое древо, на немже простреся Христос, едем хранящее, обращающееся оружие кресте, устыдеся: страшный же херувим уступи, на тебе пригвожденному Христу, подающему мир душам нашым.

Подземных силы противныя креста страшатся, начертаема знамения на воздусе, по немуже ходят небесных и земнородных роди, колена преклоняюще Христу, подающему мир душам нашым. (с. 349)

Зарями нетленными явлься божественный крест, омраченным языком, заблужденным в прелести, божественный свет облистав, усвояет на нем пригвожденному Христу, подающему мир душам нашым.

*Ин. Ирмос:*

Света подателю, и веков творче, Господи, во свете твоих повелений настави нас: разве бо тебе иного бога не знаем.

Разум имел еси, яко умирив от страстей преподобне ум и душу: тем разрушаеши свары, верно царствующих, и добре покаряющихся тебе.

Слухи подложив тебе царей верный разруши долгую вражду, пагубу родящую: и братское единоумие любит, богомудре евмение.

Якоже светильник пришед, рим просвещаеши совершая чудеса, и во глубине страстей ныряющыя, ко пристанищу тиху врачевства, блаженне, яве призывая.

*Богородичен:*

Юна яко младенца нам, превечнаго же сына родила еси, волительными двема действы суща сугубаго, яко человека купно же и Бога, всенепорочная.

*Песнь з~. Ирмос:*

Воднаго зверя во утробе, длани иона крестовидно распростер, спасительную страсть проображаше яве. тем тридневен изшед, премирное воскресние прописаше, плотию пригвожденнаго Христа Бога, и тридневным воскреснием мир просвещшаго.

Старостию преклонився, и недугом отягчен исправися, иаков руце пременив, действие являя жизноноснаго креста: ибо ветхость законнаго сеновнаго писания новописа: на сем пригвоздивыйся плотию Бог, и душегубительный недуг лести отгна.

На юныя возложив длани, божественный Исраиль, (с. 350) крестовидно главы являше, яко старейшая слава, законослужителе людие: темже подмневся тамо изпрельститися, не измени жизноноснаго образа: превзыдут бо людие Христовы божии новоутвержденнии, вопияху: крестом ограждаеми.

*Ин. Ирмос:*

В бездне греховней валяяся, неизследную милосердия твоего призываю бездну: от тли, Боже, мя возведи.

Детельное сокровище неиждиваемое, имея в сердцы твоем Христа евмение, якоже брение вменил еси злато, еже царь подаде тебе.

На высоцем седалищи сел еси отче, мира глагол привещав церкви свыше, яже ныне призыванием твоим хвалится.

Не омочився грехами, преплыл еси жития бурю многоболезненную, и в пристанища достигл еси, идеже собор преподобных веселится.

*Богородичен:*

На тя сшед небесный дождь, оляденевшую землю, приснодево, богознания водами напоив, многоплодну показа.

*Кондак, глас д~. Подобен:*

Вознесыйся на крест волею, тезоименитому твоему новому жительству, щедроты твоя даруй, Христе Боже: возвесели силою твоею верныя люди твоя победы дая нам на сопостаты, пособие имущым твое оружие мира, непобедимую победу.

*Икос:*

Иже до третияго небесе восхищен бысть в рай, и глаголы слышав неизреченныя и божественныя, ихже не леть языки (человеческими) глаголати, что галатом пишет, яко рачителие писаний прочтосте и познасте: мне, глаголет, хвалитися да не будет, токмо во (с. 351) едином кресте господни, на немже страдав уби страсти. того убо и мы известно держим, крест Господень, хвалу вси: есть бо нам спасительное сие древо, оружие мира, непобедимая победа.

*Песнь з~. Ирмос:*

Безумное веление мучителя злочестиваго люди поколеба, дышущее прещение и злохуление богомерзское: обаче три отроки не устраши ярость зверская, ни огнь снедаяй, но противодышущу росоносному духу, со огнем суще пояху: препетый отцев и нас Боже, благословен еси.

*От*
древа вкусив первый в человецех, в тление вселися: отвержением бо жизни безчестнейшим осудився, всему роду телотленен некий, яко вред недуга преподаде: но обретше, земнороднии, воззвание крестным древом, зовем: препетый отцев и нас Боже, благословен еси.

Разруши повеление божие, преслушание, и древо принесе смерть человеком, еже неблаговременно причастно бывшее: во утверждение же зело честнаго, оттуду жизни древо возбраняемо бе, еже разбойнику злоумершу отверзе, благоразумно зовущу: препетый отцев и нас Боже, благословен еси.

Жезла об\ъемлет край иосифова, будущая зря Исраиль, царствия державное, яко воз\ъимуществит преславный крест, проявляя. сей бо победоносная похвала, и свет верою зовущым: препетый отцев и нас Боже, благословен еси.

*Ин. Ирмос:*

образу златому на поле деире служиму, трие твои отроцы небрегоша безбожнаго веления: посреде же огня ввержени, орошаеми пояху: благословен еси, Боже отец наших.

Мертвых помыслов усердием души похваляяся, во глубочайшей старости преподобне, странствования (с. 352) творил еси на благодеяние верою приемлющих евмение, тя сеятеля священных и честных учений.

Рим твоих насладився добрых, дар любимый не хотяща отче евмение, фиваиде отсылает: идеже быв востягаеши сухоты посупление, надождением честных молитв твоих, преподобне.

Сосцы воспитався воздержания, чистоты млеко ссал еси, и возраста меру достигл еси, вшед на высоту отче добродетелей, и солнца возсияв светлее богознаменьми, нощию об\ъятым страстей.

*Богородичен:*

Невещественнаго света селение твое чрево бысть, светлостьми божественнаго знания безбожие умалившаго, пречистая богоневесто отроковице, ейже поюще взываем: благословен плод твоего чрева.

*Песнь и~. Ирмос:*

Благословите отроцы, Троицы равночисленнии, содетеля отца Бога, пойте снизшедшее слово, и огнь в росу претворшее, и превозносите всем жизнь подавающаго, духа всесвятаго в веки.

Воздвизаему древу окроплену кровию, воплощшагося слова Бога, пойте небесных силы: земных воззвание, празднующе людие, поклонитеся Христову кресту, имже миру востание во веки.

Земнороднии дланьми, строителие благодати, крест, на немже стояше Христос Бог, возносите священнолепно, и копие божия слова тело прободшее: да видят языцы вси спасение божие, славяще его во веки.

Божественным судом пред\ъизбраннии веселитеся, Христианстии вернии людие хвалитеся победоносным оружием, приемше от Бога крест честный: в сем бо колена браней дерзости ищуще, разсыпаются во веки. (с. 353)

*Ин. Ирмос:*

В пещь огненную ко отроком еврейским снизшедшаго и пламень в росу преложшаго Бога, пойте дела, яко Господа, и превозносите во вся веки.

Победив врага, и течение доброе совершив, в глубочайшей старости ко отцем твоим прешел еси, яко пшеница зрелая, на странней земли приемь жития конец.

Никакоже помняще твоих отче добрых, дети фиваидстии, отечеству и пастве священную твою раку лепотно держащии предпосылают, еяже возвращением, чудес точат благодать.

Ракс кириллово честное и многострадальное прежде содержаше тело, и твое ныне скрывает приискренно мудре, совокупив житием единомудренныя: ихже горнее отечество имеет во веки.

*Богородичен:*

Священнейший пророков честный лик тя прописует кивот, и несекомую гору, жезл и дверь, еюже, яко весть, пройде вышний, паки заключенну оставив тя Дево.

*Песнь ф~. Ирмос:*

Снедию древа, роду прибывшая смерть, крестом упразднися днесь: ибо праматерняя всеродная клятва разрушися, прозябением чистыя Богоматере: юже вся силы небесныя величают.

Горести убийственныя, яже от древа, не оставив, Господи, крестом бо сию совершенно истребил еси: сего ради и древом услади иногда горесть вод мерры, прообразующее креста действо, еже вся силы небесныя величают.

Непрестанно гружаемыя мраком праотцы, Господи, крестом возвысил еси днесь: яко бо лестию весьма неудержанно естество прежде сведено бысть, всеродне ны паки исправи свет креста твоего, егоже вернии величаем. (с. 354)

Да образ покажеши миру, покланяемый Господи креста, во всех яко преславный на небесех из\ъобразил еси, светом безмерным озарен, церкви всеоружие непобедимое: тем тя вся силы небесныя величают.

*Ин. Ирмос:*

*От*
Бога Бога слова, неизреченною мудростию, пришедшаго обновити адама, ядию в тление падшаго люте, от святыя Девы неизреченно воплотившагося нас ради, вернии, единомудренно песньми величаем.

Яко Христов иерарх, от силы, отче, в силу прешел еси чудно, идеже лицы священнейшии служат в страсе Троице честней, со всеми небесными, всеблаженне евмение, силами.

устави нынешнюю бурю отечества, божество твоими умилостивляя молитвами, варварское, блаженне, нахождение низложи нас мучащее, искушение среющее злых во глубину погибели, приснопамятне евмение.

Твоя всесвященная память созывает пастыри преподобныя, и люди благочестивыя, освящение всем носящи: юже совершающыя богатно озари ны сияньми, сущими в тебе благодатьми, всехвальне евмение.

*Богородичен:*

Носиши носящаго вся божественною силою, и питаеши всечистая от сосец все дыхание питающаго, паче ума твое чудо удивляет ангелы и человеки, присно тя поющыя, и любовию блажащыя.

*Светилен:*

Светозарными сиянии, крест Господень на воздвижение его, всех желанием божественным предлежа созывает: приидите сего вси радостию и любовию, и страхом целуим верно, и прославим единаго творца и Владыку.

*Слава, и ныне, тойже:*
(с. 355)

*На стиховне стихиры, глас в~. Подобен:*
Доме евфрафов:

Песньми таинственными * воспоим согласно * крест Господень, * на немже Спас распятся * всех воскресение.

*Стих:*
Возносите Господа Бога нашего, и покланяйтеся подножию ногу его, яко свято есть.

Приидите монашествующих * множества, сошедшеся * воспоим божественне * живоносное древо, * на немже Христос распростреся.

*Стих:*
Бог же царь наш прежде века, содела спасение посреде земли.

Прославим, вернии, * крест Господень, * на немже излияся * кровь владычня, * во всех избавление.

*Слава, и ныне, глас д~:*

Светосиянен звездами образ предпоказа, кресте, победу одоления благочестивому царю великому, егоже мати елена из\ъобретши, миру явленна сотвори: и тя днесь воздвижуще верных, лицы зовем: просвети ны светлостию твоею, кресте живоносный, освяти ны крепостию твоею, всечестный кресте, и утверди ны воздвижением твоим, воздвизаемый ко ополчению врагов.

*На литургии: Блаженна праздника, песнь е~-я, и з~-я, на з~.*

