<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 356)

*Месяца тогоже в ф~и-й день.*

*Святых мученик, трофима, савватиа и доримедонта:*

*И преставление благовернаго великаго князя феодора, и чад его благоверных князей, давида и константина, смоленских и ярославских чудотворцев.*

Служба их писана по сей службе.

*На*
Господи, воззвах: *стихиры праздника, глас д~.*

*Подобен:*
Дал еси знамение:

Крест всесвятый, * непобедимая победа, * от земли являемь днесь происходит, * якоже сокровенное сокровище, * обогащая вселенную зарями * всемирныя своея благости: * тем преблагое строение славим, * на нем сподобльшагося распятися * Христа Бога нашего.

Древле убо ополчения иноплеменных возвращаше, * крест воображаемь моисеем * угодником и верным боговидцем, * пророком божественным: * ныне же дланьми священными, * божественным возвышением воображаемь, * демонов ополчения, * и иудеев соборы отгонит, * и обличает безбожных дерзости.

Держава непобедимая, * Христианом нам есть крест твой, Cпасе наш, * имже иноплеменная * языков побеждаются множества, * и мир церкви твоей, Христе, православящым добре даровася: * егоже ныне целующе, * тя молим, человеколюбче, части ны сподоби святых твоих.

*Ины стихиры, святых, глас и~. Подобен:*
Мученицы твои:

Пищу неиждивную желая наследити, трофиме мучениче, (с. 357) болезньми телесными ты питался еси, и прешел еси от тли к нетлению радуяся, свидетельством украшаемь: тем твоими молитвами испроси всем, блаженне, велию милость.

Савватий славный многия муки претерпев, ныне праздновати во дворех небесных прерадостно сподобися: почести подвиг своих прием, собором ангельским причтен. того молитвами, Христе, даруй людем твоим велию милость.

Безбожных совет отразив, советы божественными ум утверди, доримедонте: и приступил еси мужественно ко искушением мук: победы почести приемля, Христу сцарствуеши всегда, о всех нас моляся.

*Слава, и ныне, глас д~:*

Восплещем днесь песненное торжество, и светлым лицем, и языком ясно возопиим: нас ради, Христе, суд приемый, и оплевания и раны, и червленицею одеявыйся, и на крест возшед, егоже видевше солнце и луна, свет скрыша, и страхом земля колебашеся, и завеса церковная раздрася на двое. ты и ныне даруй крест твой, честный, нам блюстителя и хранителя и прогонителя демонов, яко да вси облобызающе, вопием ему: спаси ны, кресте, силою твоею, освяти ны светлостию твоею, честный кресте: и укрепи ны воздвижением твоим, яко свет нам дарован еси, и спасение душ наших.

*На стиховне стихиры, глас а~. Подобен:*
Небесных чинов:

Крест возносится, и демони прогоняются, * разбойник едема убо врата отверзает, * смерть умерщвляется, и ныне пуста явися, * Христос величается. * тем веселитеся вси земнороднии, * клятва разрушися. (с. 358)

*Стих:*
Возносите Господа Бога нашего, и покланяйтеся подножию ногу его, яко свято есть.

Приидите боголюбивии вси, * крест честный возносимый видяще, * возвеличим купно, и славу дадим * единому избавителю и Богу, взывающе: * распныйся на древе крестнем, * не презри молящихся нас.

*Стих:*
Бог же царь наш прежде века, содела спасение посреде земли.

Горесть древле ослаждая моисей, * избави Исраиля, образом крест прописуя: * мы же сего вси божественно, вернии, * таинственно воображающе в сердцах наших всегда, * спасаемся державою его.

*Слава, и ныне, глас е~:*

Глас пророк твоих, исаии и Давида, исполнися, Боже, глаголющий: приидут вси языцы, Господи, и поклонятся пред тобою. се бо людие, иже твоея, блаже, благодати наполнишася, во дворех твоих иерусалима. крест претерпевый за ны, и воскреснием твоим животворяй, сохрани и спаси ны.

*Тропарь, глас и~:*

В Троице хвалимый Бог, Троицу мученик прослави, трофима и савватиа и доримедонта: в того бо веровавше, врага низложиша. тех молитвами, Христе Боже наш, помилуй нас.

*Слава, и ныне, праздника.*

*На утрени, по а~-м стихословии, седален, глас з~:*

Церковь вопиет тебе, Христе Боже, в певке, и кедре, и кипарисе покланяющися тебе: победы, царствующым, Богородицею даруяй, помилуй ны.

*Слава, и ныне, тойже.*
(с. 359)

*По в~-м стихословии седален, глас д~:*

Крест твой, Господи, яко свет сияя, темныя полки отгоняет, и верныя просвещает поющыя: крест есть мирови похвала.

*Слава, и ныне, тойже.*

*Канон праздника, со ирмосом на и~: и святых на д~.*

*Канон праздника:*

*Глас и~. Песнь а~. Ирмос:*

Крест начертав моисей впрямо жезлом чермное пресече, Исраилю пешеходящу, тоже обратно фараоновым колесницам ударив совокупи, вопреки написав непобедимое оружие: тем Христу поим, Богу нашему, яко прославися.

образ древле моисей пречистыя страсти в себе самом прообрази, священных среде стоя: крест же вообразив, простертыми победу дланьми воздвиже, державу погубив амалика всегубителя. тем Христу поим Богу нашему, яко прославися.

Возложи моисей на столпе врачевство, тлетвориваго избавление, и ядовитаго угрызения, и древу, образом креста, по земли пресмыкающагося змия привяза, лукавный в сем обличив вред. тем Христу поим Богу нашему, яко прославися.

Показа небо креста победу, благочестия держателю, и царю богомудру, врагов в немже злосердых низложися свирепство, лесть же превратися, и вера распростреся земным концем божественная. тем Христу поим Богу нашему, яко прославися.

*Ин канон святых, егоже краегранесие:*

Трисветлую пою мученик светлость. *Иосиф.*

*Глас и~. Песнь а~. Ирмос:*

Колесницегонителя фараоня погрузи, чудотворяй иногда (с. 360) моисейский жезл, крестообразно поразив и разделив море: Исраиля же беглеца пешеходца спасе, песнь Богови воспевающа.

Пресветлыми молниями духа осияеми, темныя облаки души моея разрешите, ум мой озарите, и устне к пению вас хвалити отверзите, мученицы Христовы великоименитии.

Твердостию ума противистеся суемудренному, даяти богом честь, мученицы, чуждую, вас понуждающему, и жертва совершенная различными муками всецарю принесостеся.

Крепость вам от Бога даровася вседержителя, низложити всю крепость змиеву честнии великомученицы, Троицы оружницы, савватие досточудне, божественный доримедонте, и трофиме.

*Богородичен:*

Свещательными твоими точащими благодатьми, богорадованная двере света едина, доблии мученицы светло озаряеми, глубочайшую тму нестерпимых страданий, тя песнословяще, претекоша.

*Песнь г~. Ирмос:*

Жезл во образ тайны приемлется, прозябением бо предразсуждает священника, неплодящей же прежде церкви, ныне процвете древо креста, в державу и утверждение.

Яко испусти ударяемь воду краесекомый, непокоривым людем и жестокосердым, богозванныя проявляше церкве таинство, еяже крест держава и утверждение.

Ребром пречистым, копием прободенным, вода с кровию истече, обновляющая завет, и омывательная греха: верных бо крест похвала, держава и утверждение.

*Ин. Ирмос:*

утверждей в начале небеса разумом, и землю на водах основавый, на камени мя, Христе, заповедей твоих утверди: яко несть свят, паче тебе, едине человеколюбче.

Краснейшим помыслом, и крепкою совестию, к (с. 361) мученическому приидосте искушению: стружеми зело и ранами острупляеми, и непобедною мыслию непоколебими пребысте.

Кровей пролияньми священнейшую порфиру обагривше, доблии оружницы, безсмертному царю Господу ныне предстоите, о нас моление непрестанно творяще.

Не отвергостеся Христа приобщающеся мукам, и стружеми телом различно, и люте протязаеми, и зверем вдаеми, всеславнии оружницы, святии великомученицы.

*Богородичен:*

Законоположением из тебе воплощеннаго Владыки покаряющеся, всенепорочная отроковице, доблии страдальцы, беззаконныя победиша, тя помощницу яко имуще, спасающую душы нашя.

*Кондак мучеников, глас д~. Подобен:*
Яко начатки:

Яко страдальцев основание, и благочестия утверждение, церковь чтит и славит твое светоносное страдание, приснопеваемый блаженне страдальче, доблемудре, славне трофиме: со страдавшими с тобою, очищение поющым тя испроси, яко непобедимь.

*Седален, глас а~. Подобен:*
Гроб твой:

Мук мужественно претерпевше болезни, к неболезненней жизни ныне преидосте купно, доримедонте, и трофиме, и савватие славне. тем днесь Христова церковь, празднующи священную вашу память, божественне радуется.

*Слава, и ныне, креста, глас тойже:*

Горе, яко Бог небо престол имея, и землю, Христе Cпасе, подножие нося, крест нам показал еси твоих ног подножие, сему еси Давидски покланяемся: того хранителя и помощника имуще, верно тя славим. (с. 362)

*Песнь д~. Ирмос:*

услышах, Господи, смотрения твоего таинство, разумех дела твоя, и прославих твое божество.

Горькородныя преложи древом моисей в пустыни древле источники, крестом ко благочестию язык проявляя преложение.

Глубине внедривый секущую, издаде иордан древу, крестом и крещением сечение лести знаменуя.

Священно ополчаются четверочастнии людие, предходяще образом свидетельства скинии, крестообразными чинми прославляемии.

Чудно простираемь, солнечныя лучы испущаше крест, и поведаша небеса славу Бога нашего.

*Ин. Ирмос:*

Ты моя крепость, Господи, ты моя и сила, ты мой Бог, ты мое радование, не оставль недра отча, и нашу нищету посетив. тем с пророком аввакумом зову ти: силе твоей слава, человеколюбче.

Терпением мук просветившеся, на древе мученицы повешени бысте, и железными ногты по ребром славнии стружеми, из\ъодеянием телесе, в божественное нетление одеястеся, престолу Троицы всегда предстояще.

Ранимь за Христа, мучениче трофиме, услаждался еси болезньми превосходящими, смотряя яже на небеси божественная воздаяния, и сладость неиждивущую: еяже ныне сподобился еси подвиг совершив, и пища владыце быв.

Юношески претерпев, савватие, муки, радуяся предал еси Богу в руки твою душу, и в небесных селениих добре почил еси, победив оттуду изверженнаго окаянне, и почести победы прием. (с. 363)

*Богородичен:*

Яко чистую цареву палату, тя мучеников тричисленное составление призывающее помощницу, пречистая Дево, храмы демонския разориша, и к храму горнему преложишася славы, во хвалах присно тя чтуще.

*Песнь е~. Ирмос:*

О треблаженное древо, на немже распяся Христос, царь и Господь! имже паде древом прельстивый, тобою прельстився, Богу пригвоздившуся плотию, подающему мир душам нашым.

Тебе приснопетое древо, на немже простреся Христос, едем хранящее, обращающееся оружие, кресте, устыдеся: страшный же херувим уступи, на тебе пригвожденному Христу, подающему мир душам нашым.

Подземных силы противныя креста страшатся, начертаема знамения на воздусе, по немуже ходят небесных и земнородных роди, колена преклоняюще Христу, подающему мир душам нашым.

Зарями нетленными явлься божественный крест, омраченным языком, заблужденным в прелести, божественный свет облистав, усвояет на нем пригвожденному Христу, подающему мир душам нашым.

*Ин. Ирмос:*

Вскую мя отринул еси от лица твоего, свете незаходимый, и покрыла мя есть чуждая тма окаяннаго, но обрати мя, и к свету заповедей твоих пути моя направи, молюся.

удалившеся телесныя любве, всехвальнии, присвоистеся множайшими болезньми и ранами, Богу всещедрому, вас милостию возлюбившему, и страстьми своими убившему страсти.

Шествия твоя, мучениче трофиме, быша управлена, к путем, всемудре, мучения: в нихже удобряемь, к (с. 364) железным сапогом пригвождаемь, велиарову главу и жала сокрушил еси.

Витийствуя божественная, трофиме многострадальне, мучителя посрамил еси, и кровьми твоими шествуя, землю освятил еси: проходиши же радостно в раи, нам спасения испрошая.

*Богородичен:*

Святую Деву, богорадованную, и всенепорочную, крепцыи оружницы на помощь призывающе, мук тяготу и ран треволнение неуклонным преидоша мудрованием.

*Песнь з~. Ирмос:*

Воднаго зверя во утробе, длани иона крестовидно распростер, спасительную страсть проображаше яве. тем тридневен изшед, премирное воскресние прописаше, плотию пригвожденнаго Христа Бога, и тридневным воскреснием мир просвещшаго.

Старостию преклонився, и недугом отягчен исправися, иаков руце пременив, действие являя жизноноснаго креста: ибо ветхость законнаго сеновнаго писания, новописа на сем плотию пригвоздивыйся Бог, и душегубительный недуг лести отгна.

На юныя возложив длани божественный Исраиль, крестовидно главы являше, яко старейшая слава, законослужители людие. темже подмневся тако испрельститися, не измени жизноноснаго образа: превзыдут бо людие Христовы божии новоутвержденнии, вопияху: крестом ограждаеми.

*Ин. Ирмос:*

Очисти мя, Cпасе, многа бо беззакония моя, и из глубины зол возведи, молюся: к тебе бо возопих, и услыши мя, Боже спасения моего.

Преплывше тихо окормлением духа, благославнии страдальцы мук пучину, и к безволненному спасения пристанищу священно достигоша. (с. 365)

Падающая зря на землю удеса твоя трофиме, и оцет в твоя ноздри приемля, благовонныя вони Христовы любве восприимал еси множае.

Яко советник Христовых оправданий быв, советы безбожных врагов до конца отклонил еси, и себе предал еси доримедонте мучениче мукам, ураняемь.

*Богородичен:*

Вжиляеми от тебе испущаемыми силами, страстотерпцы твои, Христе, законно пострадаша, чистую матерь твою воспевающе, неизреченно тя порождшую.

*Кондак, глас д~. Подобен:*

Вознесыйся на крест волею, тезоименитому твоему новому жительству, щедроты твоя даруй, Христе Боже: возвесели силою твоею верныя люди твоя, победы дая нам на сопостаты, пособие имущым твое оружие мира, непобедимую победу.

*Икос:*

Иже до третияго небесе восхищен бысть в рай, и глаголы слышав неизреченныя и божественныя, ихже не леть языки (человеческими) глаголати. что галатом пишет, яко рачителие писаний прочтосте и познасте: мне, глаголет, хвалитися да не будет, токмо во едином кресте господни, на немже страдав уби страсти. того убо и мы известно да держим, крест Господень, хвалу вси: есть бо нам спасительное сие древо, оружие мира, непобедимая победа.

*Песнь з~. Ирмос:*

Безумное веление мучителя злочестиваго люди поколеба, дышущее прещение и злохуление богомерзское: обаче три отроки не устраши ярость зверская, ни огнь снедаяй, но противодышущу росоносному духу, со огнем суще пояху: препетый отцев и нас Боже, благословен еси. (с. 366)

*От*
древа вкусив первый в человецех, в тление вселися: отвержением бо жизни безчестнейшим осудився, всему роду телотленен некий, яко вред недуга преподаде: но обретше земнороднии воззвание крестным древом, зовем: препетый отцев и нас Боже, благословен еси.

Разруши повеление божие преслушание, и древо принесе смерть человеком, еже неблаговременно причастно бывшее: во утверждение же зело честнаго, оттуду жизни древо возбраняемо бе, еже разбойнику злоумершу отверзе, благоразумно зовущу: препетый отцев и нас Боже, благословен еси.

Жезла об\ъемлет край иосифова, будущая зря Исраиль, царствия державное, яко воз\ъимуществит, преславный крест проявляя: сей бо победоносная похвала, и свет верою зовущым: препетый отцев и нас Боже, благословен еси.

*Ин. Ирмос:*

Божия снизхождения огнь устыдеся в вавилоне иногда, сего ради отроцы в пещи радованною ногою, яко во цветнице ликующе, пояху: благословен еси, Боже отец наших.

Превсяко мановении еже к Богу удобряемь, рожны же, блаженне, разжженными поджигаемь, и по ребром твоим неправедно стружемь, о доримедонте, крепко претерпел еси.

Видети желая божию славу неизреченную, очесы ослеплен был еси разжжении железными, и благодарственно Господу взывал еси, трофиме: благословен Бог отцев наших.

Любовию распалаеми честныя Троицы, трие совершисте величайшыя подвиги: и со тмами ныне радуетеся небесными. с нимиже нас помяните, разрешение прегрешений присно нам просяще. (с. 367)

*Богородичен:*

Сущи владычца, чистейши всякия твари, прияла еси слово из тебе неизреченно раждающися, егоже доблии мученицы возлюбивше, мучений множества претерпеша.

*Песнь и~. Ирмос:*

Благословите отроцы, Троицы равночисленнии, содетеля отца Бога, пойте снизшедшее слово, и огнь в росу претворшее, и превозносите всем жизнь подавающаго, духа всесвятаго, во веки.

Воздвизаему древу, окропленну кровию воплощшагося слова Бога, пойте небесныя силы: земных воззвание, празднующе людие, поклонитеся Христову кресту, имже миру востание, во веки.

Земнороднии дланьми, строителие благодати, крест, на немже стояше Христос Бог, возносите священнолепно и копие, божия слова тело прободшее: да видят языцы вси спасение божие, славяще его во веки.

Божественным судом пред\ъизбраннии веселитеся, Христианстии вернии людие хвалитеся победоносным оружием, приемше от Бога крест честный: в сем бо колена, браней дерзости ищуще, разсыпаются во веки.

*Ин. Ирмос:*

Седмерицею пещь халдейский мучитель, богочестивым неистовно разжже, силою же лучшею, спасены сия видев творцу и избавителю вопияше: отроцы, благословите, священницы, воспойте, людие, превозносите во вся веки.

Обнаженными телесы ранам приборбствоваше, нетления украшение приясте, в студ одеявше врага вечный венценосцы, прешедше к божественным покоищем вопиете: священницы, воспойте, людие, превозносите во вся веки.

Следогоняще свидетели Христовы страсти, к древесем (с. 368) привязанни бысте, и терзания претерпесте доблим смыслом, и струями крове потописте демонов лукавнейшыя полки, божественно песнопоюще: священницы, воспойте, людие, превозносите во вся веки.

Да похвалится трофим, да славится савватий, и да величается доримедонт днесь, столпи непоколебимии, верных предградия, световиднии церкве светильницы: юже зарями величайших подвигов честно просвещающе, во вся веки.

*Богородичен:*

Младо яко отроча родила еси пречистая Дево, отцу и духу соестественно разумеваема Христа Бога нашего: егоже доблии мученицы исповедающе священно пострадаша. с нимиже тя, всесвятая, верою блажат людие, племена и языцы во вся веки.

*Песнь ф~. Ирмос:*

Таин еси, Богородице, рай, невозделанно возрастивший Христа, имже крестное живоносное на земли насадися древо. тем ныне возносиму, покланяющеся ему, тя величаем.

Да возрадуются древа дубравная вся, освятившуся естеству их, от негоже изначала насадишася, Христу распростершуся на древе. тем ныне возносиму, покланяющеся ему, тя величаем.

Священный воста рог, и глава всем богомудрым крест, имже грешных мысленно стираются рози вси. тем ныне возносиму, покланяющеся ему, тя величаем.

*Ин. Ирмос:*

ужасеся о сем небо, и земли удивишася концы, яко Бог явися человеком плотски, и чрево твое бысть пространнейшее небес. тем тя Богородицу, ангелов и человек чиноначалия величают.

Крепостию всех содетеля зверей стремления связасте, и невредни, мученицы, пребысте от них, вельми (с. 369) удивляеми непревратными прилогами. тем мучеников стадом сопричетшеся, о нас всегда молитеся.

Яко жертвы трапезе таинственней принесостеся, мечем усекаеми преславно: и первородных ныне во обителех прерадостно водворяетеся, зряще славу божию, и приплодия приемлюще болезней, и почести страдания.

Согласно сошедшеся приидите, вернии, доримедонта же и савватиа, и славнаго трофима восхвалим, крепкия истины свидетели, гроздие лозы умныя: от нихже нам вино сущно веселия искапает, божественною благодатию.

Память всепразднственная мудрых страдалец возсиявши днесь, яко истинно паче зарей солнечных просвещает вся, тму отгонящи страстей, и облаки уныния: тех, Христе, молитвами, подаждь нам всем милости твоя.

*Богородичен:*

Сохранивый тя Деву, от твоих боков возсиявшее невечернее яко истинно солнце, Дево, страдальцы преявленно осия подвигшыяся терпеливно. с нимиже того моли, ущедрити ны благочестно тя величающыя.

Светилен праздника:

Крест, хранитель всея вселенныя: крест, красота церкве: крест, верных утверждение: крест, ангелов слава, и демонов язва.

*Слава, и ныне, тойже.*

*На стиховне стихиры, глас з~. Подобен:*
Тридневен:

Идеже стояша ноги Христовы, * месту покланяемся, * возносяще треблаженный крест, * на немже источися * кровь владычня, * источившаго миру воскресние.

*Стих:*
Возносите Господа Бога нашего, и покланяйтеся подножию ногу его, яко свято есть.

умертвивше страсти плоти * и духа богомудрии, * (с. 370) потщимся возвыситися от земных * в небесный покой, * креста воздвижением, * сраспеншеся владыце Христу.

*Стих:*
Бог же царь наш прежде века, содела спасение посреде земли.

Животекущий из божественных ребр * источник яве искипе спасовых, * напаяющь душы * верою покланяющихся * божественным его страстем, * и кресту, и воскресению.

*Слава, и ныне, глас е~:*

Глас пророк твоих исаии и Давида, исполнися, Боже, глаголющий: приидут вси языцы, Господи, и поклонятся пред тобою. се бо людие, иже твоея, блаже, благодати наполнишася, во дворех твоих иерусалима. крест претерпевый за ны, и воскресением твоим животворяй, сохрани и спаси ны.

*На литургии: Блаженна праздника, песнь з~-я на з~.*

*Служба благовернаго великаго князя феодора, и чад его благоверных князей, давида и константина, смоленских и ярославских чудотворцев.*

*Вечер,*
Блажен муж: *На*
Господи, воззвах: *стихиры праздника г~: и святых, е~. Глас и~. Подобен:*
Что вас наречем:

Преподобне отче феодоре, * просвещенный благодатию, * святыя и преславныя, * и единосущныя Троицы, * светом безначальнаго света, * и тем всю землю просвети, * и многия нашя грехи потреби, * отче преподобне, * моли о спасении душ наших.

Светлости духовныя * ты был еси исполнен, * отче (с. 371) преподобне феодоре, * противу труду твоему великому, святе. * темже ныне * во тме сущыя ны греховней просвети, яко дерзновение имея к Богу, * и спасу всех, * моли спастися душам нашым.

Благодатию всесвятаго духа, * греховный мрак * от сердец наших отгнав, * облегчи лежащий грех на рамех наших * преподобне феодоре: * да вси твою память * сошедшеся воспоим, * очищения просяще, * моли о спасении душ наших.

Яко звезды всесветлыя, * детельми заповедей господних сияюще, преславнии, * мир украсисте, всечестнии, * лучами просвещающе велений благоверия, * и ереси тму отгоните, преподобнии, * феодоре и давиде с константином славным. * молите от тли и бед избавитися, * верою творящым * всечестную память вашу.

*Ины стихиры, глас и~. Подобен: О*
преславнаго чудесе!

Преподобнии отцы премудрии, * феодоре и давиде с константином славным, * слепым подаете свет, * и болящым исцеление, * и хромым здравие, милостивно преклоняющеся, * приходящым верою к храму вашему, * и просящым помощи вашея. * вас бо заступники и предстатели и хранители вси вернии обретохом, восхваляюще вас.

Преподобнии отцы всечестнии, * феодоре и давиде и константине, * добрыми детельми возшедше, * аки на колесницу, к Богу востекосте, * победныя почести приемлюще: * и яко милости телеса ваша нам положена во гробе, отцы, остависте, * источати исцеления, * и прогонити духи лукавыя. * темже блажим вас прехвальнии.

Ликом постническим сочетастеся, тех житием украсившеся, блаженнии, феодоре и давиде * с (с. 372) константином славным. * и ныне в небесных селениих живете веселящеся, * идеже ликуют ангели, * светом божественным обожаеми. * поминайте выну блажащих вас на земли, * и святое ваше творящих успение.

Сиянии духовными * озарившеся, святии, * светодательная заря * явистеся, блаженнии. * и яко лучи добродетели * во вся концы простираете, * и верных просвещаете совокупления, * и отгоните тму ересей, преподобнии, * силою от Девы возсиявшаго.

*Слава, глас и~. Самогласен:*

Равноангельное житие поживше, болезньми постническими, отцы преподобнии, феодоре и давиде с константином славным, воздержанием тело поработивше, покорили есте духу. делателе бывше заповедей господних, исперва подобную доброту образа сохранили есте, и страдальныя подвиги, от постных потов совершили есте, и сугубыми венцы украсившеся, прилежно Cпаса молите спастися нам.

*И ныне, праздника. Вход. Прокимен дне. Чтения г~. Писаны сего месяца в ф~-й день, иосифу волоцкому.*

*На литии стихиры, глас з~:*

Постническому житию поревновал еси, преподобне отче феодоре, и страстныя прилоги в течениих слез твоих потопил еси, и благоприятное житие твое лествица божественна и честна, возводяща на небеса всем показася. благочестия бо плоды в себе показав, силою духа святаго отгоня неможения страстей от верно поющих ти: радуйся, востока звездо светозарная. радуйся, монашествующих светильниче приснопамятный, радуйся, церкве доброе воспитание, и непозыблемое утверждение. радуйся, заблуждших великий вождю. (с. 373) радуйся, наша похвало, и вселенныя радование светлое.

Иже на земли ангела, и на небесех человека божия, миру благое украшение, образ благих детелей, постников похвалу, феодора почтим: насажден бо в дому божии процвете праведно, яко кедр в пустыни, в преподобстве и правде.

Преподобне отче феодоре, измлада в добродетели прилежне постився, орган был еси святаго духа, и от него приим чудес детель, научил еси человеки преобидети сладкая, и ныне божественным светом чисте сияя, просвети нашя разумы, отче преподобне феодоре.

Преподобне отче феодоре, твердаго пощения страданьми утвердився, и в незаходимый свет духом преложился еси: пустынным бо себе совокупив духовно, огнепальныя стрелы демонския попрал еси, и превыше всякия добродетели быв, соводворяешися во царствии небеснем с горними чины, с ними молися Христу Богу, спасти душы нашя.

*Слава, глас е~:*

Преподобне отче феодоре, глас евангельский Господень услышав, мир оставив, богатство и славу в ничтоже вменив, тем всем возопил еси, глаголя: возлюбите Бога, и обрящете благодать вечную, ничтоже предпочтите паче любве его, да егда приидет в славе своей, обрящете покой со всеми святыми. ихже молитвами Христе, сохрани и спаси душы нашя.

*И ныне, праздника.*

*На стиховне стихиры, глас е~. Подобен:*
Радуйся:

Радуйся постных воистинну подвигов благовонный сосуде: крест бо на рамена взем, и владыце Христу, блаженне, возложив себе, плотских покорил еси (с. 374) долеретный смысл добродетельми душу преосияв, и к божественному воскрилился еси рачению. тем всесвятую вашу обстояще, всехвальнии, раку, божественнаго человеколюбия просим получити вашими молитвами, и миру даровати велию милость.

*Стих:*
Честна пред Господем смерть преподобных его.

угль богосветлый, огню приобщився богоносе духа, показался еси в мире феодоре, просвещая душы верно и благомысленно приступающих ти: к свету бо вшед невечернему, преподобне, пустынныя орошаеши свыше божественною благодатию, и увядил еси угли лютыя. тем и победный явственно дарова тебе венец, отче преподобне феодоре, божественныя правды строитель Христос, егоже моли даровати нам велию милость.

*Стих:*
Блажен муж бояйся Господа, в заповедех его восхощет зело.

Лествица небовосходная, ясно житие твое богомысленне бысть, еюже к высоте взялся еси, и владыце Христу беседовати, всеблаженне феодоре, сподобился еси. ум просвещая сущими оттуду сияний лучами освещаемь, равноангельную светлость приял еси. емуже ныне предстоя, моли, преподобне феодоре, совершающыя божественную и святую память твою, с тобою представити, и миру даровати велию милость.

*Слава, глас е~:*

Преподобне отче феодоре, не дал еси сна очесем твоим, ниже веждом дремания, дондеже душу и тело от страстей свободил еси, и духа жилище себе соделал еси: пришед бо Христос со отцем, обитель в тебе сотвори, и единосущныя Троицы благодать восприим великопроповедниче преподобне феодоре, моли спастися нам. (с. 375)

*И ныне, праздника, глас тойже:*

Приидите, людие, преславное чудо видяще:

*Писан на целовании креста.*

*Тропарь на преставление святаго, глас д~:*

*От*
юности вашея Христове любви прилепившеся, святии, усердно закон и оправдания того сохранисте, отонудуже и чудесными дарованьми обогатившеся исцеления источаете: феодоре, давиде и константине, о верою вас почитающих, молите Христа Бога, спастися душам нашым.

*Слава, и ныне, тропарь праздника.*

*На пренесение мощей святаго, тропарь, глас и~:*

Яко звезды многосветлыя от юности возсиявше, освятили есте сердца верных пренесением честных мощей ваших, во плоти яко ангелы на земли показастеся, пощением насаждени бысте яко древа, при водах воздержания, напоени струями слез ваших, и скверну омысте. сего ради явистеся приятелища божия духа: феодоре и давиде и константине, молите Христа Бога, спастися душам нашым.

*На утрени, на*
Бог Господь: *тропарь праздника дважды.*

*Слава, святаго: И ныне, праздника.*

*По а~-м стихословии седален, глас а~:*

Трисияннаго света зарю в души стяжав, отче, преподобне феодоре, в подвизе твоем постом и молитвами, и бдении присно душу твою просвещая. тем приял еси дерзновение, избавляти ны от бед и зол безчисленных, молитвами твоими, преблаженне отче.

*Дважды.*

*Слава, и ныне, праздника.*
(с. 376)

*По в~-м стихословии седален, глас и~:*

Твердостию разума украшая себе, и плотския тяготы отверг, гордыню попрал еси, и был еси обителище избранно пресвятаго духа: неуклонным разумом простираяся ко Христу Богу, многокозненнаго стрелы притупил еси, и лук врага, сокрушил еси, преблаженне феодоре. моли Христа Бога, грехов оставление даровати чтущым любовию святую память твою.

*Дважды.*

*Слава, и ныне, праздника.*

*По полиелеи седален, глас а~:*

Житейское море воздержанием без труда преплывше, и в пристанище мысленное безстрастия пристали есте: сосуди воздержанием богатства некрадома благочестия явистеся, блаженнии, феодоре и давиде и константине, безстрастием житие ваше просветивше, требующыя милости обогащаете, Христа Бога моляще, даровати нам велию милость.

*Дважды.*

*Слава, и ныне, праздника.*

*Степенна, а~-й антифон д~-го гласа. Прокимен:*
Честна пред Господем смерть преподобных его. *Стих:*
Что воздам Господеви о всех, яже воздаде ми; Всякое дыхание: *Евангелие матфеа, зачало м~г.*

*По н~-м псалме стихира, глас и~:*

Преподобнии отцы святии, феодоре и давиде, с константином славным, поучившеся день и нощь в законе господни, достойни бысте древа животнаго сады быти, и плод ваш добродетельными венцы цветет. дерзновение имуще к трудоположнику Христу Богу, просите нам очищения и велия милости.

*Канон праздника на з~: и святых на и~.*

*Канон святых.*

*Глас и~. Песнь а~. Ирмос:*

Воду прошед яко сушу, и египетскаго зла избежав, Исраильтянин вопияше: избавителю и Богу нашему поим. (с. 377)

Мрак греховный отжени, светодавче Христе, свыше просвети окаянную мою душу, молитвами преподобнаго феодора.

Просвещением трисолнечнаго божества озарившеся, мудрии, феодоре и давиде, и константине, светила явистеся, и просвещаете светоносную вашу память верно чтущыя.

Светом благодати озаряеми, преподобнии феодоре и давиде и константине славнии, верно память вашу торжествующыя просветите, и от тмы греховныя молитвами вашими избавите.

*Богородичен:*

Плотию рождши безплотнаго, богородительнице пречистая, телесныя нашя и душевныя скверны омый, окроплением божественныя твоея молитвы.

*Другий канон. Глас д~. Ирмос:*

Отверзу уста моя, и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

Вси вы творцу возложисте себе, и все душевное желание излиясте к нему: сего ради духовную благодать восприясте, светом ея озаряеми, преподобне феодоре и давиде, с константином славным.

Измлада Христа возлюбил еси, всеблаженне феодоре, новоявленне чудотворче, и пречистую его матерь: и ныне просвещаеши чудесы яко молния всю вселенную.

Ныне, преблаженне феодоре, душа твоя почивает на небеси со Христом во царствии небеснем: зде же честныя твоя мощи дают исцеления приходящым с верою.

*Богородичен:*

Радуйся, пречистая Богородице, ангелов удивление, пророков проповедь, и апостолов немолчная уста, молися сыну (с. 378) твоему и Богу нашему, да сохранит град и место сие преподобных молением.

*Катавасиа праздника:*
Крест начертав:

*Песнь г~. Ирмос:*

Небеснаго круга верхотворче, Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

Непрестанныя молитвы присно приносяще к Богу, блаженне феодоре и давиде с константином, за весь мир, и трисветлою зарею озарившеся, просвещаете яко молния вселенную.

Предстояще Господу со безплотными силами, неизреченною славою блистающе, преблаженне феодоре и давиде и константине, за ны молитеся, творящыя честную и преславную память вашу.

Напоивше душы слезными потоки, содеясте их, преподобнии, плодоносны добродетельми, всякая износяще чудеса, на показание, преславнии.

*Богородичен:*

Нива духовная, якоже из бразды клас изнесла еси, всю тварь питающаго всячески, приснодево.

*Ин. Ирмос:*

Твоя песнословцы, Богородице, живый и независтный источниче, лик себе совокупльшыя духовно утверди, в божественней твоей славе, венцев славы сподоби.

Яко светозарное солнце явистеся триипостаснаго божества, феодоре блаженне, с давидом богомудрым, и константином преславным, омраченных душы просвещающе молитвами вашими.

Измлада возраст восприял еси во граде смоленске, по Христову велению на успение твое пришел еси в (с. 379) славный град ярославль, и сияеши яко солнце блистанием добродетелей, преподобне феодоре.

Креста господня силою укрепився, блаженне феодоре, и пощением и молитвами вооружився, стремления демонская на земли победил еси божиею силою.

*Богородичен:*

Радуйся, владычце Дево, церквей красота, верных держава и похвала: непрестанно молися Христу Богу, да сохранит град сей и люди молитвами твоими.

*Седален, глас а~:*

Житейское море воздержание без труда преплывше, и в пристанище мысленное безстрастия пристали есте, сосуди воздержанием богатства некрадома благочестия явистеся, блаженнии, феодоре и давиде и константине, безстрастием житие ваше просветивше, и требующыя милости обогащаете, Христа Бога моляще даровати нам велию милость.

*Дважды.*

*Слава, и ныне, праздника.*

*Песнь д~. Ирмос:*

Ты моя крепость, Господи, ты моя и сила, ты мой Бог, ты мое радование, не оставль недра отча, и нашу нищету посетив. тем с пророком аввакумом зову ти: силе твоей слава, человеколюбче.

Ты на земли другий ангел нареклся еси чистотою, отче преподобне феодоре, полки вся демонския и ереси попаляя духовною благодатию. тем сошедшеся в память вашу, прославляем Cпаса и Бога нашего.

Яко Христово смирение возлюбивше, возвысистеся безстрастием, смиривше демонскую гордыню, возсиявше яко солнце от востока, чудес лучами просвещаете всю подсолнечную. (с. 380)

Кадило благовония всевидцу, преподобнии, феодоре и давиде с константином богомудрым, вашя молитвы принесосте, яже обоня и прият, и в постнем купно празднице устрояет.

*Богородичен:*

Без семене зачала еси во чреве творца и Господа, без порока явльшися Мати божия, весь мир крилами твоими покрываеши, непорочная госпоже пречистая, пречистыя твоя руки возносящи к нему, избави ны от будущаго гнева.

*Ин. Ирмос:*

Седяй в славе, на престоле божества, во облаце легце, прииде Иисус пребожественный, нетленною дланию, и спасе зовущыя: слава, Христе, силе твоей.

На земли степень имел еси, всеблаженне феодоре, но твоими молитвами и горнее царство восприял еси, преподобне, и ныне на небеси со Христом царствуеши.

Исцеление содевает божественный храм ваш, феодоре и давиде и константине, отгоните недуги от человеков, и укрепляете мудрования их, восхвалити труды вашя, всечестнии.

Со врагом древле бравшеся воздержанием, крепости постависте победу, преподобнии, феодоре и давиде с константином славным, мужески низложивше демонская ополчения.

*Богородичен:*

Христа нам родила еси, пречистая владычце, богорадованная Дево, спаси град и люди к тебе уповающыя, Богородице всенепорочная.

*Песнь е~. Ирмос:*

Просвети нас повелении твоими, Господи, и мышцею твоею высокою, твой мир подаждь нам, человеколюбче.

Просвети твое житие всю вселенную, преподобне отче феодоре, правоверными словесы сияющее, яко солнце, триличнаго божества зарею просвещаемь. (с. 381)

Церкве ты был еси проповедник, святе, всяку ересь и лесть демонскую разоряя: темже со ангелы ныне ликуеши.

Единой любви Христове вы приложивше душы своя, феодоре и давиде с константином славным, и исполнителие божиих заповедей бывше, многих чудес приясте благодать всехвальнии.

Незлобиви и кротцы, вся злобы вражия погубльше, и милостиви до конца явльшеся, блаженнии, от единаго милостиваго благодать приясте истинную и спасительную.

*Богородичен:*

Воспойте вся земля, пойте же возсиявшему из чрева боголепно неискусобрачныя, и сию верным показавшему тверду надежду и похвалу.

*Ин. Ирмос:*

ужасошася всяческая о божественней славе твоей: ты бо неискусобрачная Дево, имела еси во утробе над всеми Бога, и родила еси безлетнаго сына, всем воспевающым тя мир подавающая.

Законно молитвами и постом, всегда претерпевасте, в безстрастие одеявшеся, плотский разум смиривше крепостию божественнаго духа.

*От*
юности возжадал еси образа монашескаго, и от Христа восприят венец неувядный, и ризу нетленную, и ныне, блаженне феодоре, со ангелы радуется дух твой.

Гроб честнаго твоего телесе, показал еси верным людем, душ освящение, и телес исцеление, и страстей избавление, от твоих мощей цельбы почерпающым.

*Богородичен:*

Всесветлым украшена светом, богорадованная Мати: ты бо породила еси честнейшая всех Христа Бога нашего. егоже моли, да избавит ны от всяких напастей. (с. 382)

*Песнь з~. Ирмос:*

Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

Верою и любовию прилепився владыце вышних сил, премудре феодоре, возсияв на земли яко солнце, мглу идольскую всюду потребляя, верныя же просвещая молитвами твоими.

Молитвами предваряя к Богу, и тому предстоя со ангелы, за весь мир молися, брань неприязненную всю потребити, и победу известну дати на сопостаты воинству нашему.

Благими нравы украсився, Христу прилепился еси от юности, и плотския страсти уморив воздержанием, и к жизни, преподобне феодоре, преставился еси.

Глаголов законных исполнитель божиих был еси, исполнился еси, отче премудре давиде, божественных даров, и чудес лучы всем испустил еси.

*Богородичен:*

Души моея страсти исцели, безстрастия бывшая источник, и просветившая лики преподобных отцев рождеством своим.

*Ин. Ирмос:*

Божественное сие и всечестное совершающе празднество, богомудрии, Богоматере, приидите руками восплещим, от нея рождшагося Бога славим.

Моля прилежно Господа, недвижущагося отрока цела сотворяеши, и безгласна прежде, божиим промыслом, многоглаголива показал еси, отче наш чудотворче феодоре, монашествующих светильниче пресветлый.

удивися, блаженне, чудесем твоим весь мир, премудре давиде, и восприял еси от Христа венец небесный: (с. 383) егоже сподоби и нам получити твоими молитвами, всечестне.

Лук сильных сокрушил еси, и брань всяку неприязнену истребил еси, всеблаженне феодоре, действом яко вещанием испустил еси чудеса во всю вселенную.

Всеблаженне феодоре, угодниче Христов, на небесех предстоиши Христу, моляся, зде же честныя мощи твоя болящих исцеляют, и от грех из\ъимают.

*Богородичен:*

Изсушила еси сады безбожных человеков, всенепорочная Дево, твоим прозябением, прозябшую во мне злобу искорени, богоневестная.

*Кондак, глас и~:*

Явистеся, светильницы всесветлии, во плоти яко ангели, и яко жизни древеса райская, пощением, бдением, и верою возращаеми, процвели есте, молитвами вашими небесныя благодати приемше, врачеве крепцы явльшеся, исцеляете недугующих душы, с верою прибегающих к раце мощей ваших, чудотворцы славнии, феодоре, давиде и константине: молите Христа Бога, грехов оставление даровати верою и любовию чтущым память вашу.

*Икос:*

Свыше звание приемше преславно, безсмертную жизнь наследовасте: с плотию бо на земли безплотных житие прошедше, бысте страстей неприятни. темже восхваляем вы, отцы преподобнии, сицевая глаголюще: радуйтеся, светлая светила, и православных слава. радуйтеся, целомудрия столпи необоримии. радуйтеся, премудраго разума явление. радуйтеся, правды рачителие известнии. радуйтеся, яко постническими подвиги умертвивше плотских деяний стремления. радуйтеся, умы (с. 384) наслаждающеся небесных неизреченных. радуйтеся, всю тварь благочестно удивляюще чудесы, имиже посрамишася демони. радуйтеся, оруженосцы духовнии, имиже всяка страсть умертвися. радуйтеся, источницы жизненоточных вод. радуйтеся, помощницы верно восхваляющым вас. радуйтеся, чудотворцы достохвальнии, феодоре и давиде и константине, радуйтеся, помощницы верою и любовию чтущым память вашу.

*Песнь з~. Ирмос:*

*От*
иудеи дошедше, отроцы в вавилоне иногда, верою троическою пламень пещный попраша, поюще: отцев Боже, благословен еси.

Прилежныя твоя подвиги и труды почитающе, и сладость учения твоего, преподобне отче феодоре, имиже просвети ны, и научи воспевати триипостасное божество: отцев наших Боже благословен еси.

оружием ваших молитв, феодоре и давиде с константином славным, победисте демоны, и с небесе благодать приясте исцеляти болезни, и прогонити духи лукавыя от взывающих: благословен Бог отец наших.

Постом и молитвою и бдением, преподобне феодоре просветився, вшел еси на высоту добродетелей, и научил еси житием твоим весь мир верно воспевати: отцев наших Боже, благословен еси.

*Богородичен:*

оружие, чистая, хранящее прежде врата едемская, плещи, Дево, всем дает, низложившым постнически борителя врага, присно взывающым: отцев наших Боже, благословен еси.

*Ин. Ирмос:*

Не послужиша твари, богомудрии, паче создавшаго, но (с. 385) огненное прещение мужески поправше, радовахуся поюще: препетый отцев Господь и Бог благословен еси.

Блаженно житие твое, и кончина безсмертна, преподобне феодоре: сего ради тя Христос свыше украси венцем, и просвещаеши весь мир чудесы, всечудне.

Явился еси ныне града ярославля, давиде богоблаженне, столп неколеблен, и стена нерушима, великое прибежище притекающым, и приемлющым исцелений благодать неоскудную.

Хотением от мирских сладостей отлучающеся, странно человеком явльшемуся плотию присвоившеся, и будущая нетленная стяжасте, святии, поюще: благословен Бог отцев наших.

*Богородичен:*

Безсеменно заченши творца всех Христа Бога, неизреченно родила еси, егоже моли дерзновение имущи к нему, да спасет ны вопиющыя: благословен Бог отцев наших.

*Песнь и~. Ирмос:*

Седмерицею пещь халдейский мучитель, богочестивым неистовно разжже, силою же лучшею, спасены сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Слез ваших капли погасиша соблазны греховныя, реку же чудес показасте всем нам, всякия страсти потопляющую притекающих к вам, преславнии отцы святии, феодоре и давиде с константином славным.

Веру и надежду неразориму, и любовь истинную имели есте отцы, и милостивное прилежание, терпение благо, и поучение словес духовных, смиренномудрие, и совершенное беззлобие.

Подвизавшеся добре, победисте вражия вся действа, и но конце жития венчастеся, мудрии, ко всем (с. 386) преподобным причетшеся. с нимиже чтим вы, превозносяще Христа во веки.

*Богородичен:*

Мати божия чистая, страстей моих узы греховныя, и молвы и недуги отжени: имаши бо к нему дерзновение и область, помиловати ны, госпоже милосердая, Cпаса порождши плотию, егоже непрестанно моли спастися нам.

*Ин. Ирмос:*

отроки благочестивыя в пещи рождество Богородичо спасло есть: тогда убо образуемое, ныне же действуемое, вселенную всю воздвизает пети тебе: Господа пойте дела, и превозносите его во вся веки.

Ликуют на небесех чини ангельстии, всеблаженне феодоре, и верных собори на земли, твою память похваляюще, вопиют: Господа воспевайте дела, и превозносите его во веки.

Помолися Христу Богу, преблаженне феодоре, о приходящих к тебе с верою, и хотящих от тебе почерпсти исцеления неоскудную благодать, поющих: Господа воспевайте дела, и превозносите его во веки.

Со безтелесными силами, преподобнии отцы, Христу предстоите, молитвами вашими святии, душевныя нашя болезни исцелите, и от безчисленных зол избавите нас вопиющих: Господа воспевайте дела, и превозносите его во веки.

*Богородичен:*

Из пречистаго твоего чрева, Богомати, небеснаго дождя капля нам укане, на омовение скверн, на здравие телес, на прогнание лукаваго. темже тя блажим, чистая, во веки.

*Песнь ф~. Ирмос:*

ужасеся о сем небо, и земли удивишася концы, яко Бог явися человеком плотски, и чрево твое бысть (с. 387) пространнейшее небес: тем тя, Богородицу ангелов и человек, чиноначалия величают.

Естество тленное пременивше, в вечныя обители взыдосте, блаженнии, житием чистым последовавше владыце Богу. темже чествующе успение ваше, святии, непрестанно Христа величаем.

Се отверзеся вам, отцы, небесное царство, скончавшым доброе течение, и видите, яже видят ангелы, воздаяние трудов подает вам почести Бог. темже ублажаем вы.

Выспрь к Богу мысль имуще, преподобнии, земная остависте, труда ради воздержанием за неослабное облегчаеми, и со ангелы ныне водворяетеся, Христа величающе.

*Богородичен:*

Пощади мя, Господи, пощади егда хощеши судити ми, не осуди мене во огнь, ниже яростию твоею обличи мя, молит тя Дева рождшая тя, Христе, и ангелов собори, и преподобных составы.

*Ин. Ирмос:*

Всяк земнородный да взыграется, духом просвещаемь, да торжествует же безплотных умов естество, почитающее священное торжество Богоматере, и да вопиет: радуйся, всеблаженная Богородице, чистая приснодево.

удивися во всем мире, феодоре, твоя память, чудесы сияющи якоже солнце, и злыя болезни исцеляющи всех. темже нашя страсти разжени, молимся тебе, прося нам отпущения, чудотворче Христов, и просвети ны твоими молитвами, да тя вси величаем.

Да входят ныне во святый храм, честным твоим мощем, преподобне феодоре, благочестия держатели, и всяк возраст припадающе, просят от тебе почерпсти исцеления, здравия и спасения, Христа величающе. (с. 388)

И ныне молитеся ко Христу Богу, всечуднии, феодоре и давиде и константине, да ваши честныя мощи всегда подают слепым прозрение, и хромым хождение, больным исцеление, и всем здравие и спасение, да вас вси величаем.

*Богородичен:*

Пресвятая Дево Богородице марие, со ангелы и архангелы и со всеми небесными силами, и со пророки, и апостолы, и с лики преподобных отцев, и священных мученик, и со блаженным феодором, молися сыну твоему Христу Богу нашему, да избавит ны от всех бед, тя величающыя.

*Светилен:*

Якоже солнце блистая, зарю испущаеши чудес, просвещая всех сердца, твою славную память творящих верно, преблаженне феодоре, и спасаеши от бед и будущаго гнева.

*Дважды.*

*Слава, и ныне, праздника.*

*На хвалитех стихиры, глас и~:*

Преподобне отче, досточудне феодоре, обретши душу твою от скверны всякия чисту, духа благодать всесвятаго в тя вселися, яко незаходимый свет: егоже действом духи лукавыя отгониши всегда, и исцеляеши недуги и болезни приходящих к тебе простым сердцем, и совершающих твою память святую, и кланяющихся мощем твоим, и вопиющих: богоносе Христов угодниче, моли спастися нам.

*Дважды.*

Чувства вся плоти обуздав, и наказан законом быв, мудре, божественнаго знания, оттуду прославился еси славою, и от славы, славне, в славу прешел еси: и яко источник, духа святаго силою, чудеса дивна содеял еси, преподобне отче феодоре, деяния дар равноапостолен приим от вышняго промысла, и щитом истинным ограждся, силою креста укрепився, полки (с. 389) противных побеждая, и человеки ясно научи, просвещая чудесы многими, феодоре блаженне, моли спастися нам.

Вся чтущыя верою память твою светло, сподоби твоими молитвами, лютых напастей и страстных бурь всех гонзнути присно, и грехов прощение прияти, и доити милости и радости неизреченныя, преблаженне феодоре, моли спастися нам.

*Слава, глас тойже:*

Приидите вси вернии, согласно воспоим преблаженнаго феодора, благочестия светлость, воздержания правило, терпения столп, чистоты сокровище, смирения реку обильную, нищих утешение, странных странноприимника, истинныя любве Христовы делателя истинно искренняго, и сему убо жив предстоит, человеков заступник и спаситель показася, болезней и страстей неисцельных, и всяких напастей исцелитель, и молит спастися нам.

*И ныне, праздника, глас тойже:*

Егоже древле моисей:

*На литургии: Блаженна праздника, песнь з~-я, на д~: и святых песнь г~-я, на д~. Прокимен, глас з~:*
Честна пред Господем смерть преподобных его. *Стих:*
Что воздам Господеви о всех, яже воздаде ми; *Апостол, к галатом, зачало сг~и. Аллилуиа, глас з~:*
Блажен муж бояйся Господа: *Стих:*
Сильно на земли будет семя его. *Евангелие матфеа, зачало и~. Причастен:*
В память вечную будет праведник:

