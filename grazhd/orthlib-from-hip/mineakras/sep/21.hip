<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 424)

*Месяца тогоже в к~а-й день.*

*Святаго апостола кодрата, иже в магнисии.*

Служба его поется в к~в-й день сего месяца, вкупе со священномучеником фокою.

*В тойже день память иже во святых отца нашего димитриа, митрополита ростовскаго.*

Служба его писана в приложении.

*В сей же день отдается праздник честнаго креста.*

Вечер, обычная кафисма. На Господи, воззвах: стихиры праздника на з~, поемыя на самый праздник. Слава, и ныне, праздника. [Зри] Аще суббота, Слава, праздника: И ныне, догматик настоящаго гласа. На стиховне стихиры праздника: Слава, и ныне, праздника. По трисвятом тропарь праздника. Ектениа, и отпуст. На повечерии по трисвятом кондак праздника. Полунощницу же поем по обычаю с тропари дневными.

*На утрени:*
На Бог Господь тропарь праздника, трижды. По кафисмах, седальны праздника. Канон праздника на в~и. Ирмосы по дважды, последи ирмос тойже, оба лика вкупе. По г~-й песни седален дважды. По з~-й песни кондак и икос праздника. На ф~-й песни Честнейшую не поем, но поем припевы праздника: перваго канона со ирмосом на и~: втораго канона со ирмосом на з~: ирмосы обою канонов девятыя песни по дважды. Таже на сходе поем с припевом ирмос. Таин еси, Богородице, рай: И потом припев, и ирмос: Снедию древа: и поклон. Светилен праздника, дважды. На хвалитех стихиры на д~: Слава, и ныне, праздника. Славословие великое. (с. 425) По трисвятом тропарь праздника. Таже ектении, и отпуст. На часех тропарь и кондак праздника.

*На литургии:*
Блаженна от канона песнь ф~-я, на и~. По входе тропарь праздника. Слава, и ныне, кондак праздника. Прокимен, аллилуиа, и причастен праздника. Апостол, и евангелие дне. По отпущении литургии исходит иерей с кадилом и диакон со свещею, и кадит честный крест: и тако взимает иерей честный крест с блюдом, на главу, и вносит его во святый олтарь царскими дверьми: пред\ъидущу же пред ним диакону со свещею, и кадит честный крест. Таже полагает иерей честный крест на святый престол и кадит его крестообразно. И тако отдается праздник честнаго креста.

*<М\р>*
*Подобает ведати: аще случится отдание воздвижения честнаго креста в неделю:*

В субботу на малей вечерни, стихиры воскресны. На стиховне стихира воскресна, и праздника стиховна с припевы своими великия вечерни: Слава, и ныне, праздника. Тропарь воскресн: Слава, и ныне, праздника. *На велицей вечерни:*
по обычной кафисме, на Господи, воззвах: стихиры воскресны г~: и @восточенъ@{@Анатолиевъ@} а~: и праздника з~, поемыя на самый праздник. Слава, праздника: И ныне, Богородичен а~-й гласа. На литии стихиры, и Слава, и ныне, праздника. На стиховне стихиры воскресны: Слава, и ныне, праздника. На благословении хлебов тропарь: Богородице Дево: дважды: и праздника единожды. И чтение в посланиих апостольских.

*На утрени:*
На Бог Господь: тропарь воскресн дважды: Слава, и ныне, праздника. По кафисмах седальны воскресны, с богородичны их. И чтение в толковом евангелии, неделя по воздвижении: и непорочны: и впакои гласа: и чтение неделя ряд. Степенна: и прокимен гласа: и Всякое дыхание: евангелие воскресно. Воскресние Христово: псалом н~. Стихира воскресна: и прочее по обычаю. (с. 426) Канон воскресн со ирмосом на д~: и Богородицы на два, и праздника на и~. Катавасиа праздника. По г~-й песни, кондак и икос праздника, и седален дважды: и чтение праздника: По з~-й песни, кондак воскресн, и икос: и пролог. На ф~-й песни поем Честнейшую. Светилен воскресн: Слава, и ныне, праздника: На хвалитех стихиры воскресны д~: и праздника на д~, со Славным, с припевы праздника. Слава, стихира евангельская: И ныне, Преблагословенна еси: Славословие великое. По Трисвятом тропарь воскресн, и ектении, и оглашение студитово. Исхождение обычное в притвор. И час а~-й: и конечный отпуст. На часех тропарь воскресн: Слава, праздника: И ныне, Богородичен часов. По отче наш: кондак праздника, и воскресн глаголем пременяюще.

*На литургии:*
Блаженна гласа, на з~: и праздника, песнь ф~-я, на д~. По входе, тропарь воскресн и праздника. Слава, кондак воскресн: И ныне, праздника. Прокимен дне, и праздника. Апостол и евангелие, недели по воздвижении, и дне. Аллилуиа, и причастен праздника, и дне.

[Зри] Служба святаго апостола поется в к~в-й день.

*Ведомо же буди:*
яко по отдании праздника честнаго креста, от к~а-го дне септемвриа месяца, начинаем стихословити на утрени по г~ кафисмы, творим же и чтения д~, кроме пролога. На вечерни стихологисуем кафисму и~и: Ко Господу внегда скорбети ми: Аще ли будет великий святый имеяй полиелей, стихословим на утрени, в~ кафисмы: а на вечерни рядовую третию.

Сие убо вестно да будет, яко от недели начало вземлет псалтирь: сие же от понедельника сотворяется, три кафисмы по вся дни, до к~-го дне декемвриа месяца: в неделях же на утрени стихословим по в~ кафисмы, прилагаем же и полиелей по вся недели, до к~-го декемвриа. *От*
к~-го же декемвриа не поется полиелей, до д~и-го ианнуариа, дондеже отдается (с. 427) праздник богоявления, кроме великаго святаго имущаго полиелей. А от д~и-го ианнуариа, поем полиелей по вся недели, даже до недели сыропустныя.

[Зри] Катавасиа от днесь поется: Отверзу уста моя: до к~а ноемвриа.

