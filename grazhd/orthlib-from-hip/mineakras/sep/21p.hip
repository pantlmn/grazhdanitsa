<::лат>    OCR:

<::рус>    Библиотека святоотеческой литературы

<::лат>    http://orthlиb.rу

<::слав>

(с. 731)

*Месяца тогоже в к~а-й день.*

*Служба иже во святых отцу нашему димитрию, митрополиту ростовскому, чудотворцу.*

*На малей вечерни,*

*на*
Господи воззвах, *стихиры святаго, глас а~.*

*Подобен:*
Небесных чинов:

Вмале был еси верен, димитрие, над\ многими тя постави Господь, и вшел еси в радость Господа твоего, идеже предстоя ему, молишися о душах наших. (с. 732)

отрочество твое на учение, юность на подвиги монашеския, мужеский же возраст на пользу всем освятил еси, ихже ради тя ныне во святых почитаем.

*Слава, глас тойже:*

Якоже мир и вся красная мира, тако и начальство над\ братиею оставивый, вселился еси в киев паки близ\ пещер, отонудуже бисер житий святых труды твоими ископал еси нам.

*И ныне, праздника, глас з~. Самогласен:*

Днесь сад животный от земных незаходимых недр происходит, на нем прегвожденнаго Христа извествует воскресние: и воздвизаемый руками священническими, того на небеса возвещает возношение: имже наше смешение, от еже на землю падения, на небесех жительствует. темже благодарственне возопиим: Господи, вознесыйся на нем, и тем совознес нас, небесныя твоея радости сподоби, яко человеколюбец.

*На стиховне стихиры святаго, глас и~:*

Приидите, российския церкве сынове, ублажим учителя нашего, иже в жизни своей нас наставляя, по смерти же назирая, печется яко пастырь добрый о душах наших.

*Стих:*
уста моя возглаголют премудрость, и поучение сердца моего разум.

Богодухновенный орган всесвятаго духа, обличитель суемудренных расколов, великий святитель димитрий, источаяй струю благодати божия от многоцелебных (с. 733) мощей своих, ходатайствует непрестанно, и молится Богу о душах наших.

*Стих:*
Праведник яко финикс процветет, яко кедр, иже в ливане, умножится.

Слушая гласа господня, призывающаго тя к себе, готов был еси, димитрие, ко исходу твоему от сея жизни: в вечер и в полунощи, в петлоглашение же и утро не воздремал еси, ожидая к себе Господа, дондеже сретив вшел еси к нему в радость вечную: идеже предстоя ему молишися, да подаст и нам жизнь святу и кончину Христианскую.

*Слава, святаго, глас в~:*

Радуйся, димитрие, святителей похвало, священников славо, правило монахов, церкве утверждение.

*И ныне, праздника, глас з~:*

Днесь древо явися, днесь род еврейский погибе, днесь верными цари вера является, и адам древа ради испаде, и паки древом демони вострепеташа. всесильне Господи, слава тебе.

*По Ныне отпущаеши: тропарь святаго, глас и~:*

Православия ревнителю, и раскола искоренителю, российский целебниче, и новый к Богу молитвенниче, списаньми твоими буих уцеломудрил еси. цевнице духовная, димитрие блаженне, моли Христа Бога спастися душам нашым.

*Слава, и ныне, праздника:*
Спаси, Господи, люди твоя:

*На велицей вечерни,*

*стихословимъ*
Блажен муж: *а~-й антифон. *
(с. 734)

*На Господи воззвах, стихиры праздника, глас з~.*

*Подобен:*
Всю отложивше:

Крест воздвизаемь, на нем вознесеннаго страсть пречистую, пети повелевает твари всей: на том бо убив нас убившаго, умерщвленныя оживил есть, и удобри и на небесех жити сподоби яко милосерд, премножеством благости. тем радующеся, вознесем имя его, и того возвеличим крайнее снизхождение.

Моисей пред\ъобрази тя, руки простер на высоту, и побеждаше амалика мучителя, кресте честный, верных похвало, страдальцев утверждение, апостолов удобрение, праведных поборниче, всех преподобных спасителю. тем тя воздвизаема зрящи тварь веселится, и торжествует славящи Христа, тобою разстоящая собравшаго, крайнею благостию.

Кресте пречестный егоже обстоят чини ангельстии веселящеся, днесь воздвизаемь, божественным мановением возносиши вся, окрадением снеди отгнанныя и в смерть поползшыяся. темже тя сердцы и устнами вернии лобызающе, священие почерпаем, возносите, вопиюще, Христа преблагаго Бога, и того покланяйтеся божественному подножию.

*И святаго, глас тойже:*

Потщался еси на земли, святе димитрие, хуждшее покорити лучшему и плоть поработити духу: тем и жезл архипастырский восприял еси, имже благопокоривыя добре упасл еси, непокоривыя же (с. 735) далече прогнал еси. и ныне на небесех священнолепно предстоиши, со ангелы ликовствуя.

В житии твоем, святителю димитрие, чресла любовию препоясал еси, и нозе обув во упование Христово, светильник веры украсил еси елеем дел благих: тем с мудрыми вшел еси в небесный чертог, идеже предстоя владыце Христу, молися, да пришедшу полунощному воплю, изыдем в сретение ему и мы готови.

*Глас и~.*

*Подобен: О*
преславнаго чудесе!

украсив твою душу добродетельми, и прешед поприще временныя жизни во страсе божии, обрел еси благодать пред\ богом, святе димитрие: и ныне предстояй престолу Господа славы, моли спастися душам нашым.

Пастырю добрый, усердный подражателю пастыреначальника сына божия, услыши нас грешных, призывающих в помощь твое немолчное ходатайство, и моли о нас всемилостиваго Бога, да избегнем всяких зол и напастей, и да улучим вечное блаженство, во еже купно с тобою, святителю димитрие, славити и воспевати святую Троицу.

*Слава, глас тойже:*

Похвалами ублажим святителя димитриа, иерарха великаго, златоуста российскаго, иже соделався сосуд избран всесвятаго духа, причтен явися лику другов божиих, и молится даровати мир и благоденствие (с. 736) народу нашему, на враги победу и одоление, державе нашей благотишие и мирови велию милость.

*И ныне, праздника, глас в~:*

Приидите, вси языцы, благословенному древу поклонимся, имже бысть вечная правда: праотца бо адама прельстивый древом, крестом прельщается, и падает низвержен падением странным, мучительством одержавый царское здание: кровию божиею яд змиев отмывается, и клятва разрушися осуждения праведнаго, неправедным судом праведнику осуждену бывшу: древом бо подобаше древо исцелити, и страстию безстрастнаго, яже на древе разрешити страсти осужденнаго. но слава, Христе царю, еже о нас твоему мудрому смотрению, имже спасл еси всех, яко благ и человеколюбец.

*Вход. Прокимен дне, и чтения три.*

*Притчей чтение.*

[Главы и~, г~, и~] Память праведнаго с похвалами, и благословение господне на главе его. Блажен человек, иже обрете премудрость, и смертен, иже уведе разум. Лучше бо сию куповати, нежели злата и сребра сокровища. Честнейшая же есть камений многоценных: все же честное недостойно ея есть. Долгота бо дней и лета живота в деснице ея, в шуйце же ея богатство и слава: от уст ея исходит правда, закон же и милость на языце носит. Послушайте убо мене, о чада, честная бо реку: и блажен человек, иже пути моя сохранит: исходи бо мои (с. 737) исходи живота, и уготовляется хотение от Господа. Сего ради молю вас, и предлагаю мой глас сыновом человеческим: яко аз, премудрость, устроих совет, и разум и смысл аз призвах. Мой совет и утверждение, мой разум, моя же крепость. Аз мене любящыя люблю, ищущии же мене обрящут благодать. Разумейте убо незлобивии коварство, ненаказаннии же прилагайте сердца. Послушайте мене и паки, честная бо реку, и отверзу от устен правая: яко истине поучится гортань мой, мерзки же предо мною устны лживыя. С правдою вси глаголы уст моих: ничтоже в них стропотно, ниже развращенно. Вся права суть разумевающым, и проста обретающым разум. Научу бо вас истине, да будет о Господе надежда ваша, и исполнитеся духа.

*Премудрости соломоновы чтение.*

[Главы и~, а~и] уста праведнаго каплют премудрость: устне же мужей мудрых ведят благодать. уста мудрых поучатся премудрости, правда же избавляет их от смерти. Скончавшуся мужу праведну, не погибнет надежда. Сын бо праведен раждается в живот, и во благих своих плод правды об\ъимет. Свет праведным всегда, и от Господа обрящут благодать и славу. Язык мудрых добрая свесть, и в сердце их почиет мудрость. Любит Господь преподобная сердца, приятни же ему вси непорочнии в пути. Мудрость господня просвещает лице разумнаго: (с. 738) постигает бо желающыя ю, прежде даже разумети ю, и удобь узрится от любящих ю. утреневавый к ней, не утрудится: и бдяй ея ради, вскоре без\ печали будет. Яко достойных ея сама обходит ищущи, и во стезях ея является им благоприемне. Мудрости никогдаже одолеет злоба. Сих ради рачитель бых доброты ея: и возлюбих ю, и поисках от юности моея: и взысках невесту привести себе, яко всех Владыка возлюби ю. Таибница бо есть божия хитрости и обретательница дел его. Труды ея суть добродетели: целомудрию же и разуму та учит, правде и мужеству, ихже потребнее ничтоже есть в житии человеком. Аще же и многаго искусства желает кто, весть древняя и быти хотящая разсмотрит: свесть извития словес и разрешения гаданий: знамения и чудеса проразумеет, и сбытия времен и лет: и всем советник есть благ, яко безсмертие есть в ней, и благославие во общении словес ея. Сего ради беседовах ко Господу, и помолихся ему, и рех о всего сердца моего: Боже отцев и Господи милости, сотворивый вся словом твоим и мудростию твоею устроивый человека, да владеет бывшими от тебе тварьми и да управляет мир в преподобии и правде: даждь ми твоих престолов приседящую премудрость: и не отлучи мене от отрок твоих, яко аз раб твой и сын рабыни твоея. Посли ю с небес от святаго жилища твоего и от престола славы твоея, да сущи со мною научит мя, (с. 739) что благоугодно есть пред\ тобою: и наставит мя в разум, и сохранит мя во славе своей. Помышления бо смертных вся боязлива, и погрешительна умышления их.

*Премудрости соломоновы чтение.*

[Главы д~, з~, з~, в~] Похваляему праведнику, возвеселятся людие: безсмертие бо есть память его, яко от Господа познавается и от человек: и угодна Господеви душа его. Возлюбите убо, о мужие, мудрость, и поживете: восхощите ея, и наказани будете: начало бо ея любы и соблюдение закона. Почтите премудрость, да во веки царствуете. Возвещу вам и не скрыю от вас таин божиих: яко той мудрости наставник есть, и мудрых исправитель, и всякому смыслу и делу хитрец. И всем смыслом научит мудрость: есть бо в ней дух разумен и свят, и сияние света присносущнаго, и образ благости божия. Та други божия и пророки устрояет: благолепнейши же есть солнца и паче всякаго сотворения звезд: свету сосуждаема, обретается первейши. Та угождающыя ей от болезней избави, и настави на стези правыя: даде им разум имети свят, и сохрани я от ловящих, и подвиг крепок подаде им, да разумеют вси, яко сильнее всего есть благочестие: и никогдаже преможет злоба мудрости, ниже прейдет злыя обличая суд. Рекоша же в себе, помысливше неправедно: насильствуем праведному, и не пощадим преподобства его, ни усрамимся (с. 740) седин старости многолетны, будет бо нам крепость закон: и уловим праведнаго, яко неугоден нам есть, и противится делом нашым, и поносит нам отпадение закона, и обличает нам согрешения наказания нашего: возвещает нам разум имети божий, и отрока господня себе именует. Бысть нам на обличение помышлений наших, и тяжек нам есть, и видим, яко неподобно иным житие его, и изменены стези его. В поругание вменихомся ему: и удаляется от путей наших, яко от нечистот, и блажит последняя праведных. увидим убо, аще словеса его истинна суть: искусим, яже сбываются ему. Руганием и мукою истяжем его, да разумеем кротость его, и искусим беззлобство его: смертию без\ъобразною осудим его: будет бо посещение от словес его. Сия помыслиша, и прельстишася: ослепи бо я злоба их, и не разумеша таин божиих, и не разсудиша, яко ты еси Бог един, живота имеяй и смерти власть, и спасаяй во время скорби, и избавляяй от всякаго зла: щедр и милостив, и дая преподобным своим благодать, и своею мышцею гордым противляяся.

*На литии стихиры святаго, глас е~:*

Приидите, православных собори, воспоим святителя, учением к богоразумию нас наставльшаго, источника чудес предивнаго, церкве светильника пресветлаго, учителя ростову премудраго, и всей (с. 741) россии прекрасное удобрение: той бо избавляет нас от всяких злых искушений и бед, и молится о душах наших.

Христово стадо словесных овец, на злаце благочестия, добре упасл еси, иерарше. темже и по преставлении церковных твоих чад не оставляй, но посещай, и святей Троице со архиереи предстоя, моли спасти вся, честных твоих мощей обретение любовию почитающыя, димитрие прехвальне.

Знамении и чудесы тебе Господь прослави, святителю димитрие: прогониши бо духи, и врачуеши страсти, душы просвещаеши верных, приходящих ко святому твоему гробу, ангелов собеседниче, апостолов единонравне, архиереев сопрестольне, благоверия поборниче.

*Слава, глас з~:*

Град освятися, народи благословишася, церковь первородных духом ликовствует, во обретении честных мощей твоих, иерарше димитрие, и людие взывают: ты наше утверждение, и тобою хвалимся. моли спасти вся, любовию святых твоих мощей обретение присно славящыя.

*И ныне, праздника, глас д~:*

Честнаго креста, Христе, действо прообразив моисей, победи противнаго амалика в пустыни синайстей: егда бо простираше руце, креста образ творя, укрепляхуся людие: ныне же вещей сбытие в нас исполнися. днесь крест воздвизается, и демони бегают, днесь тварь вся от тли свободися: (с. 742) вся бо креста ради возсияша нам дарования. темже радующеся вси, припадаем тебе, глаголюще: яко возвеличишася дела твоя Господи, слава тебе.

*На стиховне стихиры праздника, глас е~. Самоподобны:*

Радуйся, живоносный кресте, благочестия непобедимая победо, дверь райская, верных утверждение, церкве ограждение, имже тля разорися и упразднися, и попрася смертная держава, и вознесохомся от земли к небесным: оружие непобедимое, бесов сопротивоборче, славо мученков, преподобных яко воистинну удобрение, пристанище спасения, даруяй миру велию милость.

*Стих:*
Возносите Господа Бога нашего, и покланяйтеся подножию ногу его, яко свято есть.

Радуйся, Господень кресте, имже разрешися от клятвы человечество, сущия радости знамение, прогоняяй враги во твоем воздвижении, всечестне: нам помощниче, крепость праведных, священников благолепие, воображаемый, и лютых избавляяй: жезле силы, имже пасемся, оружие мира, егоже со страхом обстоят ангели, Христа божественная славо, подающаго миру велию милость.

*Стих:*
Бог же царь наш прежде века, содела спасение посреде земли.

Радуйся, слепых наставниче, немощных врачу, воскресние всех умерших, воздвигнувый ны во тлю падшыя, кресте честный: имже разрушися клятва, и процвете нетление, и земнии обожихомся, и диавол (с. 743) всеконечно низвержеся. днесь воздвизаема тя видяще руками архиерейскими, возносим вознесеннаго посреде тебе, и тебе покланяемся, почерпающе богатно велию милость.

*Слава, святаго, глас д~:*

Возрадуемся, российстии собори, похвалу ростовскую ублажающе, чудотворца димитриа: сей бо много потрудися в списании душеполезных нам книг, имиже развращеннии от праваго благочестия путие ко истине направляются, православных же сердца в правоверии утверждаются. емуже и возопиим: о премудрый учителю, молися Христу, да твоим учением наставляеми, получим живот вечный.

*И ныне, праздника, глас и~:*

Егоже древле моисей прообразовав собою, амалика низложив победи, и Давид песнопевец подножию твоему, вопия, кланятися повелеваше: честному кресту твоему, Христе Боже, днесь грешнии кланяемся, устнами недостойными, тя изволившаго пригвоздитися на нем, воспевающе молимся: Господи, с разбойником царствия твоего сподоби нас.

*На благословении хлебов тропарь святаго, дважды. И праздника, единожды.*

*На утрени,*

*на*
Бог *Господь, тропарь праздника, дважды.*

*Слава, святаго: И ныне, праздника.*

*По а~-м стихословии седален праздника, глас з~:*
(с. 744)

Токмо водрузися древо, Христе, креста твоего, основания поколебашася смерти, Господи: егоже бо пожре желанием ад, отпусти трепетом. явил еси нам спасение твое, святый, и славословим тя, сыне божий, помилуй нас.

*Слава, и ныне, глас а~. Подобен:*
Камени запечатану:

Креста твоего древу покланяемся, человеколюбче, яко на нем пригвоздился еси, животе всех. рай отверзл еси, Cпасе, верою пришедшему ти разбойнику, и сладости сподобися исповедаяся тебе: помяни мя, Господи. приими якоже онаго и нас зовущих: согрешихом вси, благоутробием твоим не презри нас.

*По в~-м стихословии седален, глас з~:*

Днесь пророческое исполнися слово: се бо покланяемся на место, идеже стояша нозе твои, Господи, и древо спасения приемше, греховных страстей свободу получихом, молитвами Богородицы, едине человеколюбче.

*Слава, и ныне, глас и~.*

*Подобен:*
Повеленное тайно:

Проображаше таинственно древле иисус навин креста образ, егда руце простре крестовидно, Cпасе мой, и ста солнце, дондеже враги низложи противостоящыя тебе Богу. ныне бо зайде на кресте тя зря, и державу смертную разрушив, весь мир совоздвигл еси. (с. 745)

*По полиелеи седален святаго, глас з~:*

Яко финикс процвел еси нетлением от земли, и яко кедр, иже в ливане, умножился еси чудесы: превознеслся еси явлением, яко град верху стояй, и возсиял еси памятию твоею яко светильник из\ под\ спуда на свет. яже вся на тебе видяще сбытия, прославляем возвеличившаго тя тако во святых своих: ты же, яко имея дерзновение ко Христу Господу, молися, святоявленне димитрие, да спасет и просветит душы нашя.

*Слава:*

Просиял еси добродетельным житием твоим, святителю димитрие, украшаяся красотою нрава, воздержанием и милосердием, златословесными же твоими учении украшая Христову церковь: темже, приснопамятне, предстоя престолу вседержителя, моли Христа Бога, даровати грехов оставление празднующым любовию всечестную память твою.

*И ныне, праздника, глас и~.*

*Подобен:*
Повеленное тайно:

В раи мя прежде древо обнажи, о вкушении враг принося умерщвление: креста же древо, живота одеяние человеком нося, водрузися на земли, и мир весь исполнися всякия радости. егоже зряще возвышаема, Богу верою людие согласно возопиим: исполнь славы дом твой.

*Степенна, а~-й антифон д~-го гласа.*

*Прокимен, глас д~:*
уста моя возглаголют премудрость, и поучение сердца моего разум. (с. 746)

*Стих:*
услышите сия вси языцы, внушите вси живущии по вселенней.

*Всякое дыхание:*

*Евангелие от иоанна, зачало л~е, от полу.*

*По н~-м псалме, стихира святаго, глас з~:*

Благий раб и верный еси, умноживый талант врученный тебе от Владыки твоего: излияся бо благодать во устнах твоих, святителю димитрие, яко ученьми твоими церковь украсил еси, истину православия уяснил еси, пагубное же раскольническое мудрование посрамил еси: тем якоже в житии, тако по отшествии твоем потщися, да поне чудесы твоими уверяеми, суемудрствующии приидут в чувство, и прославят купно с нами триипостаснаго Бога.

*Канон праздника со ирмосом на з~, и святаго на з~.*

*Канон праздника, глас и~.*

*Песнь а~.*

*Ирмос:*
Крест начертав моисей, впрямо жезлом чермное пресече, Исраилю пешеходящу: тоже обратно фараоновым колесницам ударив совокупи, вопреки написав непобедимое оружие. тем Христу поим Богу нашему, яко прославися.

образ древле моисей пречистыя страсти в себе самом прообрази, священных среде стоя: крест же вообразив, простертыми победу дланьми воздвиже, державу погубив амалика всегубителя. тем Христу поим Богу нашему, яко прославися.

Возложи моисей на столпе врачевство, тлетвориваго избавление и ядовитаго угрызения: и (с. 747) древу, образом креста, по земли пресмыкающагося змия привяза, лукавный в сем обличив вред. тем Христу поим Богу нашему, яко прославися.

Показа небо креста победу благочестия держателю и царю богомудру, врагов в немже злосердных низложися свирепство, лесть же превратися, и вера распростреся земным концем божественная. тем Христу поим Богу нашему, яко прославися.

*Канон святаго, глас з~.*

*Песнь а~.*

*Ирмос:*
Яко по суху пешешествовав Исраиль, по бездне стопами, гонителя фараона видя потопляема, Богу победную песнь поим, вопияше.

Со ангельскими чиноначалии предстояй святей Троице, великий иерарше димитрие, моли о нас грешных, да получим грехов оставление.

Постничеством и воздержанием всяким поработивый тело духу, и телом соделавый нетление и цельбоносную силу бренному веществу твоему, научи и нас, отче святый, Богу, а не мамоне работати.

управляя паству, вверенную тебе от началопастыря Христа, и огоняя душевредных волков от Христовы ограды твоими богодухновенными учении, назирай и ныне, святителю димитрие, да не како суемудреннии расколы возмутят тишину церковную: но паче моли человеколюбца Бога, да вскоре вси едиными усты и единым сердцем восхвалим его благоутробие. (с. 748)

*Богородичен:*

Избранну и всечисту разумев тя сын божий, всенепорочная, сын твой бысть, сыны сотвори благодатию, Богородицу тя чтущыя.

*Катавасиа:*
Крест начертав:

*Песнь г~.*

*Ирмос:*
Жезл во образ тайны приемлется, прозябением бо предразсуждает священника: неплодящей же прежде церкви, ныне процвете древо креста, в державу и утверждение.

Яко испусти ударяемь воду краесекомый непокоривым людем и жестосердым, богозванныя проявляше церкве таинство, еяже крест держава и утверждение.

Ребром пречистым, копием прободенным, вода с кровию истече, обновляющая завет и омывательная греха: верных бо крест похвала, держава и утверждение.

*Ин.*

*Ирмос:*
Несть свят, якоже ты, Господи Боже мой, вознесый рог верных твоих, блаже, и утвердивый нас на камени исповедания твоего.

утвердився на камени веры Христовы, тверд пребыл еси во исповедании православия, и злочествующих непрестанно обличал еси.

Обличая, моля, советуя, не преставал еси призывати заблуждших овец от Христова стада, аще и не вси послушаша гласа твоего. (с. 749)

Сынов церкве, непоколебимо пребывших во об\ъятиих ея, ободрял еси. и мы, со сладостию внемлюще учению твоему, вопием: несть свят паче Бога нашего.

*Богородичен:*

Избавляющаго человеки преслушания, и кровию своею омывшаго первородный грех адамов, чистая и всенепорочная, родила еси.

*Кондак праздника, глас д~.*

*Подобен:*

Вознесыйся на крест волею, тезоименитому твоему новому жительству щедроты твоя даруй, Христе Боже: возвесели силою твоею верныя люди твоя, победы дая нам на сопостаты, пособие имущым твое, оружие мира, непобедимую победу.

*Икос:*

Иже до третияго небесе восхищен бысть в рай и глаголы слыша неизреченныя и божественныя, ихже не леть языки человеческими глаголати, что галатом пишет, яко рачителие писаний прочтосте и познасте: мне, глаголет, хвалитися да не будет токмо во едином кресте господни, на немже страдав уби страсти. того убо и мы известно держим, крест Господень, хвалу вси: есть бо нам спасительное сие древо, оружие мира, непобедимая победа.

*Седален святаго, глас и~:*

Древних преподобию подражая, освятил еси житие твое на службу Богови в осмоенадесять лето. (с. 750) отнележе и был еси велик монах, священник, учитель, иерарх, ныне же чудотворец, и молитвенник о душах наших. *Дважды.*

*Слава, и ныне, праздника, глас д~.*

*Подобен:*
Скоро предвари:

В тебе, треблаженне и жизнодавче кресте, людие учреждающеся, спразднуют с невещественными лики: чини архиерейстии благоговейно воспевают, множество же монашествующих и постников покланяются, Христа же распеншагося вси славим.

*Песнь д~.*

*Ирмос:*
услышах, Господи, смотрения твоего таинство, разумех дела твоя, и прославих твое божество.

Горькородныя преложи древом моисей источники в пустыни древле, крестом ко благочестию языков проявляя преложение.

Глубине внедривый секущую, издаде иордан древу, крестом и крещением сечение лести знаменуя.

Священно ополчаются четверочастнии людие, предходяще образом свидетельства скинии, крестообразными чинми прославляеми.

Чудно простираемь, солнечныя лучы испущаше крест, и поведаша небеса славу Бога нашего.

*Ин.*

*Ирмос:*
Христос моя сила, Бог и Господь, честная церковь боголепно поет взывающи, от смысла чиста о Господе празднующи.

Из\ млада воспитан в добром научении, остроту ума твоего не на суемудренная умствования (с. 751) обратил еси, святителю димитрие, но на созидание и утверждение православных, на обличение же и обуздание непокоривых: темже и явился еси достойный апостольскаго престола наместник.

Неистощимое врачевство источает многоцелебная рака мощей твоих, и иже верою к ним притекающии, обретают от злых избавление.

За любовь, юже ко Христу и святым имел еси, прославился еси даром чудес и исцелений: сего ради покланяемся тебе, и молим тя, яко угодника и друга божия, да помянеши нас во святых твоих к Богу молитвах.

*Богородичен:*

Моли о нас человеколюбца Бога, пресвятая владычце, да не помянет беззаконий наших, но да сотворит с нами по милости своей.

*Песнь е~.*

*Ирмос: О*
треблаженное древо, на немже распяся Христос, царь и Господь, имже паде, древом прельстивый, тобою прельстився, Богу пригвоздившуся плотию, подающему мир душам нашым.

Тебе, приснопетое древо, на немже простреся Христос, едем храняще обращающееся оружие, кресте, устыдеся: страшный же херувим уступи на тебе пригвожденному Христу, подающему мир душам нашым.

Подземных силы противныя креста страшатся, начертаема знамения на воздусе, по немуже ходят небесных и земнородных роди, колена преклоняюще Христу, подающему мир душам нашым. (с. 752)

Зарями нетленными явлься божественный крест омраченным языком, заблужденным в прелести, божественный свет облистав, усвояет на нем пригвожденному Христу, подающему мир душам нашым.

*Ин.*

*Ирмос:*
Божиим светом твоим, блаже, утренюющих ти душы любовию озари, молюся, тя ведети, слове божий, истиннаго Бога, от мрака греховнаго взывающа.

Сохрани, святителю Христов, отечество твое ненаветно от врагов, и даруй на сопротивныя победу и одоление Христоносному народу нашему.

Огради нас, угодниче божий димитрие, от всех козней лукаваго диавола, да непреткновенно возможем прейти путь жития сего во исполнение заповедей божиих.

Разжени, отче димитрие, тьму греховную от душевных очес наших, и просвети нас познанием воли божия, да во свете заповедей его совершим добре течение наше.

*Богородичен:*

Дево непорочная, рождшая свет истинный, облистай нам свет боговедения во спасение наше.

*Песнь з~.*

*Ирмос:*
Воднаго зверя во утробе, длани иона крестовидно распростер, спасительную страсть проображаше яве. тем тридневен изшед, премирное воскресние прописаше, плотию пригвожденнаго Христа Бога, и тридневным воскреснием мир просвещшаго. (с. 753)

Старостию преклонився и недугом отягчен, исправися иаков, руце пременив, действие являя жизноноснаго креста: ибо ветхость законнаго сеновнаго писания новописа, на сем плотию пригвоздивыйся Бог, и душегубительный недуг лести отгна.

На юныя возложив длани божественный Исраиль крестовидно главы, являше, яко старейшая слава законослужители людие. темже подмневся тако изпрельститися, не измени жизноноснаго образа: превзыдут бо людие Христовы божии новоутвержденнии, вопияше, крестом ограждаеми.

*Ин.*

*Ирмос:*
Житейское море воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Воззри милосердым оком, святителю Христов, на волнение греховное нас обуревающее, и управи плавание наше в тихое пристанище милосердия божия.

Буди нам добрый кормчий, отче димитрие, и не остави нас погибнути во гресех наших: но в нихже сам яко человек искушаемь был еси, помози и нам искушаемым, святе димитрие, буди о нас заступник и ходатай ко многомилостивому Богу, да возведет от тли живот наш.

*Богородичен:*

устнами и сердцем величаем тя матерь божию: ты же, примирившая Богу весь род человеческий, не отрини нас от твоего заступления. (с. 754)

*Кондак святаго, глас и~:*

Звезду российскую, от киева возсиявшую и чрез\ новград северский в ростов достигшую, всю же страну сию ученьми и чудесы озарившую, ублажим златословеснаго учителя димитриа: той бо всем вся написа, яже к наставлению, да всех приобрящет, якоже павел Христу, и спасет правоверием душы нашя.

*Икос:*

Праведным о кающихся на небеси, нам же грешным на земли, о тебе, праведниче димитрие, подобает возрадоватися, яко новаго тя к Богу молитвенника о нас стяжахом: егоже достойными похвалами ублажающе, сице от радости зовем: радуйся, ростовская похвало и всея россии похваление.

*Песнь з~.*

*Ирмос:*
Безумное веление мучителя злочестиваго люди поколеба, дышущее прещение и злохуление богомерзкое: обаче три отроки не устраши ярость зверская, ни огнь снедаяй, но противодышущу росоносному духу, со огнем суще пояху: препетый отцев и нас Боже, благословен еси.

*От*
древа вкусив первый в человецех, в тление вселися: отвержением бо жизни безчестнейшим осудився, всему роду телотленен некий, яко вред недуга преподаде: но обретше земнороднии воззвание крестным древом, зовем: препетый отцев и нас Боже, благословен еси.

Разруши повеление божие преслушание, и древо принесе смерть человеком, еже не благовременно (с. 755) причастно бывшее: во утверждение же зело честнаго, оттуду жизни древо возбраняемо бе, еже разбойнику злоумершу отверзе, благоразумно зовущу: препетый отцев и нас Боже, благословен еси.

Жезла об\ъемлет край иосифова, будущая зря Исраиль, царствия державное, яко воз\ъимуществит преславный крест, проявляя: сей бо победоносная похвала, и свет верою зовущым: препетый отцев и нас Боже, благословен еси.

*Ин.*

*Ирмос:*
Росодательну убо пещь содела ангел преподобным отроком, халдеи же опаляющее веление божие мучителя увеща вопити: благословен еси, Боже отец наших.

Христова ради смирения, образ смирения явился еси, святе димитрие. и мне подаждь, не в гордости, но во смирении взывати: благословен еси, Боже отец наших.

Воздержанием покорил еси тело духу твоему, святителю димитрие. подаждь и мне в воздержании пожити, да нескверными устнами воззову: благословен еси, Боже отец наших.

учении твоими, отче димитрие, управляеши мысли нашя. и мы, подражающе тебе, воспеваем Богу: благословен еси, Боже отец наших.

*Богородичен:*

Безначальнаго Бога зачала еси во чреве твоем, пречистая Дево, тоже поюще зовем: благословен Бог отец наших. (с. 756)

*Песнь и~.*

*Ирмос:*
Благословите, отроцы, Троицы равночисленнии, содетеля отца Бога, пойте снизшедшее слово и огнь в росу претворшее, и превозносите всем жизнь подавающаго, духа всесвятаго, во веки.

Воздвизаему древу, окроплену кровию воплощшагося слова Бога, пойте, небесныя силы: земных воззвание празднующе, людие, поклонитеся Христову кресту, имже миру востание во веки.

Земнороднии, дланьми, строителие благодати, крест, на немже стояше Христос Бог, возносите священнолепно и копие, божия слова тело прободшее, да видят языцы вси спасение божие, славяще его во веки.

Божественным судом пред\ъизбраннии, веселитеся, Христианстии вернии людие: хвалитеся победоносным оружием, приемше от Бога крест честный: в сем бо колена браней дерзости ищуще, разсыпаются во веки.

*Ин.*

*Ирмос:*
Из\ пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети: тя превозносим во вся веки.

Ты был еси добрый учитель наш, отче димитрие, вопия всем послушающым учения твоего: превозносите Христа во веки.

Богомудрый иерарше, всеблаженне димитрие, милостивою и человеколюбною к нам любовию, моли о нас человеколюбиваго Бога, егоже превозносим во вся веки. (с. 757)

Зловредное мудрование суемудров испровергл еси, святе димитрие: верныя же наставил еси пребыти твердыми во истинней вере, превозносите, вопия, Христа во веки.

*Богородичен:*

Преестественное и чудное рождество твое, Дево, воспеваем благочестно, превозносяще Христа во веки.

*На ф~-й песни*
Честнейшую не *поем, но поем припев праздника:*

Величай, душе моя, пречестный крест Господень.

*Таже, ирмос а~-го канона:*
Таин еси, Богородице:

*И другий лик подобне, припев и ирмос.*

*И к прочым з~ стихом тойже припев поем.*

*Песнь ф~.*

*Ирмос:*
Таин еси, Богородице, рай, невозделанно возрастивши Христа, имже крестное живоносное на земли насадися древо. тем ныне возносиму покланяющеся ему, тя величаем.

Да возрадуются древа дубравная вся, освятившуся естеству их, от негоже изначала насадишася, Христу распростершуся на древе. тем ныне возносиму покланяющеся ему, тя величаем.

Священный воста рог и глава всем богомудрым крест, имже грешных мысленно стираются рози вси. тем ныне возносиму покланяющеся ему, тя величаем.

*Другий припев:*

Величай, душе моя, животворящаго креста господня воздвижение. (с. 758)

*И ирмос:*
Снедию древа:

*И другий лик подобне, припев и ирмос: тропари же з~ с сим же припевом.*

*Ин.*

*Ирмос:*
Снедию древа, роду прибывшая смерть, крестом упразднися днесь: ибо праматерняя всеродная клятва разрушися, прозябением чистыя Богоматере, юже вся силы небесныя величают.

Горести убийственныя, яже от древа, не оставил еси, Господи: крестом бо сию совершенно истребил еси. сего ради и древом услади иногда горесть вод мерры, прообразующее креста действо, еже вся силы небесныя величают.

Непрестанно гружаемыя мраком праотца, Господи, крестом возвысил еси днесь: яко бо лестию весьма неудержанно естество преднизведеся, всеродне ны паки исправи свет креста твоего, егоже вернии величаем.

Да образ покажеши миру покланяемый, Господи, креста, во всех яко преславный на небесех из\ъобразил еси, светом безмерным озарен, церкви оружие непобедимое. тем тя вся силы небесныя величают.

*Ин.*

*Ирмос:*
Бога человеком невозможно видети, на негоже не смеют чини ангельстии взирати: тобою же, всечистая, явися человеком слово воплощено. егоже величающе, с небесными вои, тя ублажаем.

Наслаждаяся, отче, вечныя жизни, о нейже усердно подвизался еси, моли и нам сея достигнути. (с. 759)

Аще и преселился еси от нас в горняя, святителю димитрие, обаче духом пребываеши с призывающими тя, научая и укрепляя ходити по стези спасительных заповедей божиих.

Явился еси благочестия светильник всесветлый, ритор изящнейший и православных архиереев удобрение. тем тя сердечною любовию достойно величаем.

*Богородичен:*

Богородице Дево, егоже родила еси человеколюбца Бога, моли со святителем димитрием, да спасет душы нашя.

*Катавасиа:*
Таин еси, Богородице, рай:

*Другий:*
Снедию древа:

*С припевы. И поклон.*

*Светилен праздника.*

*Подобен:*
ученком:

Крест, хранитель всея вселенныя: крест, красота церкве: крест, верных утверждение: крест, ангелов слава и демонов язва.

*Слава, святаго, глас и~:*

Поставляяй пределы языков по числу ангел своих, и собираяй от разсеянных сынов адамлих церковь свою, умножаеши в ней святыя твоя, Боже наш, яко звезды на небеси, от нихже просия и память святителя твоего димитриа. егоже ради просвети душы помраченныя раздорным суеверием, да вкупе зовем ти песнь трегубую: аллилуиа. (с. 760)

*И ныне, праздника.*

*Подобен:*
Жены, услышите:

Крест воздвизается днесь, и мир освящается: иже бо со отцем седяй и духом святым, на сем руце распростре: мир весь привлече к твоему, Христе, познанию. иже убо на тя надеющыяся, божественныя сподоби славы.

*На хвалитех стихиры праздника, глас и~.*

*Самоподобны:*

О преславнаго чудесе, живоносный сад, крест пресвятый на высоту возносимь является днесь. славословят вси концы земнии, устрашаются демонстии полцы. о каковый дар земным даровася: имже, Христе, спаси душы нашя, яко един благоутробен.

О преславнаго чудесе, яко грозд исполнен живота, понесый вышняго, от земли воздвизаем крест видится днесь, имже вси к Богу привлекохомся, и пожерта бысть до конца смерть. о древо пречестное, имже восприяхом во едеме безсмертную пищу, Христа славяще.

О преславнаго чудесе, широта креста и долгота небеси равна есть: яко божественною благодатию освящает всяческая. о сем языцы варварстии побеждаются, о сем вера утверждается. о божественныя лествицы, еюже восходим на небеса, возносяще в песнех Христа Господа. (с. 761)

*И святаго, глас з~.*

*Подобен:*
Всю отложивше:

Весь от юности твоея возложился еси на взыскание премудрости и страха божия, яже обрет, не в земли аки ленивый раб сокрыл еси: но учя и творя по давшему ти талант, во сто трудов умножил еси его, и был еси великий купец, износяй на свет ветхая и новая, и открывая глубины разума богописанных книг, куплю добру деяти научил еси нас. тем, благий и верный рабе божий димитрие, за толика явленна твоя к нам сокровища, вшел еси в радость Господа твоего.

Весь ум пленил еси в послушание веры, да благими делы украсиши ю, отнюдуже и делатель винограда Христова явился еси искусный. всяку бо розгу, не творящу плода, страхом господним посекл еси, и едино благочестие сохранял еси в нем: отвне его ограждал еси догматы церковными, внутрьуду укрепил еси столпом православия, всюду предточилия ископавая учений твоих. тем и ныне, святый трудолюбче димитрие, присещай виноград твой, егоже насади десница вышняго, да плодоприносит гроздие спасения.

*Слава, глас з~:*

Воспой, россие, Господеви песнь нову, похвали, граде, Бога твоего, ростове: яко благоволи вышний даровати нам новаго чудотворца димитриа, свидетельствована (с. 762) от всех и от самыя истины. егоже память во святых почитающе, восхвалим и мы, старцы с юнотами, и возвеличим давшаго Бога нашего толикому угоднику своему в нас просияти, нетлением святолепным и чудодействием.

*И ныне, праздника, глас тойже:*

Днесь происходит крест Господень, и вернии приемлют того желанием, и вземлют исцеления души же и тела, и всякия болезни. сего целуим радостию и страхом: страхом, греха ради, яко недостойни суще: радостию же, спасения ради, еже подает миру на том пригвоздивыйся Христос Бог, имеяй велию милость.

*Славословие великое. По трисвятом тропарь святаго,*

*Слава, и ныне, праздника.*

*Таже ектении, и отпуст.*

*На часех тропарь праздника, Слава, святаго: кондак праздника и святаго пременяюще.*

*На литургии:*

*Блаженна, от канона праздника песнь ф~-я на д~, и святаго песнь з~-я на д~. По входе тропарь праздника, и святаго: Слава, кондак святаго: И ныне, кондак праздника. Прокимен и причастен праздника и святаго. Апостол ко евреем, зачало ти~и. Евангелие от иоанна, зачало л~з.*

