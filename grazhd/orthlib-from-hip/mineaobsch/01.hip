<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(л. з~)

*[глава а~] СЛуЖБА оБЩА*

*праздником, и предпразднством и попразднствомъ*

*Господа нашего Иисуса Христа.*

*Вечер, на Господи воззвах, стихиры, глас з~.*

*Подобен:*
Господи, лазарев гроб:

Господи, иже божеством вся исполняяй, благостию к человеком соединився, един от двою невидимь сый, прошед от чистыя видимь бысть: зрака же плотскаго показуеши образ *имярекъ*
твоего: в няже пришедше покланяемся тебе владыце, содетеля познавше молим тя: благословен еси, Cпасе, помилуй нас. *[Дважды.]*

Господи, непостижимую смотрения твоего тайну, юже от века пронареченную, пришедый назнаменуеши, и то уверяя показал еси мирови божественное *имярекъ*
твое, и исполнил еси всяческая радости, и обновил еси паки человеческое существо, спасти хотя: благословен еси, Боже, помилуй нас. *[Дважды.]*

Господи, преславное сошествие твоего милосердия, в вышних живый в недрех отеческих, неописанно и непостижимо, и к земным пришед, виден был еси ныне: и почитаем праздник твой *имярекъ*
, да избавиши нас от страстей его (л. з~ об.) ради чтущих тя Владыку, ожививша ны умершыя от грех: благословен еси, Cпасе, помилуй нас. *[Дважды.]*

Господи, воплотився якоже восхотел еси, изволих нищету нашу и богатство благосердия твоего показати, имже мя персть обожил еси. славим тя, человеколюбче, смотрения образ видевше *имярекъ*
твоего: сим невозбранно, еже во едем вход, Cпасе, даруй рабом твоим, презря им вся согрешения. *[Дважды.]*

*Слава, и ныне, глас и~:*

Владыко человеколюбче, велика твоего смотрения глубина, в род и род твое благодетельствуеши создание. недр отеческих не отступль: плотию человек явился еси на земли, прииде призывая всех к покаянию: царю и Богу тебе покланяемся, яко погубляеши враги нашя, и спасаеши люди твоя изрядныя, празднующыя честное *имярекъ*
твое.

*Прокимен дне.*

*Исхода чтение [глава к~д].*

Рече Господь к моисею: взыди ко мне на гору, и стани тамо, и дам ти скрижали каменны, закон и заповеди, яже написах, взаконити людем. И востав моисей, и иисус предстояй ему, взыдоша на гору божию, и старцем рече: безмолвствуйте тамо, дондеже возвратимся к вам. и се аарон и ор с вами: аще кому прилучится суд, да идут к ним. И взыде моисей на гору и покры облак гору, и сниде слава божия на гору синайскую, и покры и облак шесть дней. И призва Господь моисеа в день седмый, из\ среды облака. Видение же славы господни яко огнь паля на версе горы, прямо сынов Исраилевых. И вниде моисей посреде облака, и взыде на гору: и бе тамо на горе четыредесять дней и четыредесять нощей.

*Втораго закона чтение [глава д~].*

Рече моисей к людем: ныне слыши, Исраилю, оправдания и судьбы, елика аз научу вас днесь творити, да живи (л. з~) будете. И сохраните, и сотворите, яко сия премудрость ваша, и разум пред\ всеми языки, елицы аще услышат оправдания сия, и рекут: сии людие мудри и художни, и язык великий сей, яко Господь Бог наш есть во всех, иже аще того призовем. И ныне внемлите себе весь дом Исраилев, и сохраните душы своя зело, и не забудите вся словеса, яже видеша очи ваши, и да не отступят от сердец ваших во вся дни живота вашего. И приведосте сыны вашя, и сыны сынов ваших в день, воньже стасте пред\ Господем богом в хориве, в день воньже рече Господь ко мне: собери в церковь люди, и да услышат глаголы моя, яко да навыкнут боятися мене во вся дни, елики поживут они на земли, и сыны своя да научат. И приступисте и стасте под\ горою, и гора горяще огнем даже до небесе, тьма, сумрак и дым. И глагола Господь Бог к вам на горе от среды огня: глас словес его вы слышасте, и подобия не видесте, но глас. И возвести вам завет свой, иже завеща вам творити, и мне завеща Господь во время оно, научити вас оправданием и судьбам, творити вам та на земли. Глагола Господь к вам на горе в хориве, от среды огня.

*Втораго закона чтение [глава е~].*

Собра моисей вся люди Исраильтеския, и рече к ним: слыши, Исраилю, всех оправданий моих, и судеб моих, елико аз глаголю во уши вашя: во дни тыя научитеся им, и сохранити я и сотворити. Господь Бог завеща вам завет в хориве: Не единым отцем вашым завеща Господь завет сей, но и вам. Лицем к лицу глагола Господь в хориве из\ среды огня на горе: Аз же стоях между Господем и вами во время оно, возвестити вам глаголы господни, глаголя: Аз есмь Бог твой, изведый тя из\ земли египетския, из\ дому работы, не суть бози ини разве мене: аз бо есмь Господь Бог твой ревнитель, творя милость тысящами любящым мя, и хранящым заповеди моя. И (л. з~ об.) бысть яко услышасте глас посреди огня, и гора горяще огнем, и приступисте ко мне вси, и рекосте: Се показа Господь Бог наш нам славу свою, и глас слышахом посреди огня: в день он видехом, яко возглаголет Господь Бог к человеку, и жив будет. И ныне да не умрем, яко погубит ны огнь великий сей, аще приложим послушати глас Господа Бога нашего еще, и умрем. Кая бо плоть, или кто слыша глас Бога глаголюща посреди огня, и жив будет: И слыша Господь Бог глас словес глаголющих ко мне, и рех к ним: и заповеди и оправдания и суды, елико заповеда вам Господь Бог, да убоитеся всех оправданий его, да милостив будет, и умножитеся на земли. Слыши, Исраилю, Господь Бог ваш, Господь един есть: и возлюбиши Господа Бога твоего от всего помышления твоего, и от всего сердца твоего, и от всея души твоея, и от всея крепости твоея, и того убоишися, и тому единому послужиши, и к нему прилепишися, и именем его кленешися, и угодная ему сотвориши: да добро тебе будет.

*На стиховне стихиры, глас в~.*

*Подобен:*
Доме евфрафов:

Прииде просвещение, * благодать явися, * и избавление наста, * мир просветися: * людие радости исполнитеся.

*Стих: Бог от юга приидет и святый от горы приосененныя чащи.*

Пойте отечествия язык, * хвалу и славу возсылающе * Христу Богу, * усердно поспешшеся, * славяще *имярекъ*
сего.

*Стих: Господи, услышах слух твой, и убояхся.*

Слово отчее, имже вся быша, * безстрастно и неизреченно, * впостась зрится едина, * от двою естеству, * прииде спасти человечество.

*Слава, и ныне, глас и~:*

Господи, исполнити хотя яже повелел еси от века, от всея твари служители тайны твоея приял еси: от ангел гавриила: от человек Деву: от небес звезду: от земли гору: от пустыни (л. и~) ясли, от вод иордан, в немже беззакония всех потребил еси, Cпасе наш, слава тебе.

*Тропарь настоящаго праздника.*

*Аще ли несть, глаголи тропарь, глас в~:*
Пречистому твоему образу:

*На утрени,*

*на Бог Господь, тропарь тойже, трижды.*

*По а~-й кафисме, седален, глас а~.*

*Подобен:*
Гроб твой:

Благодать твоя, Cпасе, на нас излияся, видиму бывшу ти, непостижиме, и прелести тьма угасе: тем во свете лица твоего стопы нашя направи, да в заповедех твоих ходяще, тебе сподобимся узрети, свете неприступный.

*Слава, и ныне, тойже.*

*По в~-й кафисме, седален, глас е~.*

*Подобен:*
Собезначальное:

Собезначальный сын отцу и превечный, и невидимый существом, и неосязаемый, под\ летом быв, за милость неизреченную, описаныя плоти твоея, Владыко, нам остави сладкое из\ъображение *имярекъ*
на спасение душ наших.

*Слава, и ныне, тойже.*

*Величание настоящему празднику. По полиелеи седален, глас д~.*

*Подобен:*
Вознесыйся:

Не ктому сетование на лице адамове, во адама оболкшуся иже того создавшему, и лица подобием себе всем являющу и к любви подвижущу благочестивых составления, единогласно воспевати: слава, Владыко человеколюбче крайнему схождению твоему.

*Слава, и ныне, тойже.*

(л. и~ об.)

*Степенна, д~-го гласа, а~-й антифон.*

*Прокимен:*

Господи, во свете лица твоего пойдем, и о имени твоем возрадуемся во веки.

*Стих:*
Видеша вси концы земли спасение Бога нашего.

*Евангелие прилучившемуся празднику. По н~-м псалме, стихира, глас и~:*
Господи, исполнити хотя: *[писана на стиховне вечера. Слава.]*

*Канон, глас д~: ирмос по дважды, тропари же на в~и.*

*Песнь а~.*

*Ирмос:*
Наставльшему древле Исраиля, бежащаго от работы фараоновы, и в пустыни питавшему, поим избавителю Богу нашему: яко прославися.

В нарочитый день праздника нашего отверзем уста, человецы, и уясним язык, явление божественное, *имярекъ*
, Христа Бога нашего светло поюще: яко прославися.

Свет превечный, отча исполняя словеса, хотя сказасти свою благодать, образ рабий приим нас ради, явися образом божественнаго *имярекъ*
своего, светом облистая нас.

Приидите, вси, Христово *имярекъ*
верою празднуем, и разумно пение предлагающе божественное, славим и возопием согласно: Христос прииде темным на обновление. поем ему, яко прославися.

*Богородичен:*
Явление днесь боговочеловечнаго рождества, воистинну познахом тобою, всечистая: и чтущии тя сподоблени быхом видети *имярекъ*
сына твоего, егоже моли спасти нас от всякия беды.

*Катавасиа, настоящаго праздника, ирмосы, или сия:*

Божественным покровен, медленоязычный мраком, извитийствова богописанный закон: тину бо оттряс очесе умнаго, видит сущаго, и научается духа разуму, хваля божественными песньми.

*Песнь г~.*

*Ирмос:*
Не мудростию, и силою и богатством хвалимся, но тобою отчею впостасною мудростию, Христе: несть бо свят, паче тебе, человеколюбче.

(л. ф~)

Владыко сый по существу, соединився рабом плотию, и виден был еси, нам детельствуя различное спасение, Христе, еже ныне прославляем *имярекъ*
твое: яко несть свят паче тебе, человеколюбче.

Людие твои, Христе, иже в тя верою просвещени, божественный твой праздник *имярекъ*
сотворяют светло: тоже чтуще от бед избавляемся, и царствию небесному, Cпасе, сподоби нас.

Животе впостасный, ныне вкушь смерти плотию, еюже живот источил еси мертвым, востанием твоим, Христе, и твоим *имярекъ*
, яко живота ходатая даровал еси нам.

*Богородичен:*
Спасение из\ тебе прежде в мире возсия плотию, ныне же верных тобою, Богомати, живот явися, светоносное Христово *имярекъ*
, егоже ради, Богородице, моли сына твоего, избавити нас от бед и вечнаго мучения.

*Катавасиа:*
Разверзе утробы нечадствовавшия узы, досаду же неудоботерпиму благочадствующия, едина молитва пророчицы древле анны, носящия дух сокрушен, к сильному и Богу разумов.

*Седален, глас д~.*

*Подобен:*
Вознесыйся на крест:

Молим тя, Владыко милостиве Cпасе, избави нас от всех видимых и невидимых враг, и иноплеменных нахождений, и всяких бед и смущения, празднующих верою и любовию божественное *имярекъ*
, егоже ради сподоби нас получити вечных благих наслаждение.

*Слава, и ныне, тойже.*

*Песнь д~.*

*Ирмос:*
Неизследный божий совет, еже от Девы воплощения тебе вышняго, пророк аввакум усмотряя, зовяше: слава силе твоей Господи.

Светоподобный божественный праздник, плотию приближшагося человеком, прииде к новоизбранному Исраилю, и просвещает днесь всего мира концы *имярекъ*
своим: слава силе твоей Господи.

(л. ф~ об.)

Боговидения славы древле твоих знамений сподобися моисей, просияв: новый же Исраиль лицем ныне к лицу, ясно тя избавителя зрит: слава силе твоей, Господи.

Видите чудная вси людие, духовно ныне возвеселитеся, Христово поюще *имярекъ*
, иже на земли явльшагося человеком на спасение: слава силе твоей, Господи.

*Богородичен:*
Пречистая Богородице, спаси ны к тебе прибегающыя, и празднующыя сына твоего божественное *имярекъ*
и всегда моли его, грехов прощение даровати нам.

*Катавасиа:*
Царю царей, яковый от яковаго един, слове, произшедый от отца безвиновнаго, равномощнаго твоего духа апостолом истинно послал еси, яко благодетеля, поющым: слава державе твоей, Господи.

*Песнь е~.*

*Ирмос: От*
света пресекий первородный свет, яко во свете дела поют тя, Христе, содетеля, во свете твоем пути нашя направи.

Восплещем днесь руками, и воскликнем гласом хваление Господеви: се бо прииде и явися воистинну, вся просвещая верныя божественным *имярекъ*
, пречистыя плоти своея.

Просветишася днесь православных собори, еретическая же ополчения посрамишася, видяще покланяемо Христово *имярекъ*
, образом плотским избавителя преложшася.

Прииде убо торжество, и великая тайна от лица господня свет возсия мирови, благоустроенный праздник божественнаго *имярекъ*
господня: имже бо даровася пленным всем мир и веселие.

*Богородичен:*
Облацы свыше да кропят сладость земленым, твоим ходатайством, пресвятая Дево. ущедрив мир сын твой и Бог наш, днесь, воздвиже рог Христианский: днесь спасение верным, божественным *имярекъ*
своим дарова.

*Катавасиа:*
Решительное очищение грехов, огнедохновенную приимите духа росу, о чада светообразная, церковная! ныне от сиона бо изыде закон, языкоогнеобразная духа благодать.

(л. и~)

*Песнь з~.*

*Ирмос:*
Божественное сие и всечестное совершающе празднество, богомудрии, Богоматре, приидите руками восплещим, от нея рождшагося Бога славим.

Возсия живот мертвым, и свет уже слепым пришествова, и люте немощным врачевство отверзеся: и всем спасение приближися, светоносным *имярекъ*
Христовым.

Да празднствует всяк разум, ныне ясно видя невещественный праздник божественнаго *имярекъ*
, иже просвещение источает покланяющымся ему.

Господи, видяще тя, небеса поведают славу твою, Иисусе Христе, вся верныя твоя созывают воспевати божественное *имярекъ*
твое, грядущих к познанию истиннаго покаяния.

*Богородичен:*
Божия Мати, явися странам знамение, и знаемое спасение, чистая Дево, светом сына твоего честнаго *имярекъ*
, тоже моли спасти нас поминающих тя, и избави бед и поганых нахождения, молитвами твоими.

*Катавасиа:*
Очищение нам, Христе, и спасение, Владыко, возсиял еси от Девы: да яко пророка от зверя морскаго персей иону, от тли исхитиши всего адама, всеродна падшаго.

*Кондак праздника.*

*Аще ли несть, глаголи сей кондак, глас в~:*

Неизреченнаго и божественнаго твоего к человеком смотрения, неописанное слово отчее, и образ неписанный и богописанный, победителен ведяще неложнаго твоего воплощения, почитаем того лобызающе.

*Икос:*
уверяя и человеком Господь вочеловечения своего тайну, сам описуется богомужным своим образом, и первообразное убо посаждает на престоле отчи, покланятися от безплотных ангел: подобию же первообразнаго и нам дарова покланятися. егоже об\ъимающе душею и сердцем, почитаем того лобызающе.

*Песнь з~.*

*Ирмос:*
Авраамстии иногда в вавилоне отроцы пещный пламень попраша, песньми взывающе: отец наших Боже, благословен еси.

(л. и~ об.)

Всяк град и страна срадуется, празднуя верно с новым сионом, царь во его славы Христос пришел есть образом честнаго праздника своего *имярекъ*
, и спасая покланяющихся ему и вопиющих: отец наших Боже, благословен еси.

Богогласных пророк речение исполнися божественными писаньми: ныне бо видехом сбытие *имярекъ*
Христовым просвещается мир, и светозарным сиянием спасает поющих: отец наших Боже, благословен еси.

*Богородичен:*
Веселятся с земными небесная, и срадуется всех святых множество, богатии и убозии празднуем. се убо уготова просвещение нам Христос, из\ъображение праздника своего, благодетельное подобие, еже прият от Девы.

*Катавасиа:*
Согласная возшуме органская песнь, почитати златосотворенный бездушный истукан: утешителева же светоносная благодать почествует, еже вопити: Троице единая, равносильная, безначальная, благословенна еси.

*Песнь и~.*

*Ирмос:*
В вавилоне отроцы божественною распалаеми ревностию, мучителя и пламене прещение мужески попраша, и посреде огня ввержени орошаеми пояху: благословите, вся дела господня, Господа.

Совершен сый по существу Бог, и человек виден бысть совершен, спасая по обоему своя воистинну свойства, яко Бог плотское уверяя божественное *имярекъ*
, емуже покланяющеся поем: благословите, вся дела господня, Господа.

Вознеси рог, божий слове, исповедающих тя Бога и человека, и славящих *имярекъ*
твое, имже живот вечный всем даровал еси верным, и разруши поганская шатания твоея ненавидящих божественныя силы.

Светится новый закон, и церковь украшается: славы бо твоея божественныя свет возсиял еси, Христе Боже, светоподобное лице твое явил *имярекъ*
твоим, на спасение людем твоим, тебе вопиющым: благословите, вся дела господня, Господа.

(л. а~и)

*Богородичен:*
Падшым возстание, унывающым радование, и заблуждшым наставнице, болящым исцеление, и всем Христианом спасение, соблюди нас, госпоже Богородице, чтущих *имярекъ*
сына твоего: моли его, избавити нас иноплеменных нахождений.

*Катавасиа:*
Разрешает узы, и орошает пламень, трисветлый богоначалия образ, поют отроцы: благословит же единаго Cпаса и вседетеля, яко благодетеля, сотвореная всяческая тварь.

*Песнь ф~.*

*Ирмос:*
Рождество твое нетленно явися, Бог из\ боку твоею пройде, яко плотоносец явися на земли, и с человеки поживе. тя, Богородице, тем вси величаем.

Поем Богу песнь благодарную, изволившему богатство превеликое подати нам: крепкое во бранех утверждение божественныя плоти своея *имярекъ*
, тоже чтуще вернии, тебе величаем.

О паче ума чудес твоих, Господи, ихже сотворил еси нам на тя надеющымся, яко бо име *имярекъ*
, неизречено и страшно всем показав из\ъображение: егоже чтущыя избави от всякаго гнева и падения.

О слово божие, мудрость и сила, и образ отечь! о Боже разумеваемый! твоего праздника *имярекъ*
светлое торжество нас сподоби совершити, во свете добрых дел, духовно величающих.

*Богородичен:*
Воистинну высота твоя тайны божия пречистая, и глубина неизреченная премудрости божия: яко бо несказанно из\ тебе родися вышний, и невидимый видимь бысть, плотским своим *имярекъ*
, мы же вернии покланяющеся ему, тя величаем.

*Катавасиа:*
Радуйся, царице, матеродевственная славо: всяка бо удобообращательная благоглаголивая уста витийствовати не могут, тебе пети достойно: из\ъумевает же ум всяк твое рождество разумети. темже тя согласно славим.

(л. а~и об.)

*Светилен.*

*Подобен:*
Жены, услышите:

Таинство превеликое и ангелом несказанное, отчим благоволением, и духа святаго действием, пророчеством совершения исполнишася: слово безначальное начало приим, яко человек от Девы родися, на спасение мира и человеком на избавление. *[Трижды.]*

*На хвалитех стихиры, глас а~.*

*Подобен:*
Небесных чинов:

Приидите, вси, * Христово *имярекъ*
верно празднуем, * и разумно пение предлагаем, * глаголюще божественное славословие, * возопием согласно: * прииде Христос, спасение земным и обновление. *[Дважды.]*

Приидите празднственными песньми, * и мысленною правостию, Христово *имярекъ*
славим: * отцу бо и духу святому сей равночестен, * за милосердие свое оболкся * в наше смешение. * егоже несказанно со ангелы празднуем.

В кимвалех усты возгласим, * и в песнех воскликнем, * Христово *имярекъ*
показася. * пророческая проповедания конец прияша: * егоже бо рекоша плотию к человеком явитися, * на спасение нам и на обновление.

*Слава, и ныне, глас а~. Самогласен:*

Приидите празднуим, людие, Христово *имярекъ*
, вперим ум и чувства, и узрим от Девы чистыя плоть приимшаго, совершенна сына суща, тогоже в божестве и человечестве, темже зовем: святый Боже, отче безначальный: святый крепкий, сыне воплощейся: святый безсмертный, утешителю душе, Троице святая, слава тебе.

*Славословие великое. И отпуст.*

*На литургии, блаженна от канона, песнь г~-я и з~-я.*

