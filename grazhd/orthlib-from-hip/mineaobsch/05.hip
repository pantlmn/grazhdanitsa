<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(л. к~ф об.)

*[глава е~] СЛуЖБА оБЩА*

*иоанна предтечи, пророка и крестителя господня.*

*На Господи воззвах, стихиры, глас и~.*

*Подобен: О*
преславнаго чудесе!

Блаженне иоанне предтече, * искренний друже владычень, * иже дланию коснувыйся верху его пречистому, * в водах иорданских, * смиренную мою душу ко Господу любовию возращай всегда, * священными ходатайствы твоими, * сластей моих огнь угаси, * приводя мя ко исполнению божественных повелений, * и сердца моего очищая воистинну чувствия, да славлю тя.

Неплодныя прозябение, * и чистоты сад владычний, * человеков удобрение, крестителю Господень, * предтече иоанне всехвальне, * хранителю божественный, * смиренныя моея души, * твоими молитвами благоуветие ми даждь, избавляя от змия, * коварных и лукавых того лаяний и прилог.

Весь еси сладчайший, * и сладости божественныя исполнен, * пророче приснославне: * и веселиши вся верно приходящыя к тебе, * услаждая их чувства * душевная же * и телесная: * недуг и скорбей и нахождений злых, * и сластей душетленных всех, * горесть разрешая нам.

*Слава, глас д~:*

Явися днесь великий предтеча, от неплодных ложесн елисавети произшед, болий всех пророков пророк, и ин несть, ниже воста, яко предтечи светильнику свет последова пресветлый и гласу слово, и невестоводцу жених, готовящему Господеви люди изрядныя, и пред\ъочищающу при дусе водою, захариино прозябение, и пустыни доброе воспитание, покаяния (л. л~) проповедник, очищение согрешений, сущым во аде благовествуяй из\ мертвых востание, и моля о душах наших.

*И ныне, Богородичен воскресный:*

Иже тебе ради богоотец:

*Вход. Прокимен дне.*

*Пророчества исаиина чтение [главы м~, м~а, м~е, м~и, н~д.]*

Тако глаголет Господь: утешайте, утешайте люди моя, глаголет Бог: Священницы, глаголите в сердцы иерусалиму, умолите его, яко умножися смирение его: разрешися бо грех его, яко прият из\ руки господни сугуба согрешения своя. Глас вопиющаго в пустыни: уготовайте путь Господень, правы творите стези Богу нашему. На гору высоку взыди, благовествуяй сиону, возвышай крепостию глас твой, благовествуяй иерусалиму. Вознесите, не бойтеся: аз Господь Бог, аз услышу убогих Исраилев, и не оставлю тех. Но отверзу от гор реки, и посреде поля источники, сотворю пустыню в луг и жаждущую землю во источники водныя. Да возвеселится небо свыше, и облацы да кропят правду да возсияет земля, и да прозябнет милость, и правда да возсияет вкупе. Глас веселия возвестите, и услышано да будет, возвестите даже до конец земли, глаголите, яко избави Господь раба своего иакова: и аще вжаждут в пустыни, источит им воду из\ камене. Возвеселися неплоды не раждающая, расторгни и возопий не болевшая: яко многа чада пустыя паче, нежели имущия мужа.

*Пророчества малахиина чтение [глава г~].*

Тако глаголет Господь вседержитель: се аз посылаю ангела моего пред\ лицем твоим, иже уготовит путь твой пред\ тобою, и приидет в храм свой Господь, егоже вы ищете. И кто стерпит день входа его; занеже тому приити яко огнь в горниле, и якоже былие перущих, и очистит поядая и очищая, яко сребро и злато. И приидет к вам судом, и будет свидетель скор на лукавыя, и (л. л~ об.) на прелюбодейцы и на кленущыяся именем моим во лжу, и на лишающыя мзды наемника, и на насильствующыя вдовицы, и пхающыя сирыя, и на уклоняющыя суд пришельца, и на небоящыяся его, глаголет Господь вседержитель. Зане аз Господь Бог ваш, и не изменю себе: и вы сынове иаковли уклонистеся от закона, и не сохранисте. Сего ради обратитеся ко мне, и обращуся к вам, глаголет Господь вседержитель: и ублажат вас вси языцы. И разумейте, яко аз Господь, смотряяй посреде праведнаго, и посреде беззаконника, в день он, вонь-же сотворю снабдение любящым мя. Познайте убо, и помяните закон моисеов раба моего, якоже заповеда вам в хориве, ко всему Исраилю, повеление и оправдание. И се аз послю вам илию фесвитянина, прежде даже не приити дню господню великому просвещенному, иже направит сердце отца к сыну, и сердце человека ко искреннему своему, да не пришед поражу землю вскоре, глаголет Господь вседержитель, Бог святый Исраилев.

*Премудрости соломони чтение [главы д~ и е~].*

Праведник, аще постигнет скончатися, в покои будет: осудит же праведник умираяй живущыя нечестивыя: узрят бо кончину праведнаго, и не разумеют, что совещаша о нем. Яко повержет Господь нечестивыя безгласны ниц, и поколеблет их от оснований, и до последняго исчезнут в болезни, и память их погибнет: Приидут бо в помышление согрешений своих ужасни, и обличит их сопротив беззакония их. Тогда станет в дерзновении мнозе праведник пред\ лицем оскорбивших его, и отметающих труды его. Видевше же его смятутся страхом многим, и ужаснутся о преславном спасении его. Рекут бо в себе кающеся, и в тесноте духа воздохнут, и рекут: сей бе, егоже имехом некогда в посмех, и в притчу поношения безумнии, житие его вменихом неистово, и кончину его безчестну. Како вменися в сынех божиих, (л. л~а) и во святых жребий его есть; убо заблудихом от пути истиннаго, и правды свет не облиста нам, и солнце не возсия нам. Беззаконных исполнихомся стезь и погибели, и ходихом стези непроходны, пути же господня не разумехом.

*На стиховне стихиры, глас в~:*

Проповедниче Христов, и крестителю, ангеле, апостоле, мученче, пророче, предтече, светильниче, друже ближний, пророков печать, в рожденных пречестнейший, ходатая ветхой и новей благодати, светлый слова гласе, твоими священными ходатайствы, молитвенная творения к Богу благоутробному исправи.

*Стих: Благословен Господь Бог Исраилев, яко посети и сотвори избавление людем своим.*

Се агнец божий, иже грехи мира вземляй, возопил еси, предтече блаженне, внегда видел еси Христа на земли ходяща: того убо моли, грехов оставление даровати тебе почитающым: имаши бо к нему велие воистинну дерзновение, крестителю, яко ходатай закону и благодати.

*Стих: И ты, отроча, пророк вышняго наречешися.*

Потщися и изми мя от искушений, славный Господень пророче, молюся тебе: всуе бо подвигошася на мя борющии мя горцыи демони, ищуще восхитити душу раба твоего, якоже птицу бедную: не остави мя до конца: да разумеют же паче, всеблаженне, яко ты мое еси прибежище.

*Слава, глас а~:*

Богознаменитый глас, света светильник, господень предтеча, Христом свидетельствованный, первый во пророцех, иже о мире молитвы творя, изрядно стадо твое поминай, еже спасти невредимо.

*И ныне, Богородичен воскресный:*

Се исполнися исаиино проречение:

*Тропарь, глас в~:*

Память праведнаго с похвалами, тебе же довлеет свидетельство господне, предтече: показал бо ся еси воистинну и (л. л~а об.) пророков честнейший, яко и в струях крестити сподобился еси проповеданнаго. темже за истину пострадав радуяся, благовестил еси и сущым во аде Бога явльшагося плотию, вземлющаго грех мира, и подающаго нам велию милость.

*Слава, и ныне, Богородичен:*

*На утрени,*

*на Бог Господь, тропарь тойже.*

*По а~-й кафисме, седален, глас д~.*

*Подобен:*
удивися иосиф:

Ныне прозябе нам захариин плод, и веселит разумно мысли верных, пустынное украшение, и пророков степень: темже Христов явися предтеча, и свидетель неложен пришествия его. духовными убо песньми согласно крестителю возопиим: пророче и проповедниче истины, моли спастися нам. *[Дважды.]*

*Слава, и ныне, Богородичен:*

Поем тя, богоневесто, Мати Христа Бога, славяще рождество твое непостижимое, имже избавихомся от лести диаволи, и всякия беды, владычце Богородице, и верно вопием ти: помилуй стадо твое, едина всепетая.

По в~-й кафисме, седален, глас в~.

*Подобен:*
Милосердия сущи:

Милосердия ради милости, блаже, спасти твое создание пришел еси, преклонив небеса схождением твоим, темже страшное смотрение твое поюще, вопием ти, Христе: мольбами предтечи твоего очищение грехов подаждь нам, яко един благоутробен. *[Дважды.]*

*Слава, и ныне, Богородичен:*

Предстательнице теплая Христиан, сыну твоему молися присно, Богородице, всякаго злодейства и огорчения избавити нас борца, (л. л~в) и дати нам прощение прегрешений, за милосердие щедрот, твоими молитвами, Мати Дево.

*По Хвалите имя господне, припев на рождество предтечево:*

Величаем тя, предтече спасов иоанне, и чтем еже от неплодове преславное рождество твое.

*псалом избранный:*
Благословен Господь Бог Исраилев: *На зачатие, тойже.*

*На усекновение же, и на обретение, псалом:*
Блажен муж бояйся Господа:

*Конец у величания: На усекновение: И*
почитаем вси честныя твоея главы усекновение.

*На обретение: И*
почитаем вси честныя твоея главы обретение.

*На собор: И*
почитаем вси всечестный собор твой.

*По полиелеи, седален, глас е~:*

*Подобен:*
Собезначальное слово:

*От*
ложесн пророка явльшася божия, и от неплодове светильника вселенныя прошедша, в песнех восхвалим Христова крестителя, и победоносна страдальца предтечу иоанна: молится бо Господеви, помиловатися душам нашым. *[Дважды.]*

*Слава, и ныне, Богородичен:*

Неискусобрачная невесто богородительнице пречистая, яже евину печаль на радость претворившая, воспеваем тя присно и славим, яко возвела еси нас от первыя клятвы: и ныне моли непрестанно, Богородице препетая, сына и Бога твоего, спасти нас.

*Степенна, а~-й антифон, д~-го гласа.*

*Прокимен: И*
ты, отроча пророк вышняго наречешися.

*Стих:*
Благословен Господь Бог Исраилев:

Всякое дыхание: *Евангелие, писано в конце книги сея.*

*По н~-м псалме, стихира, глас а~:*

Проповедник был еси агнца божия слова, иоанне пророче и предтече, прорицаеши бо будущая, и предглаголеши концем: се агнец божий, вземляй мира грехи, и подаяй всем мир и велию милость.

(л. л~в об.)

*Канон Богородицы на з~: И предтечи на и~. Глас д~.*

*Песнь а~.*

*Ирмос:*
Тристаты крепкия, рождейся от Девы, безстрастия во глубину души тричастное потопи, молюся: да тебе яко в тимпане, во умерщвлении телесе победное воспою пение.

Яко велика звезда солнца предтече, просветил еси землю светлостьми твоими крестителю. темже зову ти: просвети и мое сердце, ослепленное от безчисленных прегрешений, лютыми омрачении.

Разрешивый иногда блаженне, в рождении неплодствия соузы, темже тя молю безплодствием запустевшую душу мою страстей покажи молитвами твоими плодоносну, добродетелей благочадия приносящую.

уготовал еси пути избавителя, предходя в силе илиине, приснославне крестителю: к немуже моея души движения исправи, соблазн всякий, и пламень страстей из\ъимая молитвами твоими.

*Богородичен:*
Облаче светлый, души моея облаки многия и темныя твоими светлыми ходатайствы разори, яко да вижду зарю из\ тебе возсиявшаго, и светом свет прииму незаходимый.

*Песнь г~.*

*Ирмос:*
Лук сильных изнеможе, и немощствующии препоясашася силою: сего ради утвердися в Господе сердце мое.

Всяку добродетель испустил еси, всяку же злобу от сердца возненавидел еси, и стезю покаяния человеком, блаженне, показал еси.

Слова воплощшагося предтеча велик показался еси, сего ради молюся ти: безсловесных мя страстей избави, наставляя мя к безстрастию.

Еще жительствуя в телеси, житие безплотных показал еси, предтече: емуже уподоблятися, молитвами твоими богоносе, нас укрепил еси.

(л. л~г)

*Богородичен:*
Мир тобою помиловася, иже преступлением непотребен бысть, Мати Дево: сего ради в пениих песненных по долгу тя ублажает.

*Седален, глас а~.*

В пустыню вселился еси, предтече Христов, якоже илиа: темже сердце мое утверди, всеблаженне. *[Дважды.]*

*Слава, и ныне, Богородичен:*

Царицу Деву тя проповедует Давид, пречистая, чисту: темже молюся ти, небеснаго мя царствия сотвори наследника, да ублажаю тя.

*Песнь д~.*

*Ирмос:*
Любве ради, щедре, твоего образа, на кресте твоем стал еси, и растаяшася языцы: ты бо еси, человеколюбче, крепость моя и хваление.

Яко горлицу тя, весну истинную всеистинными словесы предвозвещающую миру, разумевше, ублажаем, приснославне предтече.

Сокрушена мя льстиваго искушеньми, ветхому и новому яко сый ходатай, всего обнови поющаго тя, предтече.

Иже в пустыню вселивыйся непорочным житием, опустевший всякими преступленьми ум мой, божественными молитвами твоими призови, предтече.

*Богородичен:*
Очищение нам и избавление познася твой сын, Дево, егоже моли спасти душы во умилении тя блажащих.

*Песнь е~.*

*Ирмос:*
Просвещение твое, Господи, низпосли нам, и от мглы прегрешений разреши ны, блаже, твой мир даруяй.

Пустынными мя угльми, и страстными находы распалаема, пустынное овча, ороси твоими молитвами, и от сих вреда соблюди неврежденна.

Под\ твоею, всеблаженне, святою десницею, крещается отца божественная десница, спасающая нас от руки льстиваго, священными ходатайствы твоими.

(л. л~г об.)

Прибежище тя, предтече, и покров державен, и великую стену, весь мир имать, избави нас твоими молитвами от всякия тесноты.

*Богородичен:*
Доброту тя иаковлю возлюби Бог, Дево отроковице, украшая всех тобою, омрачившихся преступлением первее.

*Песнь з~.*

*Ирмос:*
Приидох во глубины морския, и потопила мя есть буря многих грехов: но яко Бог из\ глубины возведи живот мой многомилостиве.

Стоял еси крещая в быстринах Владыку, грехи всех человеков вземлющаго: егоже молити не престай, предтече, ущедрити душы нашя.

Проповедник показался еси покаяния, в немже соблюди, предтече, мое сердце, оскверненное вредными грехи, и возникновения не имущее.

Возгласил еси, блаженне, душам в пустынях непроходимых, слово нахождением пришедшее: темже гласы немолчными всякая церковь блажит тя.

*Богородичен:*
Закона из\ъяснишася образы, твоим страшным рождеством, богоневесто, ихже сбытие ныне зряще, владычце, по достоянию тя чтим.

*Кондак во уставе:*

*Аще ли несть устава, глаголи сей кондак. Глас и~:*

Иже воистинну от всех святых большему, паче всех согрешая беззаконновавших, недостойный аз: но обаче приношаю ти пение, иоанне предтече: яко убо имый дерзновение ко Господу, от всяких мя бед свободи, да зову ти: радуйся, проповедниче благодати.

*Икос:*
Начинаю ти песнь, богопетый блаженне иоанне, радостию содержимь, и страхом воспоминания твоего ужасаяся, и недоведый же слова страшуся, предтече: сам же укрепляя мя подаждь достойно глаголати: радуйся, егоже (л. л~д) ради явися радость, радуйся, егоже ради клятва погибе. радуйся, концев земных учителю, радуйся, чудес Христовых проповедателю, радуйся, высото совести досяжущая до небес. радуйся, широто чистоты очищающая землю всю. радуйся, яко святую Троицу видел еси. радуйся, яко двоицу вещественную презрел еси. радуйся, звездо, показующая солнце. радуйся, светило, просвещающее подсолнечную. радуйся, имже Христос возвестися, радуйся, имже сатана возненавидеся, радуйся, проповедниче благодати.

*Песнь з~.*

*Ирмос:*
Авраамстии иногда в вавилоне отроцы пещный пламень попраша, песньми взывающе: отец наших Боже, благословен еси.

Больши всех рожденных явился еси, пророче, Богу вельми согрешающа мя, великою молитвою твоею, пламене великаго избави мя, и вечныя тмы.

Неплодная явихся смоковница, и посечения боюся: утверди мя ходатайством твоим, предтече спасов, и плодовита сотвори, яко да ублажаю тя.

успи всякую движимую бурю вражию на притекающих верою к тебе бодренными твоими молитвами ко избавителю всех, предтече иоанне.

*Богородичен:*
Нахождения лукаваго и нечестия, и работы демонския избави рабы твоя, Дево, душею и языком тя присно славящих.

*Песнь и~.*

*Ирмос:*
Избавителю всех всесильне, посреде пламене благочествовавшыя, снизшед оросил еси, и научил еси пети: вся дела благословите, пойте Господа.

уныния мя сном одержима, и мглою злобы помрачаема, светлою молитвою твоею исправи, предтече, и даждь яко во дни добродетелей благообразно ходити.

Искушений мя зима содержит, и страстей буря смущает мя, руку ми подаждь, предтече, возводящую души моея корабль ко пристанищу покаяния, молитвами твоими.

(л. л~д об.)

Иже вземлющаго миру прегрешения, в речных водах крестил еси, зол моих бездну изсуши струями молитв твоих, блаженне иоанне предтече.

Видев дух святый, слышал еси глас родителев свидетельствующь, предтече, тобою неизреченно крещаемому Иисусу: егоже моли спасти нас.

*Богородичен:*
Яко источник нашего обновления, сокрушеннаго мя приложеньми змиевыми всего обнови: яко да верою и любовию тя ублажаю, Богородице Дево всенепорочная.

*Песнь ф~.*

*Ирмос:*
Ева убо недугом преслушания клятву вселила есть: ты же, Дево Богородице, прозябением чревоношения мирови благословение процвела еси, тем тя вси величаем.

Крепость моя и пение Христос Господь, егоже моли, блаженне предтече, на страсти мя укрепити, и на всякия прилоги бесовския, и даждь божественную делати волю: яко да тя любовию ублажаю присно.

Красная горлица, ластовица сладкоглаголивая, явился еси, божественный предтече, весну возвещая божественную Христа: егоже моли, избавити мя зимы душетленныя и бури греховныя, молюся тебе.

Взыгрався в ложеснах матерних, возвестил еси от Девы возсиявшаго: того моли плотская моя двизания умертвити, умерщвляющая мя, и исполнити радости сердце мое, яко да пою тя, божественный предтече.

*Богородичен:*
Благолюбиваго рождши Бога, благолюбивая Богородице, того моли всякия мя избавити злобы, и к нему сотворити сердце рачительно, плотское сладострастие возненавидевша, да в песнех величаю тя.

*Светилен.*

Якоже утро возсиял еси боголепно пред\ солнцем славы, блаженне предтече, от престаревшихся неплодове и старца иереа: проповедал еси от Девы господне рождение, на избавление рода (л. л~е) земнаго, тем любовию воспеваем, и поклоняемся, крестителю, всечестному [*имярекъ*
] твоему.

*Богородичен:*
Пророцы проповедаша, апостоли научиша, мученцы богомудренно твоего сына, Богородице пречистая, ясно исповедаша Бога всех: с нимиже тя величаем, тобою нас избавльшаго древняго осуждения.

*На хвалитех стихиры, глас д~:*

Имея к Богу дерзновение, рожденных всех больши, предтече, того моли всегда, о верою призывающих тя, обращение нам дати, и вину покаяния, яко да тя воспеваем присно спасаеми. *[Дважды.]*

Наречен был еси пророк от ложесн, от утробы проповедник, предтеча и апостол: демоном убо предана мя суща, и греху раба многодейственна, от обоих мя избави, яко крепкий воин, да твое скорое проповедаю заступление.

Лопата сый божественнаго духа, плевеловидныя нравы развей от сердца моего: деяния же божественная, яко пшеницу от мене собери в житницу божию, яко да пища владыце благопотребна буду, блаженне, тобою ходатаем обогащаяся, Христов крестителю.

*Слава, глас и~:*

Подобает иоанну благовоние, подобает крестителю песней красота: сей бо проповеда начаток нашего спасения, взыгравыйся во чреве, и вопия в пустыни: покайтеся! царев воин предтеча благодати, агнца провозвещая, и Cпаса моля о душах наших.

*И ныне, Богородичен:*

Владычце, приими молитвы раб твоих, и избави нас от всякия нужды и печали.

*Славословие великое. И отпуст.*

*На литургии блаженна от канона, песнь г~-я и з~-я.*

