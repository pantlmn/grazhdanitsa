<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(л. м~з об.)

*[глава и~] СЛуЖБА оБЩА*

*апостолу единому.*

*Вечера,*

*на Господи воззвах, стихиры, глас и~.*

*Подобен:*
Что вы наречем:

Что тя именуем, апостоле4 * небо ли; яко славу исповедал еси божию. * реку ли; яко тварь напаяеши тайно. * звезду; озаряющую церковь. * чашу; пиво святое изливающую. * друга Христова ближнейшаго; * безплотных равносельника; * моли о спасении душ наших.

Славне боговидче апостоле, * украсистеся нозе твои, * путем проповеди шествующии добре, * и пути вся вражия стесняющии * широтою божественнаго разума, * слова явльшагося дебельством плоти, * и ученка тя преславна * избравшаго, блаженне. * егоже моли спастися душам нашым.

Воистинну, богоглаголиве апостоле, * послан был еси от Христа, * яко стрела световидная, уязвляюща враги, * уязвленным же душам * явственно подающа исцеление. * темже тя по долгу ублажаем, * и святое твое днесь совершаем торжество: * моли спастися душам нашым.

*Слава, и ныне, Богородичен:*

Тьмами, пречистая, обещахся покаяние сотворити о моих согрешениих, но не оставляет мя любимый зол моих обычай. сего ради тебе вопию, и припадаю моляся: ты мя, владычце, изми таковаго мучительства, наставляющи мя к лучшым, и спасения близ\ сущым.

*Крестобогородичен:*
Агнца и пастыря тя, на древе яко виде, * агница рождшая рыдаше, * и матерски тебе вещаше: * (л. м~з) сыне вожделеннейше, како на древе крестнем * повешен еси, долготерпеливе; * како руце твои и нозе твои, слове, * пригвоздишася от беззаконных, * и кровь твою излиял еси, Владыко;

*Аще имать, самогласен:*

*Слава, глас з~:*

Излияся благодать во устнах твоих, славне апостоле *имярекъ*
, и был еси светильник церкве Христовы, учя словесныя овцы, веровати в Троицу единосущную, во едино божество.

*И ныне, Богородичен.*

Никтоже притекаяй к тебе, посрамлен от тебе исходит, пречистая Богородице Дево, но просит благодати, и приемлет дарование к полезному прошению.

*Крестобогородичен:*
Всечистая, яко виде тебе на кресте повешена, плачущи вопияше матерски: сыне мой и Боже мой, сладчайшее мое чадо, како терпиши страсть поносную;

*[зри] Аще ли празднуеши с полиелеем, глаголи Богородичен воскресный:*
Кто тебе не ублажит: *[Писан в конце книги сея.]*

*Вход. Прокимен дне.*

*Таже паремии г~, апостольския, [писаны в конце книги сея.]*

*На стиховне стихиры, глас д~.*

*Подобен:*
Дал еси знамение:

Приял еси, апостоле, над\ демоны * непобедимую власть и силу, * о имени Христове, * начала тьмы сих отгонити, * и прошел еси землю, * просвещая якоже солнце, * и вся страны научи, * первое, славне, Христово проповедал еси спасительное пришествие.

*Стих: Во всю землю изыде вещание их, и в концы вселенныя глаголы их.*

Первей благости, * и естественному и пребожественному * житию подобяся, * муж был еси благ, *имярекъ*
, по существу, * и благодати божественныя сын именуемь, * нравов твоих благостию, * и ума чистотою, * Христов показался еси * ученк искренний.

(л. м~з об.)

*Стих: Небса поведают славу божию, творение же руку его возвещает твердь.*

орган добре составлен, * божественным окормлением, апостоле *имярекъ*
, * языков званию ты уверился еси, * к познанию Христову наставляя, * словесы и деянии, * и вся просветил еси * исповедати истинное Иисуса божество, * Cпаса душ наших.

*Слава, глас в~:*

Оставив земная, последовал еси Христу, и знаменався дохновением святаго духа, послан быв от него в языки погибшыя, обращати человеки в свет богознания, апостоле *имярекъ*
, и скончав подвиги божественныя твоея страсти, и мук различных, душу твою Христу предал еси. того моли, всеблаженне, даровати нам велию милость.

*Аще ли празднуеши, глаголи Богородичен воскресный:*

О чудесе, новаго, всех древних чудес!

*Аще ли не празднуеши, глаголи Богородичен сей:*

Яко плодовита маслина Дева, израсти тебе плода животнаго плодоносити мирови велию и богатую милость.

*Крестобогородичен:*
Древу крестному тя, Иисусе, пригвождена, * зрящи неискусобрачная, * плачущи глаголаше: * чадо сладчайшее, * почто оставил еси мене рождшую тя едину, * свете неприступный пребезначальнаго отца; * потщися и прославися, * яко да славу получат божественную, * божественныя страсти твоя славящии.

*Тропарь во уставе.*

*Аще ли несть устава, глаголи сей тропарь, глас г~:*

Апостоле святый *имярекъ*
, моли милостиваго Бога, да прегрешений оставление подаст душам нашым.

*Слава, и ныне, Богородичен, по глас тропаря.*

(л. м~и)

*На утрени*

*на Бог Господь: тропарь тойже.*

*По а~-й кафисме, седален, глас в~:*

уловив языки апостол славный, и научив концы земныя, тебе кланятися со отцем и духом, Христе Боже: того ради утверди церковь твою, и верным низпосли благословение твое, едине милостиве и человеколюбче. *[Дважды.]*

*Слава, и ныне, Богородичен:*

Божественнаго естества общницы быхом тобою, Богородице приснодево: Бога бо нам воплотившагося родила еси. темже по долгу тя вси благочестно величаем.

*По в~-й кафисме седален, глас д~:*

Лучу яко солнце правды испусти тя Христос, просветити всю землю, апостоле славный *имярекъ*
, божественными твоими молитвами озаряеши, и божественным светом невечерним всех просвещаеши, верою совершающих святую память твою. *[Дважды.]*

*Слава, и ныне, Богородичен:*

Надежда непостыдная надеющихся на тя, едина рождшая паче естества плотию Христа Бога нашего, того со святыми апостолы моли, подати вселенней очищение прегрешений, и всем нам прежде конца жития исправление.

*Припев:*

Величаем тя, апостоле святый *имярекъ*
, и чтем болезни и труды твоя, имиже трудился еси во благовестии Христове.

*псалом избранный:*
Небса поведают славу божию:

*По полиелеи седален, глас и~.*

*Подобен:*
Премудрости:

Мрежею словес божественных, рыбы уловив словесныя, сия принесл еси начаток Богу нашему и в Христовы язвы желая облещися, подобник страсти его явился еси. тем (л. м~и об.) сошедшеся по долгу чтим, апостоле славне, всепразднственную память твою, и согласно вопием ти: моли Христа Бога, грехов оставление даровати, чтущым любовию святую память твою. *[Дважды.]*

*Слава, и ныне, Богородичен:*

Небесную дверь и кивот, пресвятую гору, светлый облак воспоим, неопалимую купину, словесный рай, евы воззвание, вселенныя всея великое сокровище: яко спасение в ней соделася мира, и оставление древних согрешений. сего ради вопием ей: молися сыну твоему, прегрешений оставление даровати, благочестно покланяющымся всесвятому рождеству твоему.

*Степенна, а~-й антифон д~-го гласа.*

*Прокимен:*
Во всю землю изыде вещание их:

*Стих:*
Небса поведают славу божию:

Всякое дыхание:

*Таже евангелие, [писано в конце книги сея.]*

*По н~-м псалме стихира, глас з~:*

Иже божественнаго духа ясно благодать прием, священнаго лика апостольскаго сопричастник быв, *имярекъ*
: тем носимое с небесе иногда дыхание огненное огненным языком вдохнув, и языческое терновное попалил еси безбожие, Христа Бога проповедниче, моли спастися душам нашым.

*Канон, глас и~.*

*Песнь а~.*

*Ирмос:*
Песнь возслем, людие, чудному Богу нашему, свободившему Исраиля от работы, песнь победную поюще и вопиюще, поим тебе единому владыце.

В вышних владыце предстоя *имярекъ*
, апостоле чудне, тя прославльшему, и ученка себе светло показавшему, просвети душу мою, да воспою божественную твою память.

Всяко из\ъобилие благих тебе Христос даровав, верх божественных дарований, апостоле, показа тя, судом праведным, богоявленне, праведный един.

(л. м~ф)

Вседуховную зарю приим, апостоле, сошедшую на тя с небесе, огнедухновен был еси, всю попаляя прелесть многобожия.

*Богородичен:*
Ты мое мертвенное и тленное, безсмертное и нетленное, Cпасе, показав, во утробу вселился еси святыя Девы пречистыя неискусобрачно, вообразився же в человеческое естество.

*Песнь г~.*

*Ирмос:*
Несть свят яко Господь, и несть праведн яко Бог наш, егоже поет вся тварь: несть праведн паче тебе, Господи.

Божественное таинство воплощения познал еси воистинну, апостоле *имярекъ*
богоприятне, от самаго Cпаса зарю приим премирную.

Слово безначальное и присносущное, своего служителя тя, апостоле чудне, блистании светлыми богатно просвети божественныя благодати.

Зарею разжжен и детелию духовною, яко стрела боговидная послан был еси от Христа, апостоле преславне, и мир просветил еси, блаженне, учением твоим.

*Богородичен:*
Свещник всезлатый тя пророк прописа, Богородице, носящу свет невечерний, просвещающаго мир лучами божества, Христа Бога нашего.

*Седален, глас г~.*

*Подобен:*
Божественныя:

Божественнаго духа светозарением, тму разрушил еси многобожия, и верных сердца просветил еси, воспев спасительныя повеления апостоле *имярекъ*
, премудре, Христа Бога моли, даровати нам велию милость.

*Слава и ныне, Богородичен:*

Кийждо идеже спасается, тамо праведно и притекает: и кое иное таковое прибежище, яко ты, Богородице, покрывающее душы нашя;

*Крестобогородичен:*
Жезл силы стяжавшии крест сына твоего, Богородице, тем низлагаем врагов шатания, любовию тя непрестанно величающе.

(л. м~ф об.)

*Песнь д~.*

*Ирмос:*
Из\ горы приосененныя, слове, пророк, единыя Богородицы, хотяща воплотитися, боговидно усмотри, и со страхом славословяше силу твою.

Весь сокровище сый дарований евангельских, благодати исполнен, свет мира, и соль вселенныя, *имярекъ*
всеблаженне, был еси.

Вещей студнаго явления отвратился еси, невеществен же свет видети сподобился еси божества, вид приимшаго вещь человечества, досточудне.

Ты, яко ученк жизни нетленныя, умертви наш живущий грех, живоносною силою животодавца, еяже приял еси действие.

*Богородичен:*
Равен быв отцу твоему по существу, равен человеком был еси по естеству, от пречистыя Девы нашу, Владыко, плоть приемый.

*Песнь е~.*

*Ирмос: От*
нощи неведения, боговедением просветивый концы, просвети мя утром человеколюбия твоего, Господи.

Со огнем духовным, боговидче, твой смесися язык, егоже восприял еси любовию, на горнице седя.

Яко высок сый в превышних селех живый, *имярекъ*
, высокая и великая учения нам принесл еси.

ум чист имеяй к Богу во светлости, сердце чисто стяжал еси, и воплощеннаго Бога видел еси, непостижимаго разумом.

*Богородичен:*
Закон первый, Дево, рождеством твоим преста, процвете же благодать, и правда возсия.

*Песнь з~.*

*Ирмос:*
Ризу мне подаждь светлу, одеяйся светом яко ризою, многомилостиве Христе Боже наш.

Яко ученк и друг Христов, апостоле славне, ревностию поревновал еси, по Господе Бозе вседержители.

(л. н~)

Тебе божественных чудес самоделателя Спас показа, дав власть тебе действом своея благости.

Преукрашен божественною благодатию учения, благовествуеши миру общее спасение, сущаго над\ всеми Бога, апостоле Христов, *имярекъ*
прехвальне.

*Богородичен:*
Да заградятся уста злочестивых, Богородицу тя немудрствующих, всенепорочная, и лица их в студ да облекутся.

*Кондак, во уставе.*

*Аще ли несть устава, глаголи сей кондак, глас д~.*

*Подобен:*
Явился еси:

Яко звезду пресветлую церковь всегда стяжа тя, апостоле *имярекъ*
, чудес твоих многоподаванием просвещаема. темже зовем Христу: спаси чтущих верою память твоего апостола, многомилостиве.

*Икос:*
Струю слова подаждь ми, Господи, водное естество содеявый, и сердце мое укрепи, благоутробне, иже землю утвердивый словом твоим: и просвети мое помышление, светом яко ризою одеваяйся, да глаголя и пою подобная, достойно почести твоего апостола, многомилостиве.

*Песнь з~.*

*Ирмос:*
отроцы еврейстии в пещи попраша пламень дерзновенно, и на росу огнь преложиша, вопиюще: благословен еси, Господи Боже, во веки.

Странну ревность имый, ныне престолу предстоиши владычнему *имярекъ*
, яко слуга Христов венчан был еси, богопроповедниче, вопия: благословен еси, Господи Боже, во веки.

Вкупе слову сликовствуя и собеседник тому быв, царствия тамо сопричастился еси вышняго, зовый: благословен еси, Господи Боже, во веки.

Мудростию обложен, благодатию озарен, мирною красотою украшен, богоглаголиве апостоле святе, вопиеши: благословен еси, Господи Боже, во веки.

(л. н~ об.)

*Богородичен:*
Лестию древле благожребия праотцы изгна змий: ты же сих, Мати божия, воззвала еси глаголющих: благословен, пречистая, плод твоего чрева.

*Песнь и~.*

*Ирмос:*
Мусикийским органом согласующым, и людем безчисленным покланяющымся образу в деире, три отроцы не повинувшеся, Господа воспеваху, и славословляху во вся веки.

Яко красне нозе твои явистеся, благолепен есть и язык глаголющь славу Христову, и научи звати: Господа пойте и превозносите во вся веки.

Добротами украшен светолучными, и чудес пущая сияния, познался еси людем семя благословенное, уверяя взывати: Господа пойте и превозносите во вся веки.

Свят ученк, небесным учен тайнам воистинну, прошел еси вселенную, учя велегласно слово веры Христовы ты, апостоле, и неизреченную исповедая благодать вопия: Господа пойте и превозносите во вся веки.

*Богородичен:*
ум не может рождества твоего, богородительнице, сказати, и изрещи слово изнемогает: Бога бо заченши родила еси, Дево: егоже превозносим во вся веки.

*Песнь ф~.*

*Ирмос:*
Воистинну Богородицу тя исповедуем, спасеннии тобою, Дево чистая, с безплотными лики тя величающе.

Явлен был еси концем, апостоле, божественным светом сияя, и огнь духовный приим, светозарен показался еси, *имярекъ*
, темже тя величаем.

Весь Богу возложен, тому срастворился еси: егоже ныне моли, богоявленне, о нас, верою и любовию восхваляющих тя.

Твою, преблаженне, память празднующе, молимся всегда, треволнения избыти ходатайством дерзновения твоего: егоже яко Христов апостол имаши, боговидче всечестне.

(л. н~а)

*Богородичен:*
Спасения всех ходатаицу явльшуюся человеком, и мир просвещшую сиянии боговидныя чистоты, в песнех величаем.

*Светилен.*

*Подобен:*
Духом предзря:

Течение красных твоих ног, *имярекъ*
апостоле, возвратив к шествию небесному возшел еси радуяся, и Троице представ, во отце видиши сына и духа божественнаго. сего ради верою пресвященную твою и божественную празднуем память.

*Богородичен:*
Страшнаго испытания воспоминаю час, множество зол дел моих ужасает и устрашает мя, но ущедри пречистая, теплою твоею молитвою, и даждь ми спасение: елика бо хощеши, можеши.

*На хвалитех стихиры, глас д~.*

*Подобен:*
Яко добля:

Тростию благодати, * от глубины суетства человеки извлекл еси, досточудне, * учителя манием повинувся, *имярекъ*
, * просвещшаго по всему твое разумение, и апостола, и честна богоглагольника, * тя, всеблаженне, показавша, * того непостижнаго божества. *[Дважды.]*

Духа сияние на тя сниде * во огненне виде, и тя, блаженне, божественное приятелище содела, * скоро отгоняща безбожия мглу, * и мир просвещающа * сиянием всемудрых твоих словес, * тайноглагольниче, * апостолов украшение, * Христов самовидче блаженне.

Молниями проповедания, * во тьме седящыя неведения, * славне, просветив, * показал еси сыны * Владыки и Бога веры ради. * егоже страстем ревновал еси и смерти, * и славы был еси наследник, * яко мудр и богоглаголив, * яко ученк истины.

*Слава, глас в~:*
Оставив земная, последовал еси Христу и знаменався дохновением святаго духа, послан быв от него в языки погибшыя, обращати человеки во свет богознания, (л. н~а об.) апостоле *имярекъ*
: и скончав подвиги божественныя твоея страсти, и мук различных, душу твою Христу предал еси: того моли, всеблаженне, даровати нам велию милость.

*И ныне, Богородичен:*

Все упование мое на тя возлагаю, Мати божия, сохрани мя под\ кровом твоим.

*Крестобогородичен:*
Егда нескверная агница, * виде своего агнца, на заколение яко человека волею влекома, * рыдающи глаголаше: безчадствовати мя ныне тщишися, Христе, тебе рождшую. * что сие сотворил еси, избавителю всяческих: * обаче воспеваю и славлю твою, * юже паче ума и слова, * крайнюю благость, человеколюбче.

