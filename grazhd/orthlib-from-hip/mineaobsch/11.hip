<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(л. кс~г об.)

*[глава а~и] СЛуЖБА оБЩА*

*святителем двема и многим.*

*Вечер,*

*на Господи воззвах, стихиры, глас д~.*

*Подобен:*
Яко добля:

Яко звезды многосветлыя, * утверждени прехвальнии, * мир украсисте всечестнии, * и сей лучами просвещаете, * догматы благоверия, * и ереси тьму отгоните святителие: * молитеся от тли и бед избавитися, * верою творящым * всечестную память вашу.

Сиянии духовными * просветивше вселенную, * светодательная солнца явистеся, * яко лучи велений * во вся концы простирающе, * верных сердца просвещаете преблаженнии, * отгоняще тьму ересей богоносцы, * силою от Девы возсиявшаго.

*От*
Христовы церкве преблаженнии, * отгнасте мысленныя волки, жезлом велений ваших: * и сию окрест оградисте * словесною твердостию, * и представисте ю Христу целу и недвижиму. * егоже молите * от тли и бед избавитися, * верою творящым всечестную память вашу.

*Слава, и ныне, Богородичен:*

Осуждения избави, пресвятая богоневесто, и лютых прегрешений, смиренную мою душу и смерти измени молитвами твоими, и даруй оправдание улучити в день испытания, еже получиша святых собори, покаянием очищена мя прежде конца покажи, и слезными излиянии.

*Крестобогородичен:*
Распинаема видящи, * и в ребра прободаема копием, * пречистая, Христа человеколюбца, * плачущи вопияше: * (л. кс~д) что сие сыне мой; * что тебе неблагодарнии людие воздаша, * вместо яже сотворил еси добрая им; * и тщишися безчадствовати мя вселюбезнейший, * дивлюся благоутробне, твоему вольному распятию.

*Аще имут самогласен.*

*Слава, глас з~:*

Человецы божии и вернии раби, служителие господни, мужие желания, сосуди избраннии, столпи и утверждение церкве, царствия наследницы, не премолчите еже о нас вопити ко Господу.

*И ныне, Богородичен:*

Бога из\ тебе воплотившагося разумехом, Богородице Дево: того моли о спасении душ наших.

*Крестобогородичен:*
Видящи тя распинаема Христе, тебе рождшая вопияше: что странное еже вижу таинство, сыне мой; како на древе умираеши, плотию повешен, жизни подателю;

*[зри] Аще празднуеши с полиелеем, глаголи Богородичен: воскресный:*

Кто тебе не ублажит:

*Вход. Прокимен дне.*

*Чтения святительская, [писаны в конце книги сея.]*

*На стиховне стихиры, глас а~:*

*Подобен:*
Всехвальнии мученцы:

Таинники духовныя вкупе * и словесныя трубы божия, * божественная зерцала, * восхвалим днесь достойно, * святители божественныя и огнедохновенныя, * точащих златыя струи учения нам. * Христу молитеся, даровати душам нашым мир и велию милость.

*Стих: Честна пред\ Господем смерть преподобных его.*

Степень веры разумом, * божественныя и бодрыя, * реки златоструйныя, * всесветлыя светильники, * троическия поборники, * приятелища благодатная святаго духа, * столпы непоколебимыя, * и утверждения церкве, * достойно песньми восхвалим.

(л. кс~д об.)

*Стих: Священницы твои облекутся в правду, и преподобнии твои возрадуются.*

Духовнии органи грома, * божественнаго мановения, * молнии проповедания, * свещницы всезлатии, * светлии и светоноснии о Бозе, * преблаженнии святителие, * о нас чтущих вас Христа молите, * даровати душам нашым * мир и велию милость.

*Слава, глас з~:*

Тайныя днесь духа трубы богоносныя отцы восхвалим, воспевшыя посреде церкве песнь сличную богословия, Троицу едину непременную, существо же и божество: потребители ересей и православных поборники, молящыяся всегда Господу, помиловатися душам нашым.

*И ныне, Богородичен:*

Богородице, ты еси лоза истинная, возрастившая нам плод живота, тебе молимся, молися владычце со святители, помиловати душы нашя.

*Крестобогородичен:*
Предстоящи кресту иногда, во время распятия Дева, и с девственником учеником, плачущи вопияше: увы мне, како страждеши, всех Христе сый безстрастие!

*Тропарь во уставе.*

*Аще ли несть устава, глаголи сей тропарь, глас д~:*

Боже отец наших, творяй присно с нами по твоей кротости, не отстави милость твою от нас, но молитвами их в мире управи живот наш.

*Слава, и ныне, Богородичен, или крестобогородичен.*

*На утрени,*

*на Бог Господь, тропарь тойже.*

*По а~-м стихословии седален, глас е~.*

*Подобен:*
Собезначальное слово:

Яко царское украшение церкве, святителей господних вси восхвалим, догматов сокровище неоскудеемо: сими бо сам (л. кс~е) наказа нас Троицу чествовати святую, соединену убо существом, разделену же впостасьми. *[Дважды.]*

*Слава, и ныне, Богородичен:*

Пресвятая Дево, помилуй нас прибегающих верою к тебе милосердой, и просящих теплаго твоего заступления: можеши бо яко блага всех спасти, яко сущи Мати Бога вышняго, матерними твоими молитвами, присно об\ъемлющи, богорадованная.

*По в~-м стихословии седален, глас г~.*

*Подобен:*
Божественныя:

Столпи бысте церкве, и богатство некрадомое благочестия явилися есте, богословеснии святителие, в безстрастии осияли есте житие свое, и троическия из\ъяснисте догматы, отцы преподобнии, Христа Бога молите о спасении душ наших. *[Дважды.]*

*Слава, и ныне, Богородичен:*

Божественнаго естества не отлучься, плоть быв во чреве твоем: но Бог вочеловечься и пребысть, иже по рождестве матерь тя Деву, яко прежде рождества сохранив всенепорочну, един Господь: того прилежно моли, даровати нам велию милость.

*По Хвалите имя господне:*

*Припев:*
Величаем вас, святителие велицыи, и чтем святую память вашу: вы бо молите за нас Христа Бога нашего.

*псалом избранный:*
услышите сия вси языцы:

*По полиелеи седален, глас д~:*

Премудрии учителие вселенныя, иже Бога прославльшии делы и словесы на земли, да возвеличатся днесь, яко спасения нам суще ходатаи. *[Дважды.]*

*Слава, и ныне, Богородичен:*

Предстательнице необоримая оскорбляемых, и теплое заступление уповающих на тя, от бед мя избави: ты бо еси всех помощница.

*Степенна, а~-й антифон д~-го гласа.*

*Прокимен:*
Честна пред\ Господем смерть преподобных его.

(л. *кс~е об.)*

*Стих:*
Что воздам Господеви о всех, яже воздаде ми;

Всякое дыхание:

*Евангелие святителем, [писано в конце книги сея.]*

*По н~-м псалме стихира, глас з~:*

Преподобнии отцы, во всю землю изыде вещание исправлений ваших, тем на небесех обретосте мзду трудов ваших, демонов разрушисте полки, ангелов достигосте чины, ихже житию непорочно поревновасте: дерзновение имуще ко Господу, мир испросите душам нашым.

*Канон, глас и~.*

*Песнь а~.*

*Ирмос:*
Поим Господеви, проведшему люди своя сквозе чермное море, яко един славно прославися.

Возсиявше в мире святителие премудрии, сияюще царствующаго царя всех божественными велении: тем Христа воспоем, яко прославися.

Яко просветившихся в мире благочестия светом, и нечестия тьму отгнавших, почтим вернии, яко святители великия и всечестныя.

Яко предстояще со ангелы неприкосновенному царю, совершающым память вашу, помолитеся даровати нам очищение грехов, священнопроповедницы суще богоноснии.

*Богородичен:*
Яко заченши превечное и безначальное от отца слово, плотию рождши паче слова пречистая, молися прилежно избавитися нам от бед.

*Песнь г~.*

*Ирмос:*
утвержей в начале небеса разумом, и землю на водах основавый, на камени мя, Христе, заповедей твоих утверди: яко несть свят, паче тебе, едине человеколюбче.

Воздержанием истинным, и молитвою неуклонною, взыдосте в вышний град добродетелей, преподобнии и богоноснии, идеже пищнаго потока наслаждаетеся присно.

(л. кс~з)

Яко имуще дерзновение к Богу, святителие преподобнии, молитеся о нас спастися нам, верою поющым память вашу.

Яко благочестивых велений, учителие, премудрых божественных словес, повестителие истины, и победу на ереси прияли есте преподобнии.

*Богородичен:*
Яко небо и престол тя божий воспеваем вси, богородительнице чистая Дево, яко из\ тебе явися Иисус Христос истина, на спасение наше.

*Седален, глас г~.*

Сосуди честнии воздержания, и богатства некрадомая благочестия явистеся воистинну блаженнии, безстрастием житие просветивше, и требующым обогащающе милость отцы преподобнии: Христа Бога молите, даровати нам велию милость.

*Слава, и ныне, Богородичен:*

Кийждо идеже спасается, тамо праведно и притекает: и кое иное таковое прибежище, яко ты, Богородице, покрывающее душы нашя,

*Крестобогородичен:*
Жезл силы стяжавшии, крест сына твоего, Богородице, тем низлагаем врагов шатания, любовию тя непрестанно величающе.

*Песнь д~.*

*Ирмос:*
услышах, Господи, смотрения твоего таинство, разумех дела твоя, и прославих твое божество.

Святители премудрыя вси в песнех восхвалим, глаголюще: богоноснии отцы прилежно молите, спастися нам.

Яко благочестивых велений сказатели и насадители, и премудрыя учители и святители, имуще богоблаженнии воистинну, песньми и пеньми восхваляем вас.

Священную память вашу вернии, наставники и питателие преподобнии, святителие господни, песньми и пении празднуем.

*Богородичен:*
Безневестная невесто, и неискусобрачная чистая Мати Христа Бога, того непрестанно моли, спасти душы поющих тя.

(л. кс~з об.)

*Песнь е~.*

*Ирмос:*
утренююще вопием ти, Господи, спаси ны: ты бо еси Бог наш, разве тебе иного не вемы.

Пастырски помазавшеся благочестия миром, богомудрии, тем яко святителей вси почтим вас богоносцы.

Яко подобницы бывше апостолом, богомудрии славнии, болезньми и бдении, церковных людей предстатели.

Ревнителю илии, и моисею боговидцу возревновавше отцы боговидцы, ересей начальники посрамисте.

*Богородичен:*
Яко царицу, всех царя рождшую, приидите вернии вси, согласно со ангелом благословенную почтим.

*Песнь з~.*

*Ирмос:*
Ризу мне подаждь светлу, одеяйся светом яко ризою, многомилостиве Христе Боже наш.

Церковную славу украсили есте отцы блаженнии, божественными вашими велении, и ереси из\ корене изсушили есте.

Яко светила благочестия, велений добротою возсияли есте, во всю тварь ученьми славнии, помрачивше ереси словом божиим.

Вместо оружия язык и слово вземше преподобнии, чуждая отсекли есте учения вся, и из\ъяснили есте Троицу всем явственно.

*Богородичен:*
Родився от Девы, мир просветил еси, Христе Боже: и мене от прегрешений моих избави, яко человеколюбец, и управи живот мой, молю тя.

*Кондак, во уставе.*

*Аще ли несть устава, глаголи сей кондак, глас и~.*

*Подобен:*
Яко начатки:

Яко добродетелей учителие, и иерархов украшение, церковь поющи вас славит: молитвами вашими подайте чтущым вас любовию, добродетелей исправление, и соблазнов избавление, яко непобедимии.

(л. кс~з)

*Икос:*
Реки благочестия явльшеся, учений ваших струями всю землю напоивше, яко святителие божественнии, и чудес тучами скверны омывше, и пищный поток достойно наследивше. темже сошедшеся благочестно вас почитаем песньми днесь, и верно вопием вам: молите Христа Бога непрестанно о всех нас, яко непобедимии.

*Песнь з~.*

*Ирмос:*
В начале землю основавый, и небеса словом утвердивый, благословен еси во веки, Господи Боже отец наших.

Иже истинныя святители божественныя, стаду твоему пастыри показавый, благословен Бог отец наших.

Иже страстей погасисте пламень, и душы благочестивых божественно оросисте, вопиющих: благословен Бог отец наших.

Воздержанием, и бдением, и верою истинною труждшеся святителие, поминайте всех нас.

*Богородичен:*
Иже нас ради рождейся от Девы, и от врага избавивый мир, благословен Бог отец наших.

*Песнь и~.*

*Ирмос:*
На горе святей прославльшася, и в купине огнем приснодевы моисеови тайну явльшаго, Господа пойте, и превозносите во вся веки.

Моисею подобящеся отцы, на гору безстрастия взыдосте, во мрак разумный, и благодатный приясте закон святители. тем воспеваем Христа во веки.

Люди Христовы упасше преподобнии, египетския лести отбегше, вавилона страстнаго избегли есте, сиона вышняго обретше жилище во вся веки.

Яко миром помазавшеся божии святителие, еже в слове и деле благочестия, священнодействуете божественная священнии: темже Троицу во едином существе поете во вся веки.

*Богородичен:*
Всельшагося во чрево святыя Девы, и в сем страшно паче слова, ветхаго адама обновльша, Господа пойте, и превозносите его во веки.

(л. кс~з об.)

*Песнь ф~.*

*Ирмос:*
Проявленное на горе законоположнику во огни и купине, рождество приснодевы, в наше верных спасение, песньми немолчными величаем.

Иже безстрастием и верою, надеждею и любовию, словеса нам живота вечнаго показавше премудрии святителие, молитеся спастися душам нашым.

Жезлом духа святаго яко упасшыя люди, и от божия церкве отгнавшыя ереси богоборных, святителие всечестнии: темже вас песньми восхваляем.

Яко церковная светила святители в песнех и пениих почитаем вси немолчно, раку мощей ваших, блаженнии отцы, достойно величающе.

*Богородичен:*
Радуйся, присноживотный источниче нетления, радуйся всесветлый солнца облаче. радуйся, колеснице всего божества. радуйся, ковчеже освящения.

*Светилен.*

Светозарныя светильники, паче солнечных лучь от светоначальныя Троицы и трисолнечныя единицы, преестественно смешены, богоносныя восхвалим отцы.

*Богородичен:*
Тебе песньми немолчными ублажаем, Дево, яже от Троицы единаго во чреве приимши, Богородице, божественными руками пресущное слово носила еси, непреложно и неизменно.

*На хвалитех стихиры, глас з~.*

*Подобен:*
Тридневен:

Благодать превозможе, * вера преукрепися, * и исполнишася вся * разума божия, * апостол и учителей ради, * спасением обогатихомся. *[Дважды.]*

Небесных таинств, * и человеческих учений * благодатей стечение со исправленьми, * побеждающими всякое еретическое слово, * святители твоя удивил еси, Господи.

(л. кс~и)

Премудрии учителие вселенныя, * иже Бога славяще, * словесы и делы на земли, * да возвеличатся днесь, * яко спасения всем нам подателие.

*Слава, глас з~:*

Добрии раби, блазии и вернии, добрии делателие винограда Христова, иже и тяготу дневную понесшии, и данный вам талант возрастившии, и по вас пришедшым не завидевшии: темже и врата вам небесная отверзошася. вшедше убо в радость Владыки Христа, молите о нас святии учителие.

*И ныне, Богородичен:*

Богородице, ты еси лоза истинная:

*Крестобогородичен:*
Пречистая, яко виде тя на кресте повешена, плачущи вопияше матерски: сыне мой, и Боже мой, сладчайшее мое чадо, како терпиши страсть поносную;

