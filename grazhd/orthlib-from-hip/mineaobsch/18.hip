<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(л. р~а об.)

*[глава и~и] СЛуЖБА оБЩА*

*преподобномученку единому.*

*Вечер,*

*на Господи воззвах, стихиры, глас з~.*

*Подобен:*
Тридневен:

Подвиги мудраго постника, * и болезни воина Христова * восхваляюще по долгу вернии, * возопием Господеви: * того молитвами Христе Боже, * от всякия беды избави нас.

Дастся ти от Бога мног мир предоблий, * бурю прешедшу ти лютых, * преподобне отче, *имярек,*
* непобедимый воине, * и молитвенниче о хвалящих тя.

Пострадал еси мудре законно, * и был еси премудр к Богу, * яко другий дом ты мученче, * всяческих содетелю, и явился еси богоносе, * светило церковное, * преподобных удобрение.

*Слава, и ныне, Богородичен:*

Богородице Дево чистая, молися Господеви, * яко да молитвами твоими * подаст душам нашым грехов оставление, мир и велию милость.

*Крестобогородичен:*
На древе живот наш зрящи, всенепорочная Богородице висящ, матерски рыдающи вопияла еси: сыне мой, и Боже мой, спаси любовию поющыя тя.

*Аще имать, самогласен. Слава, глас е~:*

Преподобне отче, не дал еси сна очима твоима, ни веждома твоима дремания, дондеже душу и тело от страстей свободил еси, и себе уготовал еси духа жилище: пришед бо Христос со отцем, обитель в тебе сотвори, единосущныя Троицы благодать приим, великопроповедниче преподобне, молися о душах наших.

(л. р~в)

*И ныне, Богородичен:*

Блажим тя Богородице Дево, и славим тя вернии по долгу, град непоколебимый, стену необоримую, твердую предстательницу, и прибежище душ наших.

*Крестобогородичен.*

*Подобен:*
Блажим тя:

Зрящи древле агнца своего, Дево Мати всеблаженная отроковица, на крест воздвижена, вопияше слезящи: увы мне, сыне мой, како умираеши, Бог естеством сый безсмертен;

*Аще празднуеши с полиелеем, глаголи Богородичен воскресный:*
В чермнем мори:

*Вход. Прокимен дне.*

*Чтения г~ мученческая, [писана в конце книги сея].*

*На стиховне стихиры, глас а~.*

*Подобен:*
Всехвальнии мученцы:

Прехвальне, *имярек,*
* твое житие возложил еси, * добродетелей попечение, * песнословием бо вернии, * верою Христа похваляют, * твоими покаряющеся учении: * имже утвердитися в мире, * предстоя умоли божественнаго духа.

*Стих: Честна пред\ Господем смерть преподобных его.*

Богодухновенне мученче, *имярек,*
* твое житие убо равно ангелом, * земным об\ъявися: * небесным же яко благовонная жертва, * и доброе кадило, * твое исповедание принесеся. * и ныне молися, * даровати душам нашым * мир и велию милость.

*Стих: Блажен муж бояйся Господа, в заповедех его восхощет зело.*

Пребогатый, *имярек,*
страстей победитель быв, * мучителя победил еси: * венценосцем сликовствуя блаженне, * о всех поминай совершающих твою память, * и ныне Христу молися, * даровати душам нашым * мир и велию милость.

*Слава, глас д~:*

Пособием духовным преподобномученче, *имярек,*
победив врага противнаго, яко воин непобедимь, оружием веры, тьмы мысленныя ефиопы ссекл еси, и совершив закон подвиг (л. р~в об.) твоих, со всеми страстотерпче венчался еси лики, преподобне и пребогате.

*И ныне, Богородичен:*

Избави нас от нужд наших Мати Христа Бога, рождшая всех творца, да вси зовем ти: радуйся, едино предстательство душ наших.

*Крестобогородичен.*

*Подобен:*
Яко добля:

Распинаема видящи, * и в ребра прободаема копием, * пречистая, Христа человеколюбца, * плачущи вопияше: * что сие сыне мой; * что тебе неблагодарнии людие воздаша, * вместо яже сотворил еси добрая им, * и тщишися безчадствовати мя вселюбезнейше; * дивлюся благоутробне * твоему вольному распятию.

*Тропарь во уставе.*

*Аще ли несть устава, глаголи сей тропарь, глас и~:*

В тебе отче известно спасеся еже по образу: приим бо крест, последовал еси Христу и дея учил еси презирати убо плоть, преходит бо: прилежати же о души, вещи безсмертней. темже и со ангелы срадуется, преподобне *имярек,*
дух твой.

*Слава, и ныне, Богородичен, или крестобогородичен.*

*На утрени,*

*на Бог Господь, тропарь тойже.*

*По а~-й кафисме, седален, глас д~.*

*Подобен:*
Вознесыйся:

Земных и тлеющих наслаждения небрегл еси, и в пустыни житие возлюбил еси, мира красоты и пищи временныя возненавидел еси, и отсюду сподобился еси мученческому и постническому сочтатися лику: с нимиже моли спасти рабы твоя. *[Дважды.]*

(л. р~г)

*Слава, и ныне, Богородичен:*

На престоле херувимстем седяй, и в недрех отчих водворяяйся, яко на престоле святем седит своем, владычце, в недрех твоих, воплощься бо Бог, истинно воцарися над\ всеми языки, и разумно ныне поем ему: егоже умоли спастися рабом твоим.

*По в~-й кафисме седален, глас и~.*

*Подобен:*
Премудрости:

Иоанновы нравы крестителя и илии фесвитянина добродетели постом подражая, безплотно пожил еси, со ангелы славя святую Троицу божественную, и бесовская нахождения побеждая мужеством. тем и страданием крепко подвизався, Христову божественному воплощению кланяяся с божеством, *имярек,*
блаженне, егоже моли, грехов оставление даровати, празднующым любовию святую память твою. *[Дважды.]*

*Слава, и ныне, Богородичен:*

Яко Деву и едину в женах, тя безсеменно рождшую Бога плотию, вси ублажаем роди человечестии: огнь бо вселися в тебе божества, и яко младенца доиши зиждителя и Господа. тем ангельский собор, и человеческий род достойно славим всесвятое рождество твое, и согласно вопием ти: моли Христа Бога, прегрешений оставление даровати, достойно поющым славу твою.

*По Хвалите имя господне:*

*Припев:*

ублажаем тя преподобномученче, *имярек,*
и чтем святую память твою, наставниче монахов, и собеседниче ангелов.

*псалом избранный:*
Терпя потерпех Господа:

*По полиелеи седален, глас д~.*

*Подобен:*
Явился еси:

В пощении искусен быв, во страдании просиял еси, и просветил еси верныя твоими подвиги блаженне, *имярекъ*
: темже тя вси согласно величаем. *[Дважды.]*

(л. р~г об.)

*Слава, и ныне, Богородичен.*

Надеждо непостыдная надеющихся на тя, едина рождшая паче естества плотию Христа Бога нашего: того со святыми преподобномученки моли, подати вселенней очищение прегрешений, и всем нам прежде конца жития исправление.

*Степенна, а~-й антифон д~-го гласа.*

*Прокимен:*
Честна пред\ Господем смерть преподобных его.

*Стих:*
Что воздам Господеви о всех, яже воздаде ми;

Всякое дыхание:

*Евангелие преподобномученку, [писано в конце книги сея.]*

*По н~-м псалме стихира, глас и~:*

Иже по образу соблюдый невредимо преподобне отче, *имярекъ*
еже по Христове вере, сопротивился еси терпеливо, не устрашився мучительскаго прещения, но духовным мечем того убил еси: тем дерзновение стяжав к Богу, спасай чтущыя тя от всяких бед, преподобный страдальче.

*Канон, глас з~.*

*Песнь а~.*

*Ирмос:*
Яко по суху пешешествовав Исраиль, по бездне стопами, гонителя фараона видя потопляема, Богу победную песнь поим вопияше.

*От*
соблазн житейских и от страстей оскорбляющих мя, умири ум мой страдальче преподобне, и в твою похвалу тихо память творити сподоби мя.

Страдальческия венцы яко страдалец прием преподобне, *имярек,*
преложен был еси от земли к миру нератному, и к свету и животу истинному преблаженне.

Струями кровей пламень мучительский погасив, благочестне мученче, напоил еси душы верных, сотворив прозябати желание живота вечнаго преподобне.

*Богородичен:*
Иже невместимое слово во чреве твоем вмещено порождши, боговместимая сень, утесняющия мя лютыя бури злых свободи, чистая.

(л. р~д)

*Песнь г~.*

*Ирмос:*
Несть свят, якоже ты Господи Боже мой, вознесый рог верных твоих блаже, и утвердивый нас на камени исповедания твоего.

укреплен был еси силою божиею, отлучився к подвигом дерзновением преблаженне, терпя болезни и муки гонительския страстотерпче преподобне отче наш.

Крепость даде ти Христос подвигодавец великий, сокрушити прелесть, и посрамити врага, хвалящагося безстудно, и тщетно всуе шатающагося.

Твои краснеи нозе яве преподобне, ко стези мучения входящыя светло, и главы злочестивых сламляющыя, *имярек,*
многострадальне.

*Богородичен:*
Юже древле виде иаков от земли простерту к небесней высоте, божественную лествицу яве, Марию чистую Владыки воспоем палату.

*Седален, глас д~.*

*Подобен:*
удивися иосиф:

Кр~щен бысть трегубо, треми крещении верно, водою и огнем, и божиим духом, первее слезами, второе воздержании многими подвизався крепко, пожив равноангельским житием на земли блаженне, *имярекъ*
: третие, яко агнец изряден заклан был еси Христу Богу нашему. того моли непрестанно, спастися душам нашым.

*Слава, и ныне, Богородичен:*

удивися иосиф еже паче естества зря, и внимаше мыслию иже на руно дождь, в безсеменном зачатии твоем Богородице, купину огнем неопалимую, жезл ааронов прозябший. и свидетельствуя обручник твой и хранитель, священником взываше: Дева раждает, и по рождестве паки Девою пребывает.

*Крестобогородичен:*
Помышления от сердец многих открываются: копием страстей твоих уязвляющи мой ум, в распятии твоем вольном: чадо, кто узрит плача моего, (л. р~д об.) и плоти терзания, разумеет вельми Бога тя суща всеистинна; воспеваю слове, милосердие твое, егоже ради терпиши распятие.

*Песнь д~.*

*Ирмос:*
Христос моя сила, Бог и Господь, честная церковь боголепно поет взывающи, от смысла чиста, о Господе празднующи.

Законно постился еси, законно пострадал еси, и законно венчан был еси, божиим словом укрепляемь, и невредна себе соблюдая преблаженне.

Не терпя преподобне лести возследовати, к богоразумию яко разумен радуяся приступил еси: свет мысленный восприим, светильник показался еси.

Священнодействуемь, якоже заколение вольное святое приведен был еси, *имярек,*
тебе ради пожренному, и в храме первенец почил еси веселяся.

*Богородичен:*
Девою пребыла еси по рождестве, якоже бе и прежде рождества: яко Бога слова родила еси избавльшаго нас от тли ходатайством твоим, пренепорочная.

*Песнь е~.*

*Ирмос:*
Божиим светом твоим блаже, утреннюющих ти душы любовию озари, молюся, тя ведети слове божий, истиннаго Бога, от мрака греховнаго взывающа.

оружием уязвися враг, многаго терпения доблемудраго мученка: и сего ногами попран бысть, и смех явися, посрамлен быв.

Ты злобу мучительскую отринув, незлобив и кроток явлься мученче всечестне, скончанием твоим кровным венцем нетленным увязлся еси.

Мученческими венча тя честьми воистинну, и постническими труды, преподобне, *имярек,*
трудоположник един Бог наш, на убийцу укрепивый тя.

*Богородичен:*
Разумев издалеча тайно пророческий богозрачный лик, Дево богоневестная, божия рождества твоего глубину неизреченную, образы священными тя прознамена.

(л. р~е)

*Песнь з~.*

*Ирмос:*
Житейское море воздвизаемое зря напастей бурею, к тихому пристанищу твоему притек вопию ти: возведи от тли живот мой многомилостиве.

Всел еси на водах, окормляемь рукою живоначальною отче наш, и сохранен был еси, в нихже погрузишася гонительская веления, молитвою прилежною священне.

Малыми изменяя великая, себе мукам предал еси преподобне: прельстителя змия евина, духом умертвил еси богоявленне.

Глагол твоих силы, злобы обретатель претерпети не возможе: тем узам тя, *имярек,*
и ранам, смерти же лютей, сурово льстец предал есть.

*Богородичен:*
Се ныне из\ кровей твоих чистых Дево Мати, воплотися Господь, и человеком приединяется кроме обычая, за неизреченную милость, наше спасение содевая.

*Кондак во уставе.*

*Аще ли несть устава, глаголи сей кондак, глас в~.*

*Подобен:*
Твердыя:

Яко постника благочестна, и искусна, и страдальца произволением честна, и пустыни жителя сообразна, в песнех достойно восхвалим, *имярек,*
приснохвальнаго: той во змия попрал есть.

*Икос:*
Страстем господним поревновав преблаженне, за того умрети возжелел еси, лесть идольскаго суетства разорил еси, мужески подвигся противу врагов, тех злохитрственная ловления и козни низложил еси, и венец почести приял еси, *имярек,*
преподобне страдальче. тем верою прибегаем в твой кров, и зовем ти: от враг видимых и невидимых избави нас, ты бо змия попрал еси.

*Песнь з~.*

*Ирмос:*
Росодательну убо пещь содела ангел преподобным отроком, халдеи же опаляющее веление божие, мучителя увеща вопити: благословен еси Боже отец наших.

(л. р~е об.)

Милования еже к плоти отлучив ум твой блаженне, опаляемь огнем и сожигаемь мудре, отроческую воспевая песнь: благословен Бог отец наших.

Отгоними бывают единым призыванием твоим, лукавии дуси, познавшии тя постника и мученка Христова, преподобне, поюща тепле: благословен Бог отец наших.

Возвещен ти бысть конец преблаженне, *имярек,*
вседетельною волею: тем вдался еси большему пощению, и от славы в славу преходиши, убиен был еси Христа ради над\ всеми Бога.

*Богородичен:*
унынием мя одержима, воздвигни пречистая, к деланию божиих дел, укрепляющи мя на враги, присно борющыя мя люте, и противными помыслы прельщаема.

*Песнь и~.*

*Ирмос:*
Из\ пламене преподобным росу источил еси, и праведнаго жертву водою попалил еси: вся бо твориши Христе, токмо еже хотети, тя превозносим во вся веки.

Постническими добротами украшаемь, и ранными болезньми утомляемь, победотворцу показался еси преславне, победныя почести от него приим.

Воспалився любовию вседержителевою, *имярек,*
преславне, вражию возвышенную выю низложил еси: и к Богу желанием твоим, приял еси того в тебе живуща во веки.

Милости божия мученче богоблаженне, сподоби мя, и искушений и бед избави, чтущаго тя, *имярек,*
преподобне, и под\ кров твой прибегающаго.

*Богородичен:*
Радуйся, святая горо, и богопроходная, радуйся, священных таин явление, и слышание страшное, и неудобь видимое зрение: радуйся Дево, падших возведение.

*Песнь ф~.*

*Ирмос:*
Бога человеком не возможно видети, на негоже не смеют чини ангельстии взирати: тобою же всечистая, явися человеком слово воплощенно, егоже величающе, с небесными вои тя ублажаем.

(л. р~з)

Ты к последней красоте и сладости приспел еси, богомудре отче наш, *имярек,*
и близ Бога был еси, поя со безплотными: свят, свят, свят еси Троице вседетельная, и всесильная.

Избыв от сетей ловящих тя, в доброте небесней почил еси преподобне, *имярек,*
и с мученческими совокупился еси вои: со безплотными ныне молися о всех нас, яко да тя ублажаем.

Крепость и державу Христа положив, злую бесов прогонил еси молву, и в вышняя пристанища пристал еси, украшен весь, божественными светолитии богатно облистаемь.

*Богородичен:*
Разумети чудо непостижимое рождества твоего Мати Дево, не могуще, молчанием сие паче славяще, тебе славословим преблаженную, и едину добрую в женах, и пренепорочную.

*Светилен.*

*Подобен:*
Жены услышите:

Страданием первое добре искусився, второе же постом течение божественное совершив, на небеса возшел еси, Христу предстоиши, *имярек,*
отче преподобне, за нас молися тепле поющих тя.

*Богородичен:*
Радость неизреченную рождши Господа, радости нас небесныя причастники сотвори, всех тебе почитающих пречистая, благодать истинну, от души вопиющих ти: не забуди твоя рабы благословенная Марие.

*На хвалитех стихиры, глас з~.*

Мученческими кровьми священную ризу очервленив преподобне, вшел еси во святая святых достойно славне, идеже свет неизреченный, идеже божественная слава, идеже глас празднующих: от негоже трудов твоих мученческия восприял еси победы, и венец неувядающий, и вечнующую добрую славу, и райское житие, *имярек,*
премудре. со дерзновением молися о душах наших. *[Дважды.]*

(л. р~з об.)

Мучений треволнения не поколебаша твоея души, ни затворение долготы во мрачней темнице, тя сокрывающее страдальче славне: но яко свет возсиял еси во тьме бедствующым суетия, ихже сыны дне показал еси банею крещения, порождением большим и спасительным, и божественным пребыванием, яко страдалец богоприятен премудре, *имярек.*

Кто достойно добродетелей твоих исповесть победы; кая уста мучения и терпения изрекут; во обоих бо благоугодил еси Христу, *имярекъ*
: и ныне не престай моляся угодниче, спасти душы нашя, яко имея преподобномученче, дерзновение многое.

*Слава, глас в~.*

Приидите песньми венчаем страдальца Христова, яко крин сельный, и рая божественнаго благорасленный цвет: православных овча, чистоты доброта, веры утверждение, слава воздержания, явися явственно мирови: темже венец прият царствия непременен.

*И ныне, Богородичен:*

Все упование мое на тя возлагаю, Мати божия, сохрани мя под\ кровом твоим.

*Крестобогородичен:*
Грозд всезрелый чистая, егоже невозделанно во утробе младоносила еси, на древе яко узрела еси сего висяща, рыдающи восклицала еси, взывающи: чадо, сладость искапай, еюже пиянство всякое страстей отемлется, благодетелю, мене ради тебе рождшия, божественными утешеньми, яко благоутробен.

*Аще имать Славу на стиховне, глаголи,*

*И ныне, Богородичен, или крестобогородичен.*
