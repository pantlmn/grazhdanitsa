<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(л. рк~г об.)

*[глава к~в] СЛуЖБА оБЩА*

*преподобней жене единей.*

*Вечера,*

*на Господи воззвах, стихиры, глас и~.*

*Подобен:*
Мученицы твои Господи:

В болезнех постнических терпящи, прияла еси благодать, душевныя и телесныя болезни очищати, мати честная, *имярек,*
и нечистыя духи прогоняти духом, и всем скорбящым предстательствовати, темже твоими молитвами, проси исцеления всем, и велия милости.

Рака мощей твоих слепым прозрение источает, и всем болящым исцеление, приходящым верою, и просящым посещения твоего мати преподобная и досточудная, *имярекъ*
: темже твоими молитвами испроси нам велию милость.

Милование стяжала еси ко искреннему, веру же православную, и любовь яже к Богу, богоблаженная честная, *имярекъ*
: сего ради божия благодать духовная, в тебе мати преподобная, препочила есть. темже твоими молитвами сохрани верою блажащыя тя.

*Слава, и ныне, Богородичен:*

Тя молим пречистая, предстательницу нашу, одержимии в печалех, не презри до конца погибнути рабом твоим: но ускори из\ъяти нас от настоящаго гнева и скорби, о боговместимая пресвятая чистая! ты бо еси нам стена и помощь непоборима.

*Крестобогородичен:*
Тя видящи пригвождаема на кресте, Иисусе, и страсти приемлюща волею, Дева и Мати твоя Владыко, увы (л. рк~д) мне, вопияше, чадо сладкое: язвы неправедно како терпиши врачу исцеливый человеческое неможение, и от тли вся избавивый благоутробием твоим.

*Аще имать самогласен. Слава, глас в~.*

Душевная ловления, и страсти плотския, мечем воздержания посекла еси, и мысленная согрешения молчанием поста удавила еси, и струями слез твоих пустыню всю напоила еси, и прозябла еси нам покаяния плоды: темже твою память преподобная, празднуем.

*И ныне, Богородичен:*

Спаси от бед рабы твоя Богородице, яко вси по Бозе к тебе прибегаем, яко нерушимей стене и предстательству.

*Крестобогородичен.*

*Подобен:*
Егда от древа:

Егда нескверная агница виде своего агнца, на заколение яко человека волею влекома, рыдающи глаголаше: безчадствовати мя ныне тщишися Христе, тебе рождшую, что сие сотворил еси, избавителю всяческих, обаче воспеваю и славлю твою, юже паче ума и слова благость, человеколюбче.

*[зри] Аще празднуеши с полиелеем, глаголи Богородичен воскресный:*
Прейде сень:

*Вход. Прокимен дне.*

*Чтения г~ преподобническая, [писаны в конце книги сея.]*

*На стиховне стихиры, глас а~.*

*Подобен:*
Небесных чинов:

Славы отцев воистинну возжелавши, * славу нетленную возлюбила еси, * темже отступльши сладких, * тело твое болезнем всем отдала еси, *имярек,*
и ныне болезней приемлеши возмездие, со Христом царствующи.

*Стих: Дивен Бог во святых своих, Бог Исраилев.*

Жениха красную доброту * возжелавши, *имярек,*
* Христу уневеститися ты восхотевши * всеми виды благих, * (л. рк~д об.) болезньми и воздержании тебе украсила еси: * темже ныне со Христом царствуеши в чертозе его.

*Стих: Честна пред\ Господем смерть преподобных его.*

В пристанище божественное устремившися, * тихо прешла еси волны мирских мятежей: * и души своея корабль всечестная, * непогрузимь везущи, * от сластей горести, * тайных имений исполнь сущий.

*Слава, глас з~:*

Возсия днесь священное твое торжество, солнца светлейши, сущыя во тме душы озаряющее, мрак бесовский всегда отгоняющее, досточудная.

*И ныне, Богородичен:*
Богородице, ты еси лоза истинная:

*Крестобогородичен:*
Видящи тя распинаема, Христе, тебе рождшая вопияше: что странное еже вижу таинство, сыне мой, како на древе умираеши плотию повешен, жизни подателю;

*Тропарь во уставе.*

*Аще ли несть устава, глаголи сей тропарь, глас и~:*

В тебе мати, известно спасеся еже по образу, приимши бо крест, последовала еси Христу, и деющи учила еси презирати убо плоть, преходит бо: прилежати же о души вещи безсмертней, темже и со ангелы срадуется преподобная, *имярек,*
дух твой.

*Слава, и ныне, Богородичен, или крестобогородичен.*

*На утрени,*

*на Бог Господь, тропарь тойже.*

*По а~-й кафисме седален, глас е~.*

*Подобен:*
Собезначальное:

Мужески подвиги воздержанием претерпевши, низложила еси многокозненнаго, и в терпении жизнь поживши благочестно (л. рк~е) преподобная, *имярек,*
ныне прешла еси к Богу молящися о всех, священно святое твое совершающих празднество. *[Дважды.]*

*Слава, и ныне, Богородичен:*

Всенепорочная Мати, возсияй ми покаяния лучу, и разори мрак безмерных моих зол, лукавыя отжени, Дево, помыслы сердца моего.

*По в~-й кафисме, седален, глас д~.*

*Подобен:*
Скоро предвари:

Плоть распяла еси со страстьми, и все любление ко Христу имела еси, *имярек,*
жениху твоему нетленному. сего ради прияла еси венец, и ангельским ликом сочислилася еси преподобная, молящися тому прилежно о чтущих тя. *[Дважды.]*

*Слава, и ныне, Богородичен:*

Труждает мя буря греховная, и возмущение безместных помышлений: умилосердися всенепорочная, и руку ми помощи, яко милостива простри, да спасся величаю тя.

*По Хвалите имя господне:*

*Припев:*

ублажаем тя преподобная мати, *имярек,*
и чтем святую память твою: ты бо молиши за нас Христа Бога нашего.

*псалом избранный:*
Терпя потерпех Господа:

*По полиелеи седален, глас и~.*

*Подобен:*
Повеленное тайно:

Пред\ъизбранная от Бога преподобная мати, ко пристанищу жизни наставляема, без\ волнения жития бурю претекла еси, со ангелы песнословящи избавителя, и молящися непрестанно о нас, яко да благодать и милость Христос дарует нам, сохраняющи паству, юже болезнию составила еси. *[Дважды.]*

*Слава, и ныне, Богородичен:*

Радуйся, ангелом радость мира приемшая. радуйся, рождшая творца твоего и Господа. радуйся, сподобльшаяся быти Мати божия.

*Степенна, а~-й антифон д~-го гласа.*

*Прокимен:*
Дивен Бог во святых своих, Бог Исраилев.

(л. рк~е об.)

*Стих:*
В церквах благословите Бога, Господа от источник Исраилевых.

Всякое дыхание:

*Евангелие преподобней, [писано в конце книги сея.]*

*По н~-м псалме стихира, глас в~:*

*Душевная ловления: [Писана Слава, на Господи воззвах:]*

*Канон, глас и~.*

*Песнь а~.*

*Ирмос:*
Колесницегонителя фараоня погрузи, чудотворяй иногда моисейский жезл, крестообразно поразив, и разделив море: Исраиля же беглеца, пешеходца спасе, песнь Богови воспевающа.

Страстными мя бурями всюду погружаема, и помышлений молвою душу мою колеблему, ко пристанищу тихому Христовы воли, молитвами твоими преподобная *имярек,*
направи, яко да достойно тя воспою.

Девственными добротами просвещена, богоблаженная, *имярек,*
чистому слову уневестилася еси, поживши пощением божественне: и того живоносным стопам последовала еси, умерщвление страстей претерпевши.

Божественных отец наказанию последовала еси славная, *имярек,*
и сих нраву чисте поревновала еси, воздержанием яко безплотна, и чистотою и девством поживши преподобная, и истинным смирением.

*Богородичен:*
Божественную ручку и трапезу, хлеб животный понесшую, неделанную ниву, гору святую, Богу Деву песньми славим.

*Песнь г~.*

*Ирмос:*
Небеснаго круга верхотворче Господи, и церкве зиждителю, ты мене утверди в любви твоей желаний краю, верных утверждение, едине человеколюбче.

В небесныя чертоги светозарныя вселилася еси, невеста избранна бывши вседержителю, исцеления реки источаеши, *имярек,*
страстная нам течения изсушающи.

(л. рк~з)

украсилася еси желанием крайним желающи Христа, премножеством благосердия, плотию обнищавшаго, и последовала еси животным его словесем, житейская вся красная возненавидевши.

Позлащенне криле добродетели стяжавши, на высоту небесную возлетела еси блаженная, *имярек,*
яко голубица нетленная.

*Богородичен:*
Род спасеся, Дево, человеческий благодатию обнищавшаго плотию, из\ чрева твоего неизреченно: темже чтим тя, и благочестно ублажаем, пречистая Дево богорадованная.

*Седален, глас д~.*

*Подобен:*
Вознесыйся на крест:

Красотами явилася еси девственно преукрашаема, постнических священных подвиг, яко невеста непорочная Дева Христова: и с ним в нетленный вошла еси чертог и красот его наслаждаешися, но моли спастися нам от всякия беды, любовию поющым тя.

*Слава, и ныне, Богородичен:*

Чистая всенепорочная, и неискусобрачная, едина безлетнаго сына и слово божие в лете рождшая: того со святыми и честными апостолы, мученки и пророки, и преподобными моли, даровати нам очищение, и велию милость.

*Крестобогородичен:*
Дево пренепорочная Мати Христа Бога, оружие пройде твою пресвятую душу, егда распинаема видела еси волею сына и Бога твоего: егоже благословенная молящи не престай, прощение прегрешений нам даровати.

*Песнь д~.*

*Ирмос:*
услышах Господи, смотрения твоего таинство, разумех дела твоя, и прославих твое божество.

Светлое твое торжество, светом сияющее божия духа, озаряет душы нашя верою поющих тя, *имярек,*
преподобная.

(л. рк~з об.)

Чудесы божественными уверила еси неведущих Владыку, и к познанию его возвратила еси, прелести тьму оставльших.

Дары Христу принесла еси, чистое умерщвление удов, и труды воздержания: и противу прияла еси небесное царство, *имярек,*
и вечнующее наслаждение.

*Богородичен:*
Смиривши спаси мя, высокомудрием живущаго, рождшая вознесшаго смирившееся естество наше пречистая.

*Песнь е~.*

*Ирмос:*
утренююще вопием ти, Господи, спаси ны: ты бо еси Бог наш, разве бо тебе иного не вемы.

Руце твои преподобно воздвизаеми к зиждителю, мати, *имярек,*
низложиша вражия шатания.

удержав руку твою десную вышний, наставил тя есть мати, к небесному своему наслаждению.

Стезю тесную прошедши в пощении, к широте приспела еси райстей, *имярек,*
всечестная.

*Богородичен:*
Иже Богородицу тя неведущии Богомати, света не имут видети, рождшагося из\ тебе пречистая.

*Песнь з~.*

*Ирмос:*
Ризу мне подаждь светлу, одеяйся светом яко ризою, многомилостиве Христе Боже наш.

умертвивши двизания плотская, над\ страстьми вельми воцарилася еси, и ныне всечестная, *имярек,*
в безстрастных живеши светлостех.

Образу спасову навыкла еси покланятися славная, делы и словесы твоими спасительная его соблюдающи учения.

облак тя Христос показа мати, *имярек,*
дождь источающий животный, верою просящым у тебе преславная.

Красен паче всех человек, сын твой пречистая, добротою божества, аще и плоть бысть нас ради.

(л. рк~з)

*Кондак во уставе.*

*Аще ли несть устава, глаголи сей кондак, глас в~:*

*Подобен:*
Благодать приемше:

За любовь господню преподобная, покоя желание возненавидела еси, пощением дух твой просветивши, крепко бо звери победила еси: но молитвами твоими противных шатание разори.

*Икос:*
Струи мне слова даждь Боже мой, и источник благочиния сотвори мой ум, и благослови язык мой, да воспою твою агницу, юже венчал еси ты благостию твоею: аще бо сам не даси ми слова достойнаго, како принесу дар нищий, богатней в словесех и деяниих; тем подаждь ми силу, исповедати ея натрижнения, крепко бо звери победила есть: по молитвами ея противных шатание разори.

*Песнь з~.*

*Ирмос:*
отроцы еврейстии в пещи попраша пламень дерзновенно, и на росу огнь преложиша, вопиюще: благословен еси Господи Боже, во веки.

О доброте тлеющей, *имярек,*
преподобная небрегла еси, смотряющи тамо сущая воздаяния и свет, и славу божию нестареющуюся и красоту, и божественное селение.

Мир пременила еси тлеющий премирным животом нестареющим, и временную пищу пребывающим существом, и плотским обручником, небеснаго жениха.

Разум боголюбив стяжала еси, *имярек,*
с плотию ангелом уподобилася еси, бдящи тепле любовию, и поющи: благословен еси Господи Боже во веки.

*Богородичен:*
Виждь скорбь мою Дево, юже ми наведе множество зол моих, и родства огненнаго исхити мя, вопиющаго: благословен еси Господи Боже во веки.

*Песнь и~.*

*Ирмос:*
Богоглаголивии отроцы в пещи, со огнем пламень попирающе, пояху: благословите дела господня Господа.

(л. рк~з об.)

украшена сиянием чистоты, и чистым житием просвещена мати, предстоиши жениху твоему Христу Богу нашему.

Болезни различныя уврачует человеков, и прогонит бесовския пакости, тело твое святое преподобная, во гробе преславно сокрываемое.

Священна жертва принеслася еси, и приношение светлое преподобная мати, нас яко кадило благоуханное, всех владыце Христу Богу нашему.

*Богородичен:*
Без\ нетления слова паче словесе родила еси, тления всякаго нас избавляющаго: сего ради тя Дево, верою величаем.

*Песнь ф~.*

*Ирмос:*
устрашися всяк слух неизреченна божия снизхождения, яко вышний волею сниде даже и до плоти, от девическаго чрева быв человек: темже пречистую Богородицу вернии величаем.

Возжелела еси доброту мысленную жениха, и чисто возлюбила еси его, где почиваеши; где ли пасеши; тепле вопияла еси: да почию у тебе, и в твоих светлостех наслаждуся, величающи твою благость.

Разум имела еси в твоей души, и смирение, и божественную кротость, веру несумненну, и надежду и любовь, юже к Богу: всенощными молитвами приближающися ему, и тамо сущими светлостьми блаженная, *имярек,*
озаряема и просвещаема.

Собрашася днесь людие, хвалами возвеличити Господа, возвеличившаго твое святое торжество сие: в немже поминай нас поминающих тя, предстоящи Христу жениху твоему, преподобная, *имярек,*
и всечестная.

*Богородичен:*
Пощади мя Боже, рождейся от Девы, и сохранив рождшую тя нетленну по рождестве, егда сядеши судити дела моя, беззакония и грехи моя презри, яко безгрешен и милостив Бог, и человеколюбец.

(л. рк~и)

Светилен:

Князя утаившися студа, и сего в премудростнем образе показа безумна, Дева сущи душею и телом, была еси муж разумом и верою, *имярек,*
преподобная, девственников доброта, черноризиц украшение.

*Богородичен:*
День мне возсияй разумнаго веселия, ты бо еси чистая свет, и живот сущих во тьме: хотению бо мощна еси, и еже творити имаши яко сущи всех владычца, избави всех от бед, и всех скорбящих от соблазн лукаваго.

*На хвалитех стихиры, глас д~.*

*Подобен:*
Яко добля:

Плоти играния * постными подвиги, * души любочестне покорила еси, * и Христу последовала еси, * и посреде постниц вселилася еси всеговейно, *имярек,*
* угашающи распаления сластная * божественными тучами слез, * зельнейшее желание * к зиждителю возжигающи. *[Дважды.]*

Священное жилище * во многих пользу Богу воздвигла еси, * бывши храм святаго духа всемудрая, * чистотою душевною, * и путеводствила еси душы к полезным подвигом постным, * и принесла еси сия якоже вено спасены, о *имярек,*
владыце. * с нимиже верою тя почитаем.

отроковицы возлюбиша * невестника и Господа, * учению твоему покаряющыяся: * и плотскую презревше слабость в дусе, * усердием страсти * благочестно удержаша: * и введошася с тобою, о *имярек,*
* в чертог небесный и божественный, * всегда веселящеся.

*Слава, глас и~.*

О преславнаго чудесе! яко усердно себе Богу возложила еси постными болезньми, и постническими слезами, божественную любовь исполнила еси, и плотския страсти победила еси, и попрала еси воздержанием демоны, и была еси невеста вседержителю.

(л. рк~и об.)

*И ныне, Богородичен:*

Архангела гавриила глас восприимше, рцем: радуйся, Мати божия, яже жизнодавца Христа миру рождши.

*Крестобогородичен:*
Пречистая яко виде тя плотию висяща на древе, сердцем разседашеся, и вопияше слезящи: слове, како зашел еси прелюбимый Иисусе сыне мой и Господи; не остави мене едину Христе, тебе рождшую.

*Аще имать Славу на стиховне, глаголи вечерний:*

*И ныне, Богородичен, или крестобогородичен.*
