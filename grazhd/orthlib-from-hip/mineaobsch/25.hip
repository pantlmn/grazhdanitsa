<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(л. р~м)

*[глава к~е] СЛуЖБА оБЩА*

*священноисповеднику и преподобноисповеднику.*

*Вечера,*

*на Господи воззвах, стихиры, глас д~.*

*Подобен:*
Яко добля:

Истины водружение, * и веры утверждение, * и догматов предложителя тя знаем, * благочестия согласника, * чистоты селение, * и приятелище избранное, * благовоние духа, * и превеликое сокровище учений, * и основание Христовы церкве, * священноявленне богодухновенне, *имярек.*

Апостолов преемника, * страдальцев единонравна, * постников единоревнителя восхваляем тя, * и учителей печать, * и божественное из\ъображение, * Христова тайноводителя богоносе всехвальне, * и боготочную реку * разумений беззаконников и хульников мысли потопляюща, * премудре, *имярек.*

Премудрости талант * умножив пребогате, * радости сподобился еси Господа твоего. * испещрен благодатию * божественнаго сияния, * и зарею мысленно сияя духовною, * ныне предстоиши деснице жизноносней, * оттуду лучами * всегда облистаемь славне, *имярек.*

*Слава, и ныне, Богородичен.*

Скверну отмый страстнаго сердца моего, Богородице всепетая, и вся язвы и гноения сего, яже от греха очисти, чистая, и ума моего устави непостояние: яко да силу твою и великое заступление величаю, окаянный и непотребный раб твой.

(л. р~м об.)

*Крестобогородичен:*
Распинаема видящи, * и в ребра прободаема копием, * пречистая, Христа человеколюбца, * плачущи вопияше: * что сие сыне мой, * что тебе неблагодарнии людие воздаша, * вместо яже сотворил еси добрая им, * и тщишися безчадствовати мя вселюбезнейше; * дивлюся благоутробне, * твоему вольному распятию.

*Аще имать, самогласен. Слава, глас з~:*

Излияся благодать во устнах твоих преподобне отче, *имярек,*
и был еси пастырь Христовы церкве, учя словесныя овцы веровати в Троицу единосущную во едином божестве.

*Богородичен:*
Никтоже притекая к тебе, посрамлен от тебе исходит, пречистая Богородице Дево: но просит благодати, и приемлет дарование к полезному прошению.

*Крестобогородичен:*
Пречистая, яко виде тебе на кресте повешена, плачущи вопияше матерски: сыне мой и Боже мой, сладчайшее мое чадо, како терпиши страсть поносную;

*Аще празднуеши с полиелеем, глаголи Богородичен воскресный:*
Кто тебе не ублажит:

*Вход. Прокимен дне.*

*Чтения преподобническая, [писана в конце книги сея.]*

*На стиховне стихиры, глас и~.*

*Подобен: О*
преславнаго чудесе!

отче всемудре, *имярек,*
* церковь Христову * уяснил еси песньми, * божественная поя преславне, * действом отче духа твою цевницу ударяя, * всеподобней Давидове подобяся: * еюже возглашая, * божественными песньми вся привлекл еси.

*Стих:*
Честна пред\ Господем смерть преподобных его.

отче преславне, *имярек,*
мирския отступль мятежныя молвы, * ко Христове притекл еси тишине преподобне, * и видении божественных деяний, * всебогатыми яве светлостьми, * воистинну обогатился еси, * и верным предал еси, * боголепным сияя * житием преблаженне.

(л. рм~а)

*Стих:*
Блажен муж бояйся Господа, в заповедех его восхощет зело.

Приидите земнороднии, * песньми священное и честное * преподобнаго торжество, *имярек,*
* днесь благочестно воспоим: * се бо воистинну божественнаго сияния * сподобися свет прияти. * о неизреченнаго благосердия твоего Владыко Господи, * имже мы познахом, * славити тя преблагаго!

*Слава, глас и~:*

Монахов множества, наставника тя почитаем отче наш, *имярекъ*
: твоею бо стезею воистинну право ходити познахом, блажен еси Христу работав, и вражию обличил еси силу, ангелов собеседниче, преподобных сопричастниче и праведных, с нимиже молися Господеви, помиловатися душам нашым.

*И ныне, Богородичен воскресн:*
Безневестная Дево:

*Аще ли не празднуеши, глаголи сей Богородичен:*

Аз Дево святая Богородице, к покрову твоему прибегаю: вем, яко обрящу тобою спасение: можеши бо чистая, помощи мне.

*Крестобогородичен:*
Юница нескверная, юнца видящи на древе пригвождаема волею, рыдающи жалостне, увы мне вопияше, любимейшее чадо! что ти сонм воздаде безблагодатный еврейский, хотя мя обезчадствовати от тебе вселюбезне;

*Тропарь во уставе.*

*Аще ли несть устава, глаголи сей тропарь, глас и~:*

Православия наставниче, благочестия учителю и чистоты, вселенныя светильниче, архиереев богодухновенное удобрение, *имярек,*
премудре, ученьми твоими вся просветил еси, цевнице духовная. моли Христа Бога спастися душам нашым.

*Слава, и ныне, Богородичен, или крестобогородичен.*

(л. рм~а об.)

*На утрени,*

*на Бог Господь, тропарь тойже.*

*По а~-й кафисме, седален, глас д~.*

*Подобен:*
Вознесыйся:

Земных и тленных наслаждения, и мира красоты, и пищи временныя небрегл еси, в пустыни житие возлюбил еси: отсюду сподобился еси мученческому и постническому лику сочетатися. с нимиже моли спасти рабы твоя. *[Дважды.]*

*Слава, и ныне, Богородичен:*

Чистая, всенепорочная и неискусобрачная, едина безлетнаго сына и слова божия в лете рождшая: того со святыми и честными апостолы, мученки и пророки и преподобными, молю даровати нам очищение, и велию милость.

*По в~-й кафисме седален, глас д~:*

*Подобен:*
Скоро предвари:

Христу последовав, мир оставил еси, и плоть покорив воздержанием яве, преблаженне, *имярек,*
отонудуже священия помазание имел еси. ныне же к невещественным преставился еси ликом, моля о всех нас восхваляющих тя. *[Дважды.]*

*Слава, и ныне, Богородичен:*

Едина рождшая творца всех, едина украсившая человечество рождеством твоим пречистая, избави мя сетей льстиваго велиара: постави мя на камени Христовых хотений, того молящи прилежно, егоже воплотила еси.

*По Хвалите имя господне,*

*припев священноисповеднику:*

Величаем тя святителю отче, *имярекъ*
:

*псалом:*
услышите сия вси языцы:

*Преподобноисповеднику же припев:*

ублажаем тя преподобне отче, *имярекъ*
:

*псалом:*
Терпя потерпех:

(л. рм~в)

*По полиелеи седален, глас г~:*

*Подобен:*
Божественныя веры:

Божественным духом просвещен, проповедал еси со дерзновением православия предание, всеблаженне, *имярек,*
и мучителя беззаконна посрамил еси, в заточения неправедно отсылаемь: отче преподобне, Христа Бога моли, грехов оставление подати, чтущым любовию святую память твою. *[Дважды.]*

*Слава, и ныне, Богородичен:*

Кийждо идеже спасается, тамо праведно и притекает: и кое иное таковое прибежище, яко ты Богородице, покрывающее душы нашя;

*Степенна, а~-й антифон д~-го гласа.*

*Прокимен:*
Честна пред\ Господем смерть преподобных его.

*Стих:*
Что воздам Господеви о всех, яже воздаде ми;

Всякое дыхание:

*Евангелие, писано в конце книги сея.*

По н~-м псалме, стихира, *глас з~.*

Преподобне отче, во всю землю изыде вещание исправлений твоих: тем на небесех обрел еси мзду трудов твоих, демонов погубил еси полки, ангелов постигл еси чины, ихже житию непорочно поревновал еси: дерзновение имея ко Христу Богу, мир испроси душам нашым.

*Канон, глас з~.*

*Песнь а~.*

*Ирмос:*
Яко по суху пешешествовав Исраиль, по бездне стопами, гонителя фараона видя потопляема, Богу победную песнь поим вопияше.

Всемысленно тебе Cпасе возлюби священный, *имярек,*
ко страданию приложився крепко, скорби и болезни и подвиги терпя, дондеже обрете пищу безконечную.

Кровными кроплении сланое неверствия море утолил еси: река был еси Христова, напаяя воистинну церковь присно.

(л. рм~в об.)

Распростертыя подвиги на земли, принесл еси Богу славне, *имярек,*
и царствия небеснаго сподобився венцы прияти, и вечнующий живот нерушимый.

*Богородичен:*
украшена добротою добродетелей, Богомати чистая, Бога истиннаго добродетель зачала еси, нас божественными добродетельми просветившаго.

*Песнь г~*

*Ирмос:*
Несть свят, якоже ты Господи Боже мой, вознесый рог верных твоих, блаже, и утвердивый нас на камени исповедания твоего.

Ни веждома дремания, ни очима сна вдал еси преподобне отче, *имярек,*
дондеже дом явился еси святыя Троицы, и премудрости сокровище, мир обогащая златозарными учении блаженне.

Божественных повелений хранитель быв богомудре, *имярек,*
в темницах затворен был еси, отверзая верным затвор учительнаго пути, на широту разума вводящаго.

Силою божественною укрепився, безкрепостную дерзость беззаконных низложил еси, исповеданием твердым, всесвященный, *имярек,*
страдальче, яко оружник божественнаго полка.

*Богородичен:*
Премудрость и слово отчее, прежде сый всех век, в последняя лета неизреченно воплотивыйся от неискусобрачныя тебе матере, Богородицу тя содела.

*Седален, глас д~.*

*Подобен:*
Явился еси днесь:

Славное солнце, яко денницу на высоте постави тя своей церкви, верныя просвещая словесы твоими, небесный таинниче, *имярек,*
богомудре отче наш.

*Слава, и ныне, Богородичен:*

Чистая всенепорочная, и неискусобрачная, едина безлетнаго сына и слова божия, в лете рождшая: того со святыми и честными апостолы, мученки, и пророки, и преподобными, моли даровати нам очищение и велию милость.

(л. рм~г)

*Крестобогородичен:*
На кресте тя воздвижена яко узре пречистая Мати твоя слове божий, матерски рыдающи вещаше: что новое и странное сыне мой, чудо; како жизнь всех приближаешися смерти, оживити хотя умершыя, яко милосерд;

*Песнь д~.*

*Ирмос:*
Христос моя сила, Бог и Господь, честная церковь боголепно поет взывающи, от смысла чиста о Господе празднующи.

Копием словесы твоими безбожие пронзил еси, и страдании твоими яко мечем бесовския полки победил еси, ихже злобы избави чтущыя тя всехвальне, *имярек.*

Не жру бесом, ни устрашаюся смерти, ни мук вещей, священномученк, *имярек,*
взываше: но единаго Бога исповедую в Троице познаваема.

Видев Господи твоего смирения преславную высоту, свыше строения тебе слово дарует: имже ересей лютая смиришася возношения, отче.

*Богородичен:*
Яко дверь приводящую к божественному входу, яко рай божественный, яко мысленное место священия, яко доброту иаковлю Деву ублажаем.

*Песнь е~.*

*Ирмос:*
Божиим светом твоим, блаже, утренюющих ти душы любовию озари, молюся, тя ведети слове божий, истиннаго Бога, от мрака греховнаго взывающа.

Слез твоих течением всемудре отче, *имярек,*
сластей изсушил еси пучину, и излитием учений твоих ересей потоки блаженне заградил еси.

Церковь был еси вместительна отче, *имярек,*
Троице воистинну, украшен благодатию, и озарением честных добродетелей, и учительным смирением.

Терпением твоим низложив вся шатания лукаваго, того вреда мя избави, бодра всячески содевая, стезями приводящими к Богу славне, *имярек.*

(л. рм~г об.)

*Богородичен:*
Поем, всечистая, из\ тебе плоть страстную и смертную нас ради приемшаго, и видимо рождество смешеною неслитною впостасию.

*Песнь з~.*

*Ирмос:*
Житейское море, воздвизаемое зря напастей бурею, к тихому пристанищу твоему притек, вопию ти: возведи от тли живот мой, многомилостиве.

Светило быв страданий твоих светом просвещая концы, исповедал еси имя Христово пред\ мучители страстотерпче господень всехвальне, *имярек.*

Язык твой яко трость скорописца книжника, воистинну бысть, исповедая разум всечестен, в скрижалех сердец начертаяй отче, *имярек,*
закона духовнаго.

Твоего плавающии поучения стяжавающе тишину, отче богоглаголиве, пучины треволнения избавляются душевреднаго, и от иных ересей приходящии верою спасаются.

*Богородичен:*
Дух святый на тя, чистая, девства хранило нашед, содела честное селение всенепорочная сына вышняго всеблаженная.

*Кондак во уставе.*

*Аще ли несть устава, глаголи сей кондак, глас в~:*

Насладився богомудре воздержания, и желания плотская ты успил еси, явився верою возращаемь, и яко живота древо райское процвел еси, *имярек,*
отче священный.

*Икос:*
Отверзи ми устне пресвященне, богоприятными твоими молитвами, предстоя Богу всеславне преподобне мученче, да воспою блаженное твое житие, и возглаголю достойно добродетели твоя, яже на земли теплою любовию совершил еси: исповедник бо был еси крепок, воздержание верою исправив, бдение и чистоту возлюбил еси, *имярек,*
отче священный.

*Песнь з~.*

*Ирмос:*
Росодательну убо пещь содела ангел преподобным отроком, халдеи же опаляющее веление божие, мучителя увеща вопити: благословен еси, Боже отец наших.

(л. рм~д)

Яко пресветло житие твое бысть богомудре пощения ради, тако явися твое страдание твердо: Христа бо прославил еси яве, вопия: благословен Бог отец наших.

Целомудрия чистоты препоясався мужеством, богоугодный отче, *имярек,*
и мучения венец светел восприим благодатию, вопиял еси: благословен Бог отец наших.

Некланяющиися пречистей иконе твоей, Cпасе, нечестивии слугу твоего многоранно оскорбляху, присно глаголюща, и вопиюща к тебе: благословен Бог отец наших.

*Богородичен:*
Седяй в недрех родительных неописан пречистая, ныне же от твоих недр произшед седит описан, твоему подобяся образу, за еже спасти адама, адам быв.

*Песнь и~.*

*Ирмос:*
Из\ пламене преподобным росу источил еси, и праведнаго жертву водою попалил еси: вся бо твориши, Христе, токмо еже хотети. тя превозносим во вся веки.

Светоносно показался еси, якоже другое солнце, поучение посылая концем, тьму несветящую всякаго греха отимая блаженне, *имярек,*
светом покаяния.

Струями божественных учений ограждаемь, река якоже от другаго едема изшел еси, лице земли напояя богоугодниче, *имярек,*
и нечестия плевелы потопляя.

украсовался еси всеблаженне добротою словес твоих, святаго бо духа явился еси трость, написуя верным благочестивно разум божественный, превознося Христа во веки.

*Богородичен:*
Ко твоему прибегаю покрову всенепорочная, и заступление ныне животу моему тя предлагаю, яже паче ума Бога слова рождшая: егоже превозносим во веки.

*Песнь ф~.*

*Ирмос:*
Бога человеком невозможно видети, на негоже не смеют чини ангельстии взирати: тобою же, всечистая, явися человеком слово воплощенно, егоже величающе, с небесными вои тя ублажаем.

(л. рм~д об.)

Яко свет, яко луна, яко великое солнце, яко молния Христове церкви возсияв, и верных мысли просветил еси, в невечернем свете вселився, поя трисвятыми гласы Троицу несозданную.

Земля святым гробом обогатися, *имярек,*
и священным всехвальне твоим телом, и праведных взыграшася дуси, ангели же, блаженне, дух твой прияша: с нимиже всех нас поминай поющих тебе.

Храм духа пресвятаго быв, и река вод животных наполняема, и церкве основание недвижимое, степень православия, струя приснотекущая, божественнаго покаяния источник достодивный, *имярек.*

*Богородичен:*
Якоже капля небесная во твое чрево, Дево, дождь сниде, и изсуши лестная течения, источив нетления и избавления всем человеком, тобою богоблагодатная.

*Светилен.*

Страдание убо первее добре искусився, второе постом течение божественное совершив, на небеса возшел еси, и Христу предстоиши, *имярек,*
отче преподобне: за нас молися тепле поющих тя.

*Богородичен:*
Радость неизреченную рождши Господа, радости нас небесныя причастники сотвори, всех тебе почитающих пречистая, и благодарение от души приносящих тебе: не забуди рабов твоих, благословенная Марие.

*На хвалитех стихиры, глас д~.*

*Подобен:*
Дал еси знамение:

Благодать духа, отче *имярек,*
* тебе возсиявши, * светло просвети тя: * отсюду умалил еси страстей нощь, * и безстрастия день постигл еси, * чисте чистейшему свету совокуплься, * в немже жительствуя * , не забуди богогласе, * верою поющих священную твою память. *[Дважды.]*

Благодать желанную тебе, * *имярек,*
нося небесную, * земных небрегл еси: * сего ради яко безплотен, * страдательное (л. рм~е) избрал еси житие, * яко присносущныя сладости потока, * благочестно насладитися хотя богоприятне, * и слезами преподобне изсушил еси * мутный источник страстей, * и напоил еси душепищныя класы. *

Благодать исцелений, *имярек,*
* от благодати божественныя достойно приял еси: * отсюду духов тебе лукавых * низлагается прелесть, * и недуг неудобных тли отбег прешел еси: * источаеши бо преподобне яко воды благодатныя твоя струи, от нихже напояеми, * воспеваем память твою.

*Слава, глас е~.*

Преподобне отче, не дал еси сна твоима очима, ни веждома твоима дремания, дондеже душу и тело от страстей свободил еси, и тебе самаго уготовал еси духу жилище: пришед бо Христос со отцем, обитель у тебе сотвори, и единосущныя Троицы угодник быв, великопроповедниче отче наш, *имярек,*
молися о душах наших.

*И ныне, Богородичен:*

Блажим тя Богородице Дево, и славим тя вернии по долгу, град непоколебимый, стену необоримую, твердую предстательницу, и прибежище душ наших.

*Крестобогородичен:*
Зрящи древле агнца и сына своего, Дева Мати и всеблаженная отроковица на крест воздвижена, вопияше слезящи: увы мне сыне мой, како умираеши, Бог естеством сый безсмертен;

*Аще имать на стиховне Славу, глаголи вечерний.*

*И ныне, Богородичен, или крестобогородичен.*
