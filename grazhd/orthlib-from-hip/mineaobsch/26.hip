<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(л. рм~е об.)

*[глава к~з] СЛуЖБА оБЩА*

*безмездником и чудотворцем.*

*Вечер,*

*на Господи воззвах, стихиры, глас д~.*

*Подобен:*
Дал еси знамение:

Водами духовными * яко реки наводняемы, * и яве наполншеся, тварь напояете богознаменьми, * и преславными исцелений даровании, * и душетленныя страсти изсушаете, * и недуги исцеляете, * и отгоняете духи, * богоноснии безсребреницы, *имярек,*
* молитвенницы о душах наших.

Страсти безсловесныя * покорше святии, * душевными силами, * человеком и скотом благодеяние подаваете, * от Христа дарованием исцелений обогащшеся. * темже священное ваше, * и светоносное торжество совершающе, * просим очищения душам нашым.

Святый храм ваш, * яко небо показася светозарное и спасительное, * и яко звезды чудеса спасительная ныне притяжавше, * якоже солнце светло, * божественных исцелений действо, *имярек,*
преблаженне, * *имярек,*
преславне, * господни служители, и молитвенницы о душах наших.

*Аще имать самогласен, Слава, глас и~.*

Кто не удивится; кто не прославит; кто не воспоет верно мудрых и преславных безсребренников чудеса; яко и по святом их преставлении всем подают притекающым верою богатно врачевание: и честныя и святыя мощи тех точат благодать врачеваний. о двоице святая! о честныя главы! о мудросте и славо, от Бога данныя вам благодати! (л. рм~з) темже песньми зовем благодетелю Богу, показавшему тыя на врачевание душ и телес наших.

*И ныне, Богородичен:*

Радуйся, вселенныя похвало. радуйся, храме господень. радуйся, горо приосененная. радуйся, всех прибежище. радуйся, свещниче златый. радуйся, славо православных честная. радуйся, Марие Мати Христа Бога. радуйся, раю. радуйся, божественная трапезо. радуйся, сене. радуйся, ручко всезлатая. радуйся, всех упование.

*Крестобогородичен:*

*Подобен:*
Господи, аще и на судищи:

На кресте повешена зрящи чисто тебе рождшая Господа, и близ бывши, плачущи глаголаше: чадо, что сие страждеши плотию, и тщишися безчадствовати мя; потщися прославитися, яко да возвеличуся страстию твоею.

*Аще празднуеши с полиелеем, глаголи Богородичен воскресный:*
Царь небесный:

*Вход. Прокимен дне.*

*Чтения г~ мученческая, [писана в конце книги сея.]*

*На стиховне стихиры, глас а~:*

*Подобен:*
Небесных чинов:

Чудес лучами облиставше * вселенную всю просветисте, * святии безмездницы, * пресветлии светильницы, * небеси уподобистеся благодатию, * высокаго жительства добродетельми, * звезды предлагаеми.

*Стих: Святым, иже суть на земли его, удиви Господь вся хотения своя в них.*

Дождеродныя облаки преизяществующя, * многотекущими благодатей чудесы, * мученцы господни, * всю землю мысленно напояете, * здравая песнопения Богу * приносити понуждающя.

*Стих: Се что добро или что красно, но еже жити братии вкупе.*

Исцеляти страсти души и телесе, * хитрость от Бога истинно приемше, * мученцы господни, * преестественно исцеляете (л. рм~з об.) вся, * не человеческими лечбами врачебными, * но божественными дохновеньми.

*Слава, глас д~:*

Источник исцелений имуще святии безсребреницы, *имярек,*
исцеления подаете всем требующым, яко величайших даров сподобльшеся от приснотекущаго источника Cпаса Христа. рече бо к вам Господь, яко единоревнителем апостолов: се дах вам власть над\ духи нечистыми, якоже тыя изгонити, и целити всяк недуг и всяку язю. темже в повелениих его добре поживше, туне приясте, туне подаете, врачующе страсти душ и телес наших.

*И ныне, Богородичен воскресный:*
Призри на моления:

*Аще ли не празднуеши, глаголи сей Богородичен:*

Богородице всех царице, православных похвало, еретичествующих шатания разори, и лица их посрами не кланяющихся, ниже чтущих, пречистая, честный твой образ.

*Крестобогородичен:*
Распинаема видящи, * и в ребра прободаема копием, * пречистая, Христа человеколюбца, * плачущи вопияше: * что сие сыне мой; * что тебе неблагодарнии людие воздаша, * вместо яже сотворил еси добрая им; * и тщишися безчадствовати мя вселюбезнейше; * дивлюся благоутробне, твоему вольному распятию.

*Тропарь во уставе.*

*Аще ли несть устава, глаголи сей тропарь, глас и~:*

Святии безсребреницы и чудотворцы, посетите немощи нашя: туне приясте, туне дадите нам.

*Слава, и ныне, Богородичен, или крестобогородичен.*

(л. рм~з)

*На утрени,*

*на Бог Господь, тропарь тойже.*

*По а~-й кафисме седален, глас в~.*

Великих достойни бывше дарований славнии, во смиреннем житии на земли пожисте, и преходяще всюду, туне болящым недуги и страсти исцеляюще, явистеся ангелом собеседницы, *имярек,*
вернии, братие прекраснии, и нашя страсти молитвами вашими исцелите. *[Дважды.]*

*Слава, и ныне, Богородичен:*

Милосердия сущи источник, милости сподоби нас Богородице, призри на люди согрешившыя, яви яко присно силу твою: на тя бо уповающе, радуйся, вопием ти, якоже иногда гавриил, безплотных архистратиг.

*По в~-й кафисме седален, глас а~.*

Страстотерпцы Христовы, *имярек,*
молитеся за ны, верою приходящыя к вам: вы бо молитвами вашими подаете исцеления благодать, и премногия недуги отгоняете, яко сохранницы жизни нашея. *[Дважды.]*

*Слава, и ныне, Богородичен:*

Пречистая Богородице, на небесех благословенная, и на земли славословимая, радуйся невесто неневестная.

*По Хвалите имя господне, припев:*

Величаем вас чудотворцы славнии, *имярек,*
и чтем честная страдания ваша, яже за Христа претерпели есте.

*псалом избранный:*
Бог нам прибежище и сила:

*По полиелеи, седален, глас е~:*

*Подобен:*
Собезначальное слово:

Возсия днесь празднество страстотерпцев, *имярек,*
имеют бо с небесе зарю. лик ангельский торжествует, и человеческий род спразднует: темже сии молят о душах наших. *[Дважды.]*

(л. рм~з об.)

*Слава, и ныне, Богородичен:*

Дивныя Девы тайна, всему миру явися спасение, из\ неяже родися радость: Господи, слава тебе.

*Степенна, а~-й антифон, д~-го гласа.*

*Прокимен:*
Святым, иже суть на земли его, удиви Господь вся хотения своя в них.

*Стих:*
Предзрех Господа предо мною выну:

Всякое дыхание:

*Евангелие, [писано в конце книги сея.]*

*По н~-м псалме стихира, глас а~:*

Светозарная, и святая, и благообразная мученков, *имярек,*
всепразднственная память, яже всю землю просвещающи, мрак греховный отгоняющи, лечбам благодать источает.

*Канон, глас и~.*

*Песнь а~.*

*Ирмос:*
Истрясшему в мори мучительство фараоне, и Исраиля сушею наставльшему поим Христу: яко прославися во веки.

Явльшаго во всем мире безмездники и врачи, *имярек,*
и всех исцеляющыя недуги благодатию, воспоим избавителя Cпаса Христа: яко прославися во веки.

*От*
духовных благодатей реки чудесныя источают святии, и недуги исцеляют, восхвалим вернии давшаго им власть сию: яко прославися во веки.

Моления безсребреницы врачеве, Богу принесите, яко да избавит ны искушений и скорбей многих, и трепетнаго и страшнаго тогда мучения.

*Богородичен:*
Заступнице присно скорбящих, спасение и упование нечаемых Богородице всехвальная, моли присно Христа, избавитися нам от бед.

*Песнь г~.*

*Ирмос:*
утвердися сердце мое во Господе, вознесеся рог мой в Бозе моем, разширишася на враги моя уста моя, возвеселихся о спасении твоем.

(л. рм~и)

Тайныя лучи земным явил еси Господи, святыя твоя, *имярек,*
просвещающыя весь мир, яви и на нас милости твоя!

Яко туне приясте дар от Бога, туне и подаете исцеления, прогоняюще бесы, по глаголу Господа Бога нашего.

Мир поет ваша, святии, всегда многая благодеяния, и чудес множество, чудотворцы врачеве, ангел всех равностоятеле.

*Богородичен:*
Прозябшую от Давида на земли, и Бога рождшую воплощеннаго из\ тебе, хвалим тя пречистая, яко сень и престол, и дверь божию.

*Седален, глас д~.*

*Подобен:*
Вознесыйся на крест:

Долу влекущыя сласти поправше, к мучения страдальцы божественней высоте светло взястеся благодатию, *имярек,*
и *имярек,*
вселенныя светильницы. темже молимся, омрачения греха и недугов избавите ны, сущаго над\ всеми Бога моляще.

*Слава, и ныне, Богородичен:*

Стена непобедимая нам Христианом еси Богородице Дево, к тебе бо прибегающе, невредимы пребываем, и паки согрешающе, имамы тя молитвенницу. тем благодаряще вопием ти: радуйся благодатная, Господь с тобою.

*Крестобогородичен:*
Дево пренепорочная Мати Христа Бога, оружие пройде твою пресвятую душу, егда распинаема видела еси волею сына и Бога твоего: егоже благословенная молящи не престай, прощение прегрешений нам даровати.

*Песнь д~.*

*Ирмос:*
Тайно пророк предзря, от Девы тя, слове, воплощаема, песненно вопияше: слава силе твоей Господи.

Дивен Спас есть Бог наш, яко лежат во гробех святых его наги кости, и действуют в мире чудеса дивна и страшна: слава силе твоей Господи.

(л. рм~и об.)

Земная оставльше яко тлеемая, сиона бысте наследницы, и Христова царствия достойни граждане, святии.

Достойно хвалими есте на земли исцелители недужных безмездницы, *имярекъ*
: яко и по кончине вся от недуг свобождаете.

*Богородичен:*
Радуйся, скиние божия славы: радуйся, оружие и престоле огненный: радуйся, горо приосененная, от неяже отсечеся камень, Христос.

*Песнь е~.*

*Ирмос:*
утренююще вопием ти, Господи, спаси ны: ты бо еси Бог наш, разве тебе иного не вемы.

Приимше власть от Бога безмездницы, *имярек,*
всех исцеляете недужных болезни.

Велия дарования господня, служители святии, сподобившеся, туне врачуете всех.

Молитвами святых служителей, *имярек,*
ты Cпасе наш, даждь миру всему твоя милости, яко милосерд.

*Богородичен:*
Деву по рождестве хвалим тя Богородице: ты бо миру слово божие плотию родила еси.

*Песнь з~.*

*Ирмос:*
Якоже пророка избавил еси из\ глубины преисподния, Христе Боже, и мене от грехов моих избави яко человеколюбец, и управи живот мой, молюся.

Якоже в мори житейстем без\ бури прешедше пучину, во спасительное пристанище в вышнее царство, безмездницы, благочестно пристасте.

Источники приснотекущии, чудесную благодать источаете, недуги отгоняюще безмездницы святии: молитеся о душах наших.

Живуще мученцы радостно на небесех, в честный храм ваш приити потщитеся, и нашя недуги телесныя, и сердечныя страсти исцелите.

(л. рм~ф)

*Богородичен:*
Вышшую херувим и всея твари, восхвалим едину рождшую зиждителя и Господа, и отверзшую двери райския нам.

*Кондак во уставе.*

*Аще ли несть устава, глаголи сей кондак, глас в~:*

Благодать приимше исцелений, простираете здравие сущым в нуждах врачеве, чудотворцы преславнии: но вашим посещением ратников дерзости низложите, мир исцеляюще чудесы.

*Икос:*
Всякаго разума и мудрости преходит слово мудрых врачей, и всем разум подает: вышняго бо благодать приемше, невидимо здравие даруют всем. отнюдуже и моей повести благодать даровася пети, яко богоносныя угодники Христовы и служители, исцелений множество подающыя: болезни бо всех избавляют мир, исцеляюще чудесы.

*Песнь з~.*

*Ирмос:*
В начале землю основавый, и небеса словом утвердивый, благословен еси во веки, Господи Боже отец наших.

Возвеличивый память славно премудрых безмездников на земли, благословен еси Господи Боже отец наших.

Показавый версту честную, святыя чудотворцы всем, благословен еси Господи Боже отец наших.

Память честную творяще безмездников, радостию вопием ти щедре: благословен еси Господи Боже отец наших.

*Богородичен:*
Вселивыйся во чрево Девы, и в нем адама обновивый, благословен еси Господи Боже отец наших.

*Песнь и~.*

*Ирмос:*
На горе святей прославльшася, и в купине огнем приснодевы моисеови тайну явльшаго, Господа пойте, и превозносите во вся веки.

Подавшаго свыше дарования исцелений своим безмездником, туне исцелити недуги, Господа пойте, и превозносите его во веки.

(л. рм~ф об.)

Давшаго благодать святым исцеляти недужных немощи, и душ врачевати страсти, Господа пойте, и превозносите его во веки.

Житие убо паче человек, и добродетельную жизнь, кий человек безмездников не восхвалит; велия бо чудеса на земли творяху присно. Господа пойте, и превозносите его во веки.

*Богородичен:*
Всельшагося во чрево Девы, из\ неяже страшно паче словесе, ветхаго адама обновльшаго, Господа пойте, и превозносите его во веки.

*Песнь ф~.*

*Ирмос:*
Проявленное на горе законоположнику во огни и купине, рождество приснодевы, в наше верных спасение, песньми немолчными величаем.

Вселенское врачевство отверзеся, рака ваша святии безмездники, *имярек,*
к нейже притекающе вернии достодолжно, вси исцеление вземлют.

Приидите исцелитеся от различных недуг, человецы болящии: грядите же и скоти, яко источник чудес от раки святых истекает.

В села вышняя вселяеми святии, посреде нас бывше невидимо милосердствуете, посреде храма вашего песни возсылающих вседержителю, и блажащих прилежно вас всехвальнии.

*Богородичен:*
Ты еси Богородице стена наша и оружие, ты еси заступнице притекающих к тебе: тебе же ныне вси молимся, да избудем от враг наших.

*Светилен.*

*Подобен:*
Небо звездами:

Чудодейственнии светильницы, *имярек,*
со *имярек,*
душевныя нашя недуги и телесныя исцелите, от Господа приемше благодать исцелений.

(л. р~н)

*Богородичен: От*
Бога мирови поданных благих, ты вина была еси Богородице: но и ныне моли о общем спасении благопременнаго Бога.

*На хвалитех стихиры, глас в~.*

Врачеве немощствующих, сокровища врачеваний, спасителие верных, безсребреницы всеславнии, в нуждах зовущыя и болящыя исцелите, моляще Бога благаго, избавитися нам от сетей вражиих. *[Дважды.]*

Источник исцелений, единаго токмо в лете исцелеваше, храм же безсребреников, все множество исцеляет недугующих: неоскудно бо есть и неиждиваемое богатство святых. тех молитвами Христе помилуй нас.

Радуется лик святых во веки, царство во небесное наследоваша: земля мощи их приемши, благовоние возвея: раби Христовы быша, вселившеся в жизнь вечную.

*Слава, глас з~:*

Безконечна есть святых благодать, юже от Христа прияша. темже и мощи их от божественныя силы непрестанно действуют чудеса: ихже имена верою призываема, неисцельныя болезни исцеляют. имиже Господи, и нас душевных и телесных страстей свободи, яко человеколюбец.

*И ныне, Богородичен:*

Преложение скорбящих, пременение болящих еси Богородице всепетая, спаси град и люди: боримых умирение, обуреваемых тишина, едина предстательнице верных.

*Крестобогородичен:*
Пречистая яко виде тя на кресте повешена, плачущи вопияше матерски: Боже мой, сладчайшее чадо мое, како терпиши страсть поносную;

Аще имут на стиховне Славу, глаголи вечерний:

*И ныне, Богородичен, или крестобогородичен.*
