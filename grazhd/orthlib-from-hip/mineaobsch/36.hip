<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(л. с~ф об.)

*[глава л~з] ОтПуСТИТЕЛЬНИИ ВСЕЯ СЕДМИЦЫ.*

*%[В неделю вечера:%]*

*Тропарь, глас д~:*

Небесных воинств архистратизи, молим вас присно мы недостойнии, да вашими молитвами оградите нас кровом крил невещественныя вашея славы, сохраняюще нас припадающих прилежно, и вопиющих: от бед избавите нас, яко чиноначальницы вышних сил.

*Богородичен, глас тойже:*
Воспитавшейся во храме: *Лист с~з.*

*%[В понедельник вечера:%]*

*Тропарь, глас в~:*

Память праведнаго с похвалами, тебе же довлеет свидетельство господне предтече: показал бо ся еси воистинну и пророков честнейший, яко и в струях крестити сподобился еси проповеданнаго. темже за истину пострадав радуяся, благовестил еси и сущым во аде Бога явльшагося плотию, вземлющаго грех мира, и подающаго нам велию милость.

*Богородичен, глас тойже:*

Божественнаго быхом общницы: *Лист с~е.*

*%[Во вторник вечера:%]*

*Тропарь, глас а~:*
Спаси Господи люди твоя:

*Крестобогородичен:*

Твое предстательство имуще пречистая, и твоими молитвами лютых избавляеми, крестом сына твоего везде соблюдаеми, по долгу тя вси благочестно величаем.

(л. с~и)

*%[В среду вечера:%]*

*Тропарь, глас г~:*

Апостоли святии, молите милостиваго Бога, да прегрешений оставление подаст душам нашым.

*Ин, глас д~:*

Правило веры, и образ кротости, воздержания учителя, яви тя стаду твоему, яже вещей истина: сего ради стяжал еси смирением высокая, нищетою богатая. отче священноначальниче николае моли Христа Бога спастися душам нашым.

*Богородичен:*
Слово отчее, Христа Бога нашего: *Лист с~з, на обороте.*

*%[В четверток вечера:%]*

*Тропарь:*
Спаси Господи люди твоя:

*Крестобогородичен:*
Твое предстательство имуще:

*%[В пяток:%]*

Апостоли, мученцы и пророцы: *Лист с~е, на обороте.*

Помяни Господи, яко благ рабы твоя:

Мати святая неизреченнаго света: *Лист с~е.*

