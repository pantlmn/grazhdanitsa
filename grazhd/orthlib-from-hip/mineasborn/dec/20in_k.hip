<::рус> источник: Московская Регентско-Певческая Семинария

<::лат> http://ооо.зemиnarиa.rу/

<::слав>

*Служба святаго праведнаго иоанна, пресвитера кронштадтскаго, чудотворца,*

*декемвриа месяца в к~-й день*

*На велицей вечерни, по предначинательном псалме, поем:*
Блажен муж: *а~-й антифон.*

*На Господи воззвах: стихиры на з~, гла\с з~, подобен:*
Все отложше:

Единороднаго сына божия возлюбил еси,* и тому единому* служити возжелел еси,* святе иоанне,* емуже вверился еси, глаголя:* жизнь моя во Христе есть.* сего ради потщался еси* вся ко благоугождению Господеви* и мудрствовати, и деяти.

Молитвенника теплаго и благодатнаго пастыря* видим тя, отче иоанне,* мнозем бо людем, к тебе притекающым,* являеши в скорбех утешение,* в недузех многоразличных исцеление,* в нуждах сущым и страждущым присное вспоможение* и до ныне в чудодействиих не оскудеваеши.

Лествицею добродетелей шествуя,* делатель неленостный вертограда господня явился еси,* отче иоанне,* от утра жизни даже до последняго часа* добре потрудился еси.* тако и нас молитвенно* укрепи Господеви работати.

Иоанне праведне,* врачу благодатный,* силою молитв твоихъ* исцелял еси ближних и дальних,* любовию во Христе об\ъемля,* тех наставлял еси обращатися к Богу,* всем по вере помощь подающему.

Различен милования образъ* и широка заповедь сия,* рече златословесный иоанн.* ты же, пастырю милостивый,* в сих добродетелех многоразлично подвизавыйся,* дом трудолюбия создавый,* нас быти чуждых праздности научи.

уединенному пустынножителю,* преподобному иоанну рыльскому подражая,* егоже именемъ* во святем крещении наречен был еси,* иоанне праведне,* удалился еси от всякаго мирскаго пристрастия,* во Христе единемъ* житие свое утвердив,* научи и нас благочестному жительству.

*Слава, гла\с тойже:*

Селения святых наследовал еси,* отче иоанне праведне,* во свете лица божия* зриши нужды с верою притекающих к тебе,* коемуждо потребная яже ко спасению подавая.* сего ради и мы, на помощь твою уповающе, молимся:* моли Христа Бога спастися душам нашым.

*И ныне, предпразднства, гла\с и~:*

Вертепе, благоукрасися,* агница бо грядет чревоносящи Христа:* ясли под\ъимите, словом разрешившаго от безсловеснаго деяния нас земнородных.* пастырие, свиряюще, свидетельствуйте чудеси страшному:* и волсви от персиды, злато, и ливан и смирну царю принесите:* яко явися Господь из\ Девы матере.* емуже и приникши рабски Мати поклонися,* и привещаше к держимому на об\ъятиих ея:* како всеялся еси мне;* или како прозябл еси во мне,* избавителю мой и Боже;

*Вход. Прокимен дне.*

*На литии стихиры праведнаго, гла\с в~:*

Слова божия служителю,* словесы евангельскими назидал еси сердце твое,* в молитве и богомыслии присно пребывая,* разум богопросвещен стяжал еси,* отче иоанне,* путь к Богу писаньми твоими нам указуя,* молися, да право к нему шествуем.

Истинныя веры проповедниче,* словом и писаньми догматы православия из\ъяснял еси,* лжеучителем противоборствуя,* на недвижимем камени веры утверждаяся,* во славу церкве Христовы потрудился еси.* укрепи и нас молитвами твоими, отче иоанне,* в верности православней церкви пребывати* и в ней спасатися.

*Слава, гла\с з~:*

Явился еси людем божиим наставник спасения,* образ сострадания и духовнаго утешения:* не точию бо пастве кронштадстей,* но и всей руси, отче иоанне богомудре,* благодеяния источаеши.* сего ради празднующе память твою,* славим Господа, дивнаго во святых своих.

*И ныне, предпразднства, гла\с и~:*

Восприими, вифлееме, божию митрополию,* свет бо незаходимый в тебе родитися приходит.* ангели, удивитеся на небеси,* человецы, прославите на земли,* волсви, от персиды преславный дар принесите,* пастырие, свиряюще трисвятое пение сладце воспойте:* всякое дыхание да хвалит вседетеля.

*На стиховне стихиры, гла\с е~:*

Ревностию о славе божией распаляемь,* поучал еси паству твою всячески хранити сердце свое от страстей,* душу растлевающих и от Бога разлучающих.* моли о нас, отче святый иоанне,* да управим житие наше* к славе имене божия и спасению.

*Стих:*
Свет возсия праведнику* и правым сердцем веселие.

Апостольским подвигом подражая,* отче иоанне предивне,* душу о спасении ближних полагал еси,* взыскуя не своих си,* но ихже любы божия об\ъемлет.* ныне же, предстоя престолу святыя Троицы,* непрестанно молися о почитающих память твою.

*Стих:*
Готово сердце его* уповати на Господа.

Все богатство веры открыл ми еси, Господи,* благодарне взывал еси, иоанне праведне,* ко источнику любве и премудрости Богу,* от негоже познал еси словеса спасительная.* имиже согрей хладная сердца наша* и ко спасению направи.

*Слава, гла\с и~:*

Единому Богу любовию прилепляяся,* святе иоанне,* присно попечение о страждущих и отверженных имея,* скорый помощник тем явился еси,* сего ради сила благодати божия содевает тобою велия чудеса,* обращая неверных к вере во Христа* и к жизни во славу божию.

*И ныне, предпразднства, гла\с а~:*

Предпразднуим, людие, Христово рождество,* и вознесше ум к вифлеему,* вознесемся мыслию,* и усмотрим Деву душевными очесы,* идущую родити в вертепе всех Господа, и Бога нашего:* егоже иосиф видев чудес величество,* мняше человека зрети,* яко младенца пеленами повиваема,* проразумеваше же от вещей Бога быти истиннаго,* подающаго душам нашым велию милость.

*Тропарь праведнаго, гла\с а~:*

Православныя веры поборниче, земли российския печальниче,* пастырем правило и образе верным,* покаяния и жизни во Христе проповедниче,* божественных таин благоговейный служителю* и дерзновенный о людех молитвенниче,* отче праведный иоанне,* целителю и предивный чудотворче,* граду кронштадту похвало* и церкве нашея украшение,* моли всеблагаго бога* умирити мир и спасти душы нашя.

*Слава: ин тропарь, гла\с д~:*

Российския земли пастырь добрый показался еси,* в служении пресвитерстем жизнь во Христе стяжав,* богомудре отче иоанне.* благодать из\ъобильную от Владыки Христа приял еси:* недуги отгоняти,* малодушныя утешати,* в тайне пречистаго тела и крове верныя со Христом соединяти.* сего ради восхваляем тя,* яко молитвенника о душах наших.

*И ныне, тропарь предпразднства, гла\с тойже:*

Готовися, вифлееме,* отверзися всем, едеме,* красуйся, евфрафо,* яко древо живота в вертепе процвете от Девы:* рай бо оноя чрево явися мысленный,* в немже божественный сад:* от негоже ядше живи будем,* не якоже адам умрем.* Христос раждается, прежде падший возставити образ.

*На утрени, величание праведному:*

Величаем тя,* святый праведный отче иоанне,* и чтим святую память твою:* ты бо молиши о насъ* Христа Бога нашего.

*псалом избранный:*

Свет возсия праведнику и правым сердцем веселие. Готово сердце его уповати на Господа. Воззваша праведнии, и Господь услыша их. Праведник яко финикс процветет, яко кедр иже в ливане, умножится. В нихже посети нас восток с высоты: Явитися во тьме, и сени смертней седящым: Направити ноги нашя на путь мирен.

*По полиелеи, седален, гла\с и~:*

отеческою любовию всех об\ъемля, самых падших во глубину греха не отвращался еси, ненавидя грех, ко грешным милосердуя, к покаянию их приводил еси, ангелом небесным подобяся, обращению заблуждших и покаянию их радуяся, иоанне праведне.

*Степенна, а~-й антифон, д~-го гласа.*

*Прокимен, гла\с д~:*
Возвеселится праведник о Господе* и уповает на него.

*Евангелие от матфеа, зачало з~и.*

*Слава, гла\с з~:*
Молитвами святаго праведнаго иоанна,* милостиве, очисти множества согрешений наших.

*И ныне, гла\с тойже:*
Молитвами Богородицы,* милостиве, очисти множества согрешений наших.

*Таже, гла\с з~:*
Помилуй мя, Боже:

*Стихира по н~-м псалме, гла\с з~:*

Тя земнаго ангела,* небеснаго человека,* любве Христовы носителя,* земли российския печальника* и о всем мире молитвенника,* заступника обидимых,* образ трудолюбия,* чудотворца предивнаго почитаем,* иоанне праведне,* благодаряще Бога,* прославляющаго святыя своя.

*Канон предпразднства, гла\с з~, со ирмосом на з~, и канон праведнаго, на и~.*

*Песнь а~: Ирмос, гла\с а~:*
Песнь победную поим вси Богу,* сотворшему дивная чудеса мышцею высокою,* и спасшему Исраиля,* яко прославися.

*Катавасиа, гла\с тойже:*
Христос раждается, славите:* Христос с небес, срящите:* Христос на земли, возноситеся.* пойте Господеви вся земля,* и веселием воспойте, людие,* яко прославися.

*Песнь г~: Ирмос:*
Камень егоже небрегоша зиждущии,* сей бысть во главу угла:* той есть камень, на немже утверди церковь Христос,* юже от язык искупи.

*Катавасиа:*
Прежде век от отца рожденному нетленно сыну,* и в последняя от Девы* воплощенному безсеменно* Христу Богу возопиим:* вознесый рог наш,* свят еси Господи.

*Кондак предпразднства, гла\с г~, подобен:*
Дева днесь:

Дева днесь превечное слово* в вертепе грядет родити неизреченно:* ликуй, вселенная, услышавши,* прослави со ангелы и пастырьми,* хотящаго явитися* отроча младо, превечнаго Бога.

*Седален праведника, гла\с в~:*

Мы, немощнии, к тебе, праведне иоанне, яко сильному молитвеннику пред\ богом, притекаем, просяще недугом душевным и телесным исцеления, в скорбех о гресех наших покаянием избавления, стране нашей и людем ея мирное жительство и вся потребная ко спасению.

*Песнь д~: Ирмос:*
Духом провидя, пророче аввакуме,* словесе воплощение, проповедал еси вопия:* внегда приближитися летом, познаешися:* внегда приити времени, покажешися.* слава силе твоей, Господи.

*Катавасиа:*
Жезл из\ корене иессеова,* и цвет от него Христе,* от Девы прозябл еси* из\ горы хвальный, приосененныя чащи,* пришел еси воплощься* от неискусомужныя невещественный и Боже,* слава силе твоей, Господи.

*Песнь е~: Ирмос:*
Твой мир даждь нам, сыне божий,* иного бо разве тебе Бога не знаем:* имя твое именуем,* яко Бог живых и мертвых еси.

*Катавасиа:*
Бог сый мира, отец щедрот,* великаго совета твоего ангела,* мир подавающа послал еси нам:* тем богоразумия к свету наставльшеся,* от нощи утренююще,* славословим тя, человеколюбче.

*Песнь з~: Ирмос:*
Пророка иону подражая вопию:* живот мой блаже, свободи из\ тли,* и спаси мя Cпасе мира, зовуща:* слава тебе.

*Катавасиа:*
Из\ утробы иону младенца изблева морский зверь,* якова прият:* в Деву же всельшееся слово,* и плоть приемшее пройде сохраньшее нетленну:* егоже бо не пострада истления,* рождшую сохрани неврежденну.

*Кондак, гла\с г~:*

Днесь пастырь кронштадтский предстоит престолу божию* и усердно молит о верных Христа пастыреначальника,* обетование давшаго:* созижду церковь мою* и врата адова не одолеют ей.

*Икос:*
Восхвалим, вернии, дивнаго пастыря кронштадтскаго, благодати тезоименитаго, светильника присногорящаго у престола святыя Троицы, с Богородицею и со всеми святыми земли нашея молящагося о спасении всех, имя господне призывающих, да укрепится в стране нашей православие силою Христа пастыреначальника, обетование давшаго:* созижду церковь мою и врата адова не одолеют ей.

*Песнь з~: Ирмос:*
Сущым в пещи отроком твоим, Cпасе,* не прикоснуся ниже стужи огнь.* тогда трие, яко единеми усты пояху,* и благословляху глаголюще:* благословен Бог отец наших.

*Катавасиа:*
отроцы благочестию совоспитани,* злочестиваго веления небрегше,* огненнаго прещения не убояшася,* но посреди пламене стояще пояху:* отцев Боже, благословен еси.

*Песнь и~: Ирмос:*
Егоже ужасаются ангели, и вся воинства,* яко творца и Господа,* пойте священницы, прославите отроцы, благословите людие* и превозносите во вся веки.

*Катавасиа:*
Чуда преестественнаго,* росодательная из\ъобрази пещь образ:* не бо яже прият палит юныя,* яко ниже огнь божества Девы,* в нюже вниде утробу.* тем воспевающе воспоем:* да благословит тварь вся Господа,* и превозносит во вся веки.

*Песнь ф~: Ирмос:*
Живоприемный источник приснотекущий,* светоносный светильник благодати,* храм одушевленный, сень пречистую,* небесе и земли пространнейшую,* Богородицу, вернии, величаем.

*Катавасиа:*
Таинство странное вижу и преславное:* небо, вертеп:* престол херувимский, Деву:* ясли, вместилище,* в нихже возлеже невместимый Христос Бог:* егоже воспевающе величаем.

*Светилен, гла\с в~:*

Весь исполнился еси света Христова, освятив себе Богови, просвети и нас светом благодати духа святаго молитвами твоими, иоанне светоносне.

*Слава и ныне, предпразднства, подобен:*
Пред\ъуготовися:

украсися, вифлееме, новое жилище, ясли и вертеп, пастырей сонмища, волсви от востоков в него предварите, звезды светлостию: Дева бо уже всесовершеннаго, яко младенца в том раждает.

*Или Богородичен:*

Ангели на небеси и человецы на земли тя, Богородице, яко матерь света, непрестанно величаем.

*На хвалитех стихиры на д~, гла\с и~, подобен: О*
преславнаго чудесе:

Ликуй светло, граде святаго петра,* имея в себе днесь прославленныя святыя угодники божия:* ксению блаженную, дивную молитвенницу,* и праведнаго иоанна, пастыря кронштадтскаго,* светильника веры и чудотворца изрядна.* взыграйте, людие божии,* в песнех и пениих радующеся,* Христа славяще и угодники его,* присно молящыяся о душах наших.

устне твои разума исполнистася,* и закону господню* от уст твоих поучахуся людие,* иоанне предивне,* иерею божий,* ныне же со ангелы* предстоя святей Троице,* молися о почитающих память твою.

Словесы твоими и писаньми* путь к Богу указуеши* и жизни во Христе поучаеши,* солнца правды, Христа, проповедуя,* истинный клас живота,* трапезу безсмертия* в тайне пречистых тела и крове* нам уготовляющаго.

*Слава, гла\с з~:*

Истиннаго пастыря тя почитаем,* отче иоанне праведне,* явил бо еси в себе образ пастыреначальника Христа,* ныне же зрением неизреченныя славы его наслаждаешися* и прошения наша слышиши,* молися даровати намъ* полезная ко спасению.

*И ныне, предпразднства, гла\с тойже:*

Приближается Христос:* вифлееме пред\ъуготовися,* уже языков спасение озаряет.* благоукраси ясли, пастыри собери,* призови волхвы от персиды,* воинства безплотных умов, воззовите:* царь небес на землю приходит.

*Славословие великое. И отпуст.*

*На литургии: прокимен, гла\с з~:*
Возвеселится праведник о Господе* и уповает на него. *Апостол ко евреем, зачало та~и.*
Аллилуиа, *гла\с д~. Евангелие от матфеа, зачало а~и.*

*Причастен:*
В память вечную будет праведник, от слуха зла не убоится. Аллилуиа, *трижды.*

