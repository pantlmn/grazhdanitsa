<::рус> источник: Московская Регентско-Певческая Семинария

<::лат> http://ооо.зemиnarиa.rу/

<::слав>

*Служба иже во святых отца нашего Макариа, митрополита московскаго и всея россии чудотворца,*

*месяца декемвриа в л~-й день*

*На утрени.*

*На*
Бог Господь: *тропарь, глас д~:*

Яко великим пастырем единонравна* и учителем вселенныя единомысленна,* божия премудрости служителя изрядна,* иже блаженству тезоименита,* днесь, вернии, вси воспоим:* Христа Бога моли, святителю макарие,* умирити мир и спасти душы нашя.

*Величание святителя:*

Величаем тя,* святителю отче макарие,* и чтим святую память твою:* ты бо молиши о насъ* Христа Бога нашего.

*псалом избранный:*

услышите сия, вси языцы, внушите вси живущии по вселенней. Благовестих правду в\ церкви велицей. Господи, возлюбих благолепие дому твоего, и место селения славы твоея. Блажени живущии в дому твоем, в веки веков восхвалят тя.

*Седален, глас и~, подобен:*
Повеленное тайно:

Яко солнце пресветлое, возсиял еси русстей земли добродетельми твоими и непорочным житием, отгоняя страстей омрачения, отче святителю Христов. сего ради вопием ти: радуйся, блаженне макарие, похвало церкве Христовы и великий чудотворче.

*Степенна, а~-й антифон д~-го гласа.*

*Прокимен, глас д~:*
Честна пред\ Господемъ* смерть преподобных его.

*Евангелие от иоанна, зачало л~з.*

*Стихира по н~-м псалме, глас з~:*

Егда в нощи моляшеся пречудный макарий, тогда со трепетом зряше видение страшное, и ужасом одержимь, слезы источая, вопияше: о, Господи, како мне видети сие: грядет нечестие, крове пролитие и разделение земли русския, но, о Иисусе, молюся прилежно, пощади, и аще не помилуеши, не даждь мне видети сие.

*Канон святителя.*

*Песнь а~: Ирмос, гла\с д~:*
Моря чермную пучину* невлажными стопами* древний пешешествовав Исраиль,* крестообразныма моисеовыма рукама,* амаликову силу в пустыни победил есть.

*Катавасиа, гла\с а~:*
Христос раждается, славите:* Христос с небес, срящите:* Христос на земли, возноситеся.* пойте Господеви, вся земля,* и веселием воспойте, людие,* яко прославися.

*Песнь г~: Ирмос:*
Веселится о тебе* церковь твоя, Христе, зовущи:* ты моя крепость, Господи,* и прибежище и утверждение.

*Катавасиа:*
Прежде век от отца рожденному нетленно сыну,* и в последняя от Девы* воплощенному безсеменно* Христу Богу возопиим:* вознесый рог наш,* свят еси Господи.

*Песнь д~: Ирмос:*
Любве ради, щедре, твоего образа,* на кресте твоем стал еси,* и растаяшася языцы:* ты бо еси, человеколюбче,* крепость моя и хваление.

*Катавасиа:*
Жезл из\ корене иессеова,* и цвет от него, Христе,* от Девы прозябл еси* из\ горы хвальный, приосененныя чащи,* пришел еси воплощься* от неискусомужныя невещественный и Боже,* слава силе твоей, Господи.

*Песнь е~: Ирмос:*
Ты, Господи мой,* свет в мир пришел еси,* свет святый, обращаяй из\ мрачна неведения* верою воспевающыя тя.

*Катавасиа:*
Бог сый мира, отец щедрот,* великаго совета твоего ангела,* мир подавающа послал еси нам:* тем богоразумия к свету наставльшеся,* от нощи утренююще,* славословим тя, человеколюбче.

*Песнь з~: Ирмос:*
Пожру ти со гласом хваления, Господи,* церковь вопиет ти,* от бесовския крове очищшися,* ради милости от ребр твоихъ* истекшею кровию.

*Катавасиа:*
Из\ утробы иону младенца изблева морский зверь,* якова прият:* в Деву же всельшееся слово,* и плоть приемшее пройде сохраньшее нетленну:* егоже бо не пострада истления,* рождшую сохрани неврежденну.

*Кондак, глас г~:*

Богомудрым учением и книжным списанием потщался еси,* святителю макарие,* люди российския просветити и святых земли нашея прославити.* сего ради чуден пронаречеся,* преемниче первопрестольников российских,* моли сохранитися нам в вере и благочестии невредимо.

*Песнь з~: Ирмос:*
В пещи авраамстии отроцы персидстей,* любовию благочестия паче,* нежели пламенем опаляеми взываху:* благословен еси в храме славы твоея, Господи.

*Катавасиа:*
отроцы благочестию совоспитани,* злочестиваго веления небрегше,* огненнаго прещения не убояшася,* но посреди пламене стояще пояху:* отцев Боже, благословен еси.

*Песнь и~: Ирмос:*
Руце распростер даниил,* львов зияния в рове затче:* огненную же силу угасиша,* добродетелию препоясавшеся,* благочестия рачители отроцы, взывающе:* благословите, вся дела господня, Господа.

*Катавасиа:*
Чуда преестественнаго,* росодательная из\ъобрази пещь образ:* не бо яже прият палит юныя,* яко ниже огнь божества Девы,* в нюже вниде утробу.* тем воспевающе воспоем:* да благословит тварь вся Господа,* и превозносит во вся веки.

*Песнь ф~: Ирмос:*
Камень нерукосечный* от несекомыя горы тебе, Дево,* краеугольный отсечеся, Христос,* совокупивый разстоящаяся естества.* тем веселящеся, тя, Богородице, величаем.

*Катавасиа:*
Таинство странное вижу и преславное:* небо, вертеп:* престол херувимский, Деву:* ясли, вместилище,* в нихже возлеже невместимый Христос Бог:* егоже воспевающе величаем.

*На хвалитех поставим сти\х в~, и поем стихиры, глас з~, подобен:*
Тридневен:

Блажен и милостив архиерей явился еси,* отче святителю макарие,* предстал еси помилован престолу божию,* идеже со всеми святыми Бога в Троице восхваляеши.

Блажен и кроток пастырь овец духовных был еси,* отче святителю макарие,* наследовал еси пажити вечныя,* идеже со святыми земли нашея* Господа сил прославляеши.

*Слава, глас в~:*

Пастырю добрый, святителю Христов макарие чудный,* благочестия столп был еси,* многими добродетельми украсився:* собеседниче святых мужей, книжниче премудрый,* иконописче нарочитый, просветителю изрядный,* ересей искоренителю, молитвенниче неленостный,* моли спастися душам нашым.

*И ныне, праздника, гла\с з~, подобен:*
Ангельския пред\ъидите силы:

Солнце сыне,* како тя скрыю пеленами;* како тя млеком воздою, всего естества питателя;* како тя руками держу, держащаго всяческая;* како на тебе без\ страха воззрю,* на негоже не смеют зрети многоочитии;* неискусобрачная Христа держащи, вещаше.

*На литургии.*

*Прокимен святителя, глас а~:*
уста моя возглаголют премудрость, и поучение сердца моего разум. *Апостол святителя: ко евреем, зачало тл~е.*
Аллилуиа, *глас и~. Евангелие от иоанна, зачало л~з.*

*Причастен праздника:*
Избавление посла Господь людем своим. И святителя: В память вечную будет праведник, от слуха зла не убоится. Аллилуиа, трижды.

Тропарь святителя, глас д~:

Яко великим пастырем единонравна* и учителем вселенныя единомысленна,* божия премудрости служителя изрядна,* иже блаженству тезоименита,* днесь, вернии, вси воспоим:* Христа Бога моли, святителю макарие,* умирити мир и спасти душы нашя.

Кондак святителя, глас г~:

Богомудрым учением и книжным списанием потщался еси,* святителю макарие,* люди российския просветити и святых земли нашея прославити.* сего ради чуден пронаречеся,* преемниче первопрестольников российских,* моли сохранитися нам в вере и благочестии невредимо.

Величание святителя:

Величаем тя,* святителю отче макарие,* и чтим святую память твою:* ты бо молиши о насъ* Христа Бога нашего.

