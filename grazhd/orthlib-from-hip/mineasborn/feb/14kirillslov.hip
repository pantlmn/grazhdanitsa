<::рус>    электронный текст предоставлен

<::лат>    monah German - Зrbиja

<::рус> Текст подвергнут грамматической правке

<::слав>

*Месяца февруариа в д~и день.*

*Преподобнаго отца нашего константина философа, во мнисех претвореннаго именем кирилла, учителя словенскому языку.*

*На вечерни, на*
Господи воззвах, *поем стихиры, глас д~.*

*Подобен:*
Даде знамение:

Красоту пресветлую добродетель имея, отче, весь мир протекл еси, яко пчела богоразумия, мед пречистый в сердца влагая верующым во единаго Христа, на землю пришедшаго, и обж~ившаго человеки за милость безчисленную и многое снисхождение.

Кроток мудростию, божия любве исполнен, правоверными учении преукрашен, кирилле блаженне, грады же и страны уловляя богом блаженне, проиде просвещая благодатию не у спасительное приемшя разумение, сего ради тя чтем святыми песнми.

Житие твое без\ порока, и живот достохвален, и смерть же честна пред\ богом бысть всяческим, емуже в руце, отче, душу предаде просветленну исправлением. темже тя молим о нас к нему, помолися обрести милость верно хвалящым тя.

*Слава, и ныне, Богородичен.*

*На стиховне, стихира святому, глас и~.*

Чистая духовная святых память, всельшся в чисте срц\ды твоем, всеблаженне кирилле, преподобне отче, и духовом лукавым страшна тя прогонителя показа, но и сокровенным недугом врача: темже дерзновение имея к человеколюбцу Богу неослабно молися и от душевныя нас скверны и телесныя свободи.

*Слава, и ныне, Богородичен.*

*По Ныне отпущаеши, тропарь, глас д~.*

*От*
пелен прилежно премудрость сестру себе сотворив, богогласе, пресветлую видев, яко девицу чисту, юже приемь, приведе, яко монисты златыми сею украсив свою душу и ум, и обретеся яко другий кирилл, блаженне, разумом и именем мудре.

*На утрени,*

*На*
Бог Господь, *тропарь святому.*

*По а~-м стихословии седален, глас а~.*

*Подобен:*
Лик ангельский:

Божиими мольбами просветив сердце твое, просветова душу богодухновенными учении, и ныне же прииде на свет невечерний. тем днесь светоносную память твою празднуем веселием сердца, преславне кирилле.

*По в~-м стихословии, седален в октоихе. По полиелеи величание и седален, и по н~ псалме стихиру, зри в службе а~и маиа, св. кириллу и мефодию.*

*Канон в октоихе, и святому, глас д~.*

*Песнь а~.*

*Ирмос:*
Отверзу уста моя, и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

В чаши премудрости божественная твоя уста приложив, напитася спасительнаго пития, разумом свет являя языком, и секира посекающая неприязненну всяку лесть.

Просветив тя яко светило, светодавец Христос Бог наш, всему мирови яви тя учителя и посла учити темныя книгами законоучными языки западныя.

Святым духом от пучины извлече божиим словом всему миру учителя благоверия, мудре, драгий бисер, божия закона книгами, блаженне, языки освяти.

*Богородичен:*
Красный ум преиме небесным силам, божий бо твой бысть храм душевный, егда во чреве понесла еси Бога нашего, Дево, горо пресвятая.

*Песнь г~.*

*Ирмос:*
С высоты власти снизшел еси волею на землю превышше всякаго начала, и смиренное вознесл еси, из\ ада преисподняго, естество человеческое: несть бо свят паче тебе, человеколюбче.

Словом и сердцем и языком Христа, сына божия, проповеда, премудрость же и силу и слово воплощшееся, блаженне, струями приточными посрамив триязычники.

Цевница приточна свята во истину явися, блаженне кирилле, глас нам спасения, святым звуком духовным бряцая прекрасно, лесть прогнал еси.

О уме огненный, о доброгласна трубо, о славию песнивый, о ластовице златоглаголивая, о языче слаждший меда в притчах, кирилле премудре, всех нас помяни.

*Богородичен:*
Советом отчим, безначальный сын, яко слово в ложесна твоя осенением святаго духа, Богородице, веселися и плотию родися из\ тебе, спасая душы нашя.

*Седален, глас и~.*

*Подобен:*
Премудрости словеси:

Яко заря, просветив всю землю, еретики гониши, взыская на востоце и западе и севере и юзе: триязычники исправляеши, проповедая странам, языки своими им глаголя и книги предая. рима же дошед, ту тело свое положи, блаженне, в руце господни душу свою предав: благоверия учителю, моли Христа Бога, грехов оставление подати чтущым любовию святую твою память.

*Песнь д~.*

*Ирмос:*
Седяй в славе на престоле божества, во облаце легце, прииде Иисус пребожественный, нетленною дланию, и Cпасе зовущыя: слава, Христе, силе твоей.

Другий авраам преселением, блаженне, был еси от отечества желанием премудрости большия, яко златыми монисты украсился еси, лучами пресветлыми зело облистаяся.

Копием словес твоих яко замвриа пронзил еси, мадианстей ереси приложившася горько, телеснаго образа отметающихся явившагося во плоти Иисуса.

Равносущную проповедал еси святаго духа силу отцу и сыну тресолнечнаго света, имже божии бываем по поданию сынове свету и истии наследницы.

*Богородичен:*
Избавльшеся перваго осуждения адамова тобою, девице, обретохом радость неизглаголанную, благословение бо всем родила еси, сына божия в наш образ.

*Песнь е~.*

*Ирмос:*
Ныне возстану, пророчески рече Бог, ныне прославлюся, ныне вознесуся, падшаго приемь от Девы, и к свету умному возносяй моего божества.

Мастию своею украсившуся тебе, блаженне, добре, благодать излияся во устнах твоих, духовномудре, и нечествующих глубину изсуши наводнену словесы твоими.

Стояше крепко, пособствуя по вере, мудре льсти претыкания посекая словом твоим, равняя верным божественную стезю, наставляя во град Христов послушливыя.

Преплывающе дивно бездну твоим словом и притчами, кирилле блаженне, от зимы мразныя благою верою в тишину вышних обителей вшел еси.

*Богородичен:*
Спасая человеки, отцеви равен сын человек бывает: из\ тебе, пречистая, плоть приемь и земная Богови сотворив и небесному царствию человеки соделал есть.

*Песнь з~.*

*Ирмос:*
Приидох в глубины морския, и потопила мя есть буря многих грехов: но яко Бог из\ глубины возведи живот мой, многомилостиве.

Сонм мертвится приложившся агаряном яко змии живущым, в притчах твоих трисолнечнаго и единаго божества силою убо изнемогая.

Яко избранна стрела явися еретиком врагом, ятая в теле святем, якоже пророчески пишется, хранящаяся божеством и состреляющая враги.

Возлюбив измлада премудрость, сестру себе приял ю еси и умудрився богом, блаженне, явился еси философ.

*Богородичен:*
Иезекииль тя врата виде, имиже пройде един Бог вышний, ложесна святая твоя прошед плотию, пречистая, и не отверста оставил есть их.

*Кондак, глас в~.*

*Подобен:*
Твердыя и богогласныя:

Твердым и богодухновенным учением просвещая мир пресветлыми зарями, обтече, яко молния вселенную, кирилле блаженне, разсевая пресветлое божие слово, на западе и севере и юзе мир просвещая чудесы.

*Икос:*
Пресветлое житие возлюбив, мудре, зарями трисолнечнаго божества освещен проиде, яко молния, вселенную, северную и южную просветив страну, западным же свет незаходим возсия. темже и мне, мрак греховный прогнав, блаженне, свыше испроси послати благодать духовную: имаши бо дерзновение к Богу непрестанно молитися за вся.

*Людие:*
Мир просвещая чудесы.

*Песнь з~.*

*Ирмос:*
Не послужиша твари богомудрии паче создавшаго, но огненное прещение мужески поправше, радовахуся поюще: препетый отцев Господь и Бог благословен еси.

Словесными пищальми, блаженне, призывая овцы в ограды святыя, мудрыми притчами, красотою и сластию словес твоих.

Не устрашися, учителю, воински един внити в полк жидовский, всех же народ их столп мудростию разверзе, яко и он ханаанский пророческими притчами.

Тебе дарова источника знаменана всем правей вере, блаженне, воды сладоточныя напаяюща всегда сыны благоверия и исполняюща, яко реку, течением церковь господню.

*Богородичен:*
Небес ширшую содея Бог, браконеискусная, в ложесна твоя вселився, пречистая, темже молютися стужающа мя прегрешения избави широтою покаяния моего.

*Песнь и~.*

*Ирмос:*
отроки благочестивыя в пещи, рождество Богородичо спасло есть, тогда убо образуемое, ныне же действуемое, вселенную всю воздвизает пети тебе: Господа пойте дела, и превозносите его во вся веки.

К свету приложився свет явися внятию еже от Бога, о философе, ин бо обретеся павел добродетелми претек всю землю в языцех, солнца светлее сияя, словом учения твоего вопия: Господа пойте дела.

Якоже преторжеся сонм еврейский остротою словес твоих блаженне, в градех северских в козарех приложися к тебе. ты бо множество посече, учителю святый, яко голиафа давид, в поганех.

Велика тя оплота и твердь земля паннонская имущи, блаженне, заблуждения еретическая рушить книгами и триязычников крепко научена тобою, темже тя, учителя мудраго, поминающе присно Христа прославляем.

*Богородичен:*
Книгами учений святых пророк, Дево, Богородицу тя верою проповедаем, ты бо роди отроча ветхаго денми, яко нова человека, темже тя, пресвятая, поем и превозносим.

*Песнь ф~.*

*Ирмос:*
Ева убо недугом преслушания клятву вселила есть: ты же Дево Богородице, прозябением чревоношения, мирови благословение процвела еси, тем тя вси величаем.

Яко светило тя честно Христос возложи, блещущася в концах, мудре, в венци церковнем, егоже ради до смерти подвизася, умножая верных воспитание разумом и говением.

Павлу божественному ученик был еси, егоже детели последуя, пройде до край западных, слово разсевая в языцех [в каоне] и в риме дух свой в руце Богу своему предаде.

Яко солнце на земли возсия, учителю, всюду притчами лучами богогласия просвещая, поющыя тя верою и о раце стоящих твоего тела, помяни, блаженне, своя ученики.

*Богородичен:*
Лучами твоего света, пречистая, душу мою ныне просвети лежащу в рове гибельнем, воздвигни, враги сокрушающи оскорбляющя присно души моей и на грехи мя побуждающя.

*Светилен.*

Яко светильника тя Христос мирови показа и учителя вселенней, преблаженне кирилле, солунская отрасле, тем и нам, поминающым честную твою память, от него просим милость.

*На хвалитех стихиры, и на литургии блаженна, прокимен, аллилуиа, и причастен зри в службе а~и маиа св. кириллу и мефодию.*

