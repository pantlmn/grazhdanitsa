<::рус> источник: Московская Регентско-Певческая Семинария

<::лат> http://ооо.зemиnarиa.rу/

<::слав>

*Служба перваго и втораго обретения честныя главы предтечевы,*

*февруариа месяца в к~д-й день*

*Аще не есть пост, на велицей вечерни, по предначинательном псалме, поем:*
Блажен муж: *а~-й антифон. Аще же есть пост, стихологисуем обычную кафисму, и поется служба предтечи с триодию.*

*На Господи воззвах: стихиры на з~, гл\са е~, подобен:*
Радуйся:

Радуйся, священная главо, и светоносная,* и ангелом говейная,* яже мечем отсечена древле,* и острыми обличеньми нечистоты студ посекшая,* источник чудес, верныя напаяюща,* и яже спасово спасительное пришествие возвестившая,* и наитие духа древле увидевшая,* к сему всельшаяся,* ветхой же и новой ходатайствовавшая благодати:* Христа умоли душам нашым даровати велию милость.

В сосуде скудельне сокровенная иногда,* предтечева глава явися,* от земных недр издавшаяся явственне,* и чудес струи источающая:* ибо в водах главу омы,* превыспренняя ныне покрывающаго водами,* и одождяющаго человеком божественное оставление.* сию убо ублажим истинно преславну,* и в сея обретении радостно празднуем,* Христа моляще,* даровати душам нашым велию милость.

Глава, яже агнца божия проповедавшая плотию явльшагося,* и всем покаяния спасенныя пути божественными заповедьми известившая,* яже прежде иродово законопреступление обличившая,* и сего ради отсечена от телесе,* и на время под\ъемшая сокровение,* якоже светоявленное нам возсия солнце:* покайтеся, вопиющая,* и ко Христу ныне предложитеся во умилении душевнем,* подающему миру велию милость.

*Слава, гл\са з~:*

Сокровище божественных даров,* богохранимая глава твоя, предтече,* от земных недр возсия,* юже мы верно приемлюще,* и покланяющеся, славне, обогащаемся от тебе,* Христов крестителю,* чудесы преславными, и согрешений прощением.

*И ныне, Богородичен, гл\са тойже:*

Кто тебе не ублажит, пресвятая Дево;* кто ли не воспоет твоего пречистаго рождества;* безлетно бо от отца возсиявый сын единородный,* тойже от тебе чистыя пройде,* неизреченно воплощься,* естеством Бог сый,* и естеством быв человек нас ради,* не во двою лицу разделяемый,* но во двою естеству неслитно познаваемый.* того моли, чистая, всеблаженная,* помиловатися душам нашым.

*Вход. Прокимен дне. Чтения предтечи, г~.*

*На стиховне стихиры, гл\са в~, подобен:*
Егда от древа:

Приидите, честную главу отсеченную мечем крестителеву, вернии,* днесь почтим, во обретении ея сретающе песньми,* чтуще от любве, благодать проливающую исцелений нам,* юже буесловящий ирод древле пред\ъотсече,* неистовством иродиаде сплется.

*Стих:*
Честна пред\ Господемъ* смерть преподобных его.

Якоже от руды злато,* тако от земли предтечева глава просиявает,* в сосуде скудельнем светящися,* и вещающи ясно,* иродово обличающи прелюбодейство и убийство,* зарю же просвещающую помышления наша:* юже облобызающе, вернии, днесь почтим песньми,* яко о нас Богу молящуюся.

*Стих:*
Праведник яко финикс процветет,* яко кедр, иже в ливане, умножится.

Древле якоже божественное сокровище,* в сосуде сокровенная глава крестителева в земли,* днесь концем открывается:* якоже богатство проливающая источники исцелений,* болезни исцеляющая, душы просвещающая.* темже утешения всякаго благодать восприемлюще,* песньми сию благоговейно похвалим.

*Слава, гл\са тойже:*

Якоже божественных умышлений всечестная рака,* неизреченнаго существа, ясно провидевшая таинство глава твоя,* яко от ложесн матерних,* от сокровищ земных днесь возсия,* иоанне всехвальне,* и облаговони всю подсолнечную,* освящения проливающая миро,* и мысленно проповедающая путь покаяния,* и спасу всех молящаяся о душах наших.

*И ныне, Богородичен, гл\са тойже:*

О чудесе новаго всех древних чудес!* кто бо позна матерь без\ мужа рождшую,* и на руку носящую, всю тварь содержащаго;* божие есть изволение, рождшееся.* егоже яко младенца пречистая, твоима рукама носившая,* и матерне дерзновение к нему имущая,* не престай молящи о чтущих тя,* ущедрити и спасти душы нашя.

*Тропарь предтечи, гл\са д~:*

*От*
земли возсиявши предтечева глава,* лучы испущает нетления верным исцелений:* свыше собирает множество ангел,* доле же созывает человеческий род,* единогласную возсылати славу Христу Богу.

*Слава и ныне, Богородичен, гл\са тойже:*

Еже от века утаенное,* и ангелом несведомое таинство,* тобою, Богородице, сущым на земли явися Бог,* в неслитном соединении воплощаемь,* и крест волею нас ради восприим,* имже воскресив первозданнаго,* спасе от смерти душы нашя.

*На утрени, величание предтечи:*

Величаем тя,* крестителю спасов иоанне,* и почитаем вси* честныя твоея главы* обретение.

*псалом избранный:*

Праведник яко финикс процветет, яко кедр иже в ливане, умножится. В нихже посети нас восток с высоты: Явитися во тьме, и сени смертней седящым: Направити ноги нашя на путь мирен.

*По полиелеи, седален, гл\са и~, подобен:*
Повеленное тайно:

Крестителева глава крыяшеся яко бисер в земли влажней, и яко свещник богосветел украшена, озаряет чудотворящи мир весь: яко утро возсия всеблаголепно солнцу предтеча, и невечерним светом возвещая паки нам: се, взывая, агнец божий.

*Степенна, а~-й антифон, д~-го гласа.*

*Прокимен, гл\са д~:*
Тамо возращу рог Давиду,* уготовах светильник помазанному моему. *Стих:*
Помяни, Господи, Давида и всю кротость его.

*Евангелие от луки, зачало л~а.*

*Слава, гл\са з~:*
Молитвами святаго пророка, и предтечи, и крестителя спасова иоанна,* милостиве, очисти множества согрешений наших.

*И ныне, гл\са тойже:*
Молитвами Богородицы,* милостиве, очисти множества согрешений наших. *Таже, гл\са з~:*
Помилуй мя, Боже:

*Стихира по н~-м псалме, гл\са з~:*

Яже первее на блюде,* иродову беззаконную нечистоту обличившая,* покаяние же всем проповедавшая верным,* честная глава крестителя Христова,* от сокровищ земных явльшаяся предлежит,* верно притекающым к ней, и прикасающымся со страхом,* и покланяющымся любовию душевною,* дарующая разрешение прегрешений,* прошением подает потребная, и велию милость.

*Канон Богородицы со ирмосом на з~, гл\са и~, и канон предтечи, на и~, гл\са з~.*

*Песнь а~: Ирмос, гл\са и~:*
Воду прошед яко сушу,* и египетскаго зла избежав,* Исраильтянин вопияше:* избавителю и Богу нашему поим.

*Катавасиа, гл\са д~:*
Отверзу уста моя,* и наполнятся духа,* и слово отрыгну царице матери,* и явлюся светло торжествуя,* и воспою радуяся тоя чудеса.

*Песнь г~: Ирмос:*
Небеснаго круга* верхотворче Господи,* и церкве зиждителю,* ты мене утверди в любви твоей,* желаний краю, верных утверждение,* едине человеколюбче.

*Катавасиа:*
Твоя песнословцы, Богородице,* живый и независтный источниче,* лик себе совокупльшыя, духовно утверди,* в божественней твоей славе* венцев славы сподоби.

*Песнь д~: Ирмос:*
услышах, Господи,* смотрения твоего таинство,* разумех дела твоя,* и прославих твое божество.

*Катавасиа:*
Седяй в славе,* на престоле божества,* во облаце легце,* прииде Иисус пребожественный* нетленною дланию, и спасе зовущыя:* слава, Христе, силе твоей.

*Песнь е~: Ирмос:*
Просвети нас повелении твоими, Господи,* и мышцею твоею высокою,* твой мир подаждь нам, человеколюбче.

*Катавасиа:*
ужасошася всяческая* о божественней славе твоей:* ты бо, неискусобрачная Дево,* имела еси во утробе над\ всеми Бога,* и родила еси безлетнаго сына,* всем воспевающым тя* мир подавающая.

*Песнь з~: Ирмос:*
Молитву пролию ко Господу,* и тому возвещу печали моя,* яко зол душа моя исполнися,* и живот мой аду приближися,* и молюся яко иона:* от тли, Боже, возведи мя.

*Катавасиа:*
Божественное сие и всечестное* совершающе празднество* богомудрии Богоматре,* приидите руками восплещим,* от нея рождшагося Бога славим.

*Кондак, гл\са в~, подобен:*
Вышних ищя:

Пророче божий, и предтече благодати,* главу твою яко шипок священнейший от земли обретше,* исцеления всегда приемлем:* ибо паки, якоже прежде,* в мире проповедуеши покаяние.

*Икос: От*
Господа свидетельство прием, иоанне, паче всех человек вышший был еси: отонудуже похвалы песней принести тебе ужасаюся, но любовию понужден, песнь начати дерзнух. темже да не унедостоиши споспешник мне быти, всехвальне, да возмогу венчати твой верх святый, требогате:* ибо ты в мире проповедуеши покаяние.

*Песнь з~: Ирмос: От*
иудеи дошедше отроцы,* в вавилоне иногда,* верою троическою пламень пещный попраша поюще:* отцев Боже, благословен еси.

*Катавасиа:*
Не послужиша твари богомудрии* паче создавшаго,* но огненное прещение мужески поправше,* радовахуся поюще:* препетый отцев Господь и Бог благословен еси.

*Песнь и~: Ирмос:*
Царя небеснаго,* егоже поют вои ангельстии,* хвалите, и превозносите во вся веки.

*Катавасиа:*
отроки благочестивыя в пещи,* рождество Богородичо спасло есть.* тогда убо образуемое,* ныне же действуемое,* вселенную всю воздвизает пети тебе:* Господа пойте дела,* и превозносите его во вся веки.

*Песнь ф~: Ирмос:*
Воистинну Богородицу* тя исповедуем,* спасеннии тобою, Дево чистая,* с безплотными лики тя величающе.

*Катавасиа:*
Всяк земнородный* да взыграется духом просвещаемь,* да торжествует же безплотных умов естество,* почитающее священное торжество Богоматре,* и да вопиет:* радуйся, всеблаженная* Богородице, чистая приснодево.

*На хвалитех стихиры на д~, гл\са д~, подобен:*
Дал еси знамение:

Отверзе преддверия воздержания* всечестная глава твоя, всехвальне,* и пищу предложи сладчайшую всем божественных дарований:* ихже причащающеся верно,* поста терпкое услаждаем,* и верою восхваляем тя,* и вопием Христу Богу:* Иисусе всесильне,* Cпасе душ наших.

Мира якоже воды,* глава искапающи предтечева приснотекуща,* и на трапезе днесь возложшися тайней и божественней,* благоухает мысленне,* и горесть отгоняет скорбей,* и веселия вся исполняет,* любовию зовущыя,* Иисусе всесильне,* Cпасе душ наших.

Посече глава твоя, якоже мечь острейший,* главы беззаконнующих враг:* и исцеления источи в благозаконии сущым всем,* божественных дарований.* и сего ради тя верно восхваляем,* друга и предтечу, иоанне, зиждителева,* и вопием ему прилежно:* Иисусе всесильне,* Cпасе душ наших.

*Слава, гл\са з~:*

Всечестную главу крестителя твоего, Господи,* явльшуюся днесь от земли,* со гласом хваления приемшии верно,* в молитву, человеколюбче, грешнии раби твои приводяще, молимся,* тоя ради улучити в день суда от тебе очищение,* и велию милость.

*И ныне, Богородичен, гл\са тойже:*

Благолюбивый Боже и Cпасе,* рабы твоя спасай от всякаго обстояния лютаго,* молитвами предтечи твоего и всех святых,* и матере твоея мольбами.

*Славословие великое. И отпуст.*

*На литургии: прокимен, гл\са з~:*
Возвеселится праведник о Господе* и уповает на него. *Стих:*
Истина от земли возсия, и правда с небесе приниче.

*Апостол к коринфяном, зачало ро~з.*
Аллилуиа, *гл\са д~:*
Праведник яко финикс процветет, яко кедр иже в ливане, умножится. *Стих:*
Истина от земли возсия, и правда с небесе приниче.

*Евангелие от матфеа, зачало м~.*

*Причастен:*
В память вечную будет праведник, от слуха зла не убоится. Аллилуиа, *г\ж.*

