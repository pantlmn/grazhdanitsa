<::рус> источник: Московская Регентско-Певческая Семинария

<::лат> http://ооо.зemиnarиa.rу/

<::слав>

*Служба, иже во святых отца нашего Филиппа, митрополита московскаго и всея россии, новаго исповедника,*

*месяца ианнуариа в ф~-й день*

*На утрени.*

*На*
Бог Господь: *тропарь, глас и~:*

Первопрестольников преемниче,* столпе православия, истины поборниче,* новый исповедниче, святителю филиппе,* положивый душу за паству твою.* темже яко имея дерзновение ко Христу,* моли за первопрестольный град же и люди,* чтущыя достойно святую память твою.

*Величание святителя:*

Величаем тя,* святителю отче филиппе,* и чтим святую память твою:* ты бо молиши о насъ* Христа Бога нашего.

*псалом избранный:*

услышите сия вси языцы, внушите вси живущии по вселенней. Благовестих правду в\ церкви велицей. Господи, возлюбих благолепие дому твоего, и место селения славы твоея. Блажени живущии в дому твоем, в веки веков восхвалят тя.

*Седален, глас и~:*

Проповедует, отче, тебе ныне российская митрополия, юже от болезней и скорбей избавляеши, богоблаженне филиппе, ангелов собеседник явився. темже со апостолы и мученки ликуя, помощник бываеши в скорбех, всеизрядне, плачущих утешение, пастырь и наставник заблуждших, филиппе блаженне: и нас твоими молитвами избави от бед и молися Христу Богу, да оставление подаст, верою и любовию чтущым святую память твою.

*Степенна, а~-й антифон д~-го гласа.*

*Прокимен, глас д~:*
Честна пред\ Господемъ* смерть преподобных его. *Евангелие от луки, зачало к~д.*

*Стихира по н~-м псалме, глас и~:*

Апостолов ревнителя филиппа,* преблаженнаго отца и учителя сошедшеся восхвалим, глаголюще:* радуйся святителю, твердый умом,* благодатию и истиною освященне,* отнюдуже и приятелище был еси духа всесвятаго.* и ныне со архиереи предстоя престолу Христову,* молися присно о рабех твоих.

*Канон святителя.*

*Песнь а~: Ирмос, гла\с и~:*
Посеченный несекомаго пресече,* и виде солнце землю, юже не виде:* лютаго врага вода потопи,* и непроходимое пройде Исраиль.* песнь же воспевашеся:* Господеви поим, славно бо прославися.

*Катавасиа, гла\с в~:*
Глубины открыл есть дно,* и сушею своя влечет:* в ней покрыв противныя,* крепкий во бранех Господь,* яко прославися.

*Песнь г~: Ирмос:*
утвердися сердце мое во Господе,* вознесеся рог мой в Бозе моем:* разширишася на враги моя уста моя,* возвеселихся о спасении твоем.

*Катавасиа:*
Крепость даяй царем нашым Господь,* и рог помазанных своих возносяй,* от Девы раждается, грядет же ко крещению.* тому вернии возопием:* несть свят, яко Бог наш.

*Песнь д~: Ирмос:*
Пророк аввакум, умныма очима провиде Господи пришествие твое,* тем и вопияше:* от юга приидет Бог.* слава силе твоей, слава снизхождению твоему.

*Катавасиа:*
услышах Господи глас твой, егоже рекл еси,* глас вопиющаго в пустыни,* яко возгремел еси над\ водами многими,* твоему свидетельствуяй сыну,* весь быв сошедшаго духа, возопи:* ты еси Христос, божия мудрость и сила.

*Песнь е~: Ирмос:*
Мрак души моея разжени светодавче Христе Боже,* началородную тьму изгнав бездны,* и даруй ми свет повелений твоих слове,* да утренюя славлю тя.

*Катавасиа:*
Ии~с живота начальник,* разрешити осуждение грядет адама первозданнаго,* очищений же яко Бог не требуя,* падшаго очищает во иордане:* в немже вражду убив,* преимущ всяк ум мир дарует.

*Песнь з~: Ирмос:*
Иону в ките, Господи, единаго вселил еси,* мене же связаннаго мрежами вражиями,* яко от тли онаго спаси.

*Катавасиа:*
Глас словесе, светильник света,* денница солнца, предтеча, в пустыни* покайтеся, всем вопиет людем, и пред\ъочиститеся:* се бо предстоит Христос,* от тли мир избавляяй.

*Кондак, глас г~, подобен:*
Дева днесь:

Православия наставника, и истины провозвестника, златоустаго ревнителя, российскаго светильника, филиппа премудраго восхвалим, пищею словес своих разумно чада своя питающа: той бо языком хваление пояше, устнама же пение вещаше, яко таинник божия благодати.

*Песнь з~: Ирмос:*
На поле деире, иногда* мучитель пещь постави на мучение богоносных:* в нейже три отроки песнословяху единаго Бога,* троично воспеваху, глаголюще:* отцев Боже, благословен еси.

*Катавасиа:*
Юношы благочестивыя пещи огненней приобщившыяся,* шумящ дух росный невредимы сохрани,* и божия ангела снизхождение.* темже в пламени орошаеми благодарственно воспеваху:* препетый отец Господи и Боже благословен еси.

*Песнь и~: Ирмос:*
Покрываяй водами превыспренняя своя,* полагаяй морю предел песок, и содержай вся,* тя поет солнце, тя славит луна,* тебе приносит песнь вся тварь,* яко содетелю всех во веки.

*Катавасиа:*
Тайну преславную вавилонская показа пещь,* источившая росу,* яко струями имяше невещественный огнь восприяти иордан,* и об\ъяти плотию крещаема зиждителя:* егоже благословят людие,* и превозносят во вся веки.

*Песнь ф~: Ирмос:*
Благословен Господь Бог Исраилев,* воздвигнувый рог спасения нам,* в дому давидове отрока своего:* в нихже посети нас восток с высоты,* и направил ны есть на путь мира.

*Катавасиа:*
Недоумеет всяк язык благохвалити по достоянию,* из\ъумевает же ум и премирный пети тя, Богородице:* обаче благая сущи, веру приими,* ибо любовь веси божественную нашу.* ты бо Христиан еси предстательница, тя величаем.

*На хвалитех поставим сти\х в~, и поем стихиры, глас д~, подобен:*
Яко добля:

Филиппе блаженне, исповедников подражателю, тепле хвалящым тя предстатель буди, и от всякия беды, греха же и бури, и страстей мучительства, отче, избави ны, яко мученк неослаблен, и святитель богоприятен: дерзновение имея ко Христу Богу, молися о воспевающих память твою.

Филиппе святителю, разумнаго света заря, церковное светило, архиерейская красото, монашескаго постническаго жительства истинное правило, наш же заступник теплый показался еси, свобождая от губительства лукавых, молися отче о поющих память твою.

*Слава, глас з~:*

Ты еси пастырь добрый и учитель изрядный, святителю филиппе, тя всегда восхваляюще вопием: тобою Бог украси церковь матере своея, и тело твое за паству твою во изгнании пострадавшее, многолетно же в земли сокровенное престолу твоему возврати и люди твоя возвесели. темже моляся не престай о хвалящих и чтущих память твою, прося оставления грехов и спасения душам нашым.

*И ныне, праздника, глас тойже:*

Яко вредящих земных отведшеся, приидите мысленно, очистим чувства, и Христа видевше плотию крещаема от иоанна предтечи, вси с ним песнословяще верно возопиим: благословен явлейся, Боже наш, слава тебе.

*На литургии.*

*Прокимен святителя, глас а~:*
уста моя возглаголют премудрость, и поучение сердца моего разум. *Апостол святителя: ко евреем, зачало тл~е.*
Аллилуиа, *глас и~. Евангелие от иоанна, зачало л~з.*

*Причастен святителя:*
В память вечную будет праведник, от слуха зла не убоится. Аллилуиа, *трижды.*

*Тропарь святителя, глас и~:*

Первопрестольников преемниче,* столпе православия, истины поборниче,* новый исповедниче, святителю филиппе,* положивый душу за паству твою.* темже яко имея дерзновение ко Христу,* моли за первопрестольный град же и люди,* чтущыя достойно святую память твою.

*Кондак святителя, глас г~, подобен:*
Дева днесь:

Православия наставника, и истины провозвестника, златоустаго ревнителя, российскаго светильника, филиппа премудраго восхвалим, пищею словес своих разумно чада своя питающа: той бо языком хваление пояше, устнама же пение вещаше, яко таинник божия благодати.

*Величание святителя:*

Величаем тя,* святителю отче, Филиппе,* и чтим святую память твою:* ты бо молиши о насъ* Христа Бога нашего.

