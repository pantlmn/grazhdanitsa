<::рус>    электронный текст предоставлен

<::лат>    monah German - Зrbиja

<::рус> Текст подвергнут грамматической правке

<::слав>

*Месяца ианнуариа в в~и-й день*

*Память творим пресвятей владычце нашей Богородице, в честь и память явления чудотворныя ея иконы, именуемыя млекопитательница.*

*На велицей вечерни:*

Блажен муж: *а~-й антифон.*

*На*
Господи, воззвах, *стихиры Богородицы, глас з~, на и~.*

Величаем тя, Богородице Дево, возвеличившую род наш: из\ тебе бо воплотися избавитель Господь, имже адам и ева клятвы свободившася, и от мрачных удолий во едем паки введшася, сый Бог наш, спасаяй присно тя величающыя. *[Дважды.]*

Величаем тя, Богородице Дево, заступницу усердную рода Христианскаго, покровом милости твоея покрывающую всю вселенную; се бо икона твоя чудес множество источает, и яко дар божествен церкви Христовой даровася блг\стию творца всельшагося в тя плотию и питавшагося от сосец твоих, яко младенец, сый предвечный Бог, спасаяй присно тя величающыя.

Величаем тя, Богородице Дево, яко одушевленный кивот божества, и манноприемную стамну позлащенную духом святым: ложесна бо твоя престол себе сотвори и от сосец твоих питатися изволи, сый Бог наш спасаяй присно тя величающыя.

*Слава, и ныне, глас з~:*

*От*
святыя иконы твоея владычице преблагая, исцелений струи истекают, имиже напаяются благодатно душы нашя и врачуются безмездно телеса наша: темже тя милостивую матерь и млекопитательницу спасителя нашего присно в песнех величаем.

*Вход. Прокимен дне.*

*Бытия чтение.*

Изыде иаков от студенца клятвеннаго, и иде в харран. И обрете место, и спа тамо: зайде бо солнце, и взят от камения места того, и положи возглавие себе, и спа на месте оном. И сон виде, и се лествица утверждена на земли, еяже глава досязаше до небес, и ангели божии восхождаху и низхождаху по ней. Господь же утверждашеся на ней, и рече: аз Бог авраамов отца твоего, и Бог исааков, не бойся: земля идеже ты спиши на ней, тебе дам ю, и семени твоему. И будет семя твое яко песок земный, и распространится на море, и ливу, и север, и на востоки: и возблагословятся о тебе вся колена земная, и о семени твоем. И се аз с тобою сохраняяй тя на всяком пути, аможе аще пойдеши. и возвращу тя в землю сию: яко не имам тебе оставити, дондеже сотворити ми вся, елика глаголах тебе. И воста иаков от сна своего, и рече: яко есть Господь на месте сем, аз же не ведех. И убояся, и рече: яко страшно место сие: несть сие, но дом божий, и сия врата небесная.

*Пророчества иезекиилева чтение.*

Тако глаголет Господь: будет от дне осмаго и прочее, сотворят иереи на олтари всесожжения вашего, и яже спасения вашего, и прииму вы, глаголет адонаи Господь. И обрати мя на путь врат святых внешних, зрящих на востоки, и сия бяху затворена. И рече Господь ко мне: врата сия затворена. Яко игумен сядет в них снести хлеб, по пути еламских врат внидет, и по пути его изыдет. И введе мя по пути врат святых сущим к северу, прямо храму: и виде, и се исполнь славы храм Господень.

*Притчей чтение.*

Премудрость созда себе дом, и утверди столпов седмь: Закла своя жертвенная, и раствори в чаша своей вино, и уготова свою трапезу: Посла своя рабы созывающи с высоким проповеданием на чашу, глаголющи: иже есть безумен, да уклонится ко мне. И требующым ума рече: приидите, ядите мой хлеб, и пийте вино, еже растворих вам. Оставите безумие, и живи будете: и взыщите разума, да поживете: и исправите разум в ведении. Наказуяй злыя, приимет себе безчестие, обличаяй же нечестиваго опорочит себе: обличения бо нечестивому, раны ему. Не обличай злых, да не возненавидят тебе: обличай премудра, и возлюбит тя. Даждь премудрому вину, и премудрейший будет: сказуй праведному, и приложит приимати. Начало премудрости, страх Господень, и совет святых, разум: разумети бо закон, помысла есть благаго. Сим бо образом многое поживеши время, и приложатся тебе лета живота.

*На стиховне стихиры, глас в~, самогласны.*

Пресвятая Мати божия, како тя возблагодарим достойно, яко преславно икону твою нам явила еси, в покров и утешение верным, и в защищение обители нашея от всякаго зла и тоя светоносным явлением утвердила еси в сердцах наших православную веру.

*Стих:*
Слыши дщи и виждь, и приклони ухо твое.

Владычце преблагая, не забуди нас смиренных верно покланяющих твоей чудотворней иконе, и умиленно на ней созерцающих млекопитание тобою Христа Бога, яко младенца в об\ъятиях твоих держимаго. егоже моли всеблагая избавити ны скорбей временных и вечных и спасти душы нашя.

*Стих:*
Помяну имя твое во всяком роде и роде.

О всепетая Мати Дево, преклонися милостивно к молитвам нашим пред пречистым образом твоим приносимым днесь: покрый нас матерним твоим покровом от всякаго зла и защити нас от искушений вражиих: да вси непрестанно тя величаем.

*Слава, и ныне, глас тойже:*

Ныне наста день радостен, день честнаго торжества заступницы нашея владычцы Богородицы яже являет нам икону свою святую в покров и утешение: сию убо обымем любовию сердечною и лобызая рцем из\ъображенней на ней млекопитательнице Cпаса нашего: о всеблагая, сотвори ны достойны быти таковаго дара милости твоея, и чтущих тя всегда спасай от всяких бед, Богородице чистая и неискусобрачная.

*Тропарь, глас г~:*

Без\ семене от божественнаго духа, волею же отчею зачала еси сына божия, от отца без\ матере прежде век суща, нас же ради, из тебе без отца бывша, плотию родила еси, и млн\дца млеком питала еси. темже не престай молити, избавитися от бед душам нашым.

*Слава, и ныне ин тропарь глас а~:*

Икону твою божественную яко селение твоея славы, млекопитательнице дев, покланяющеся славым, из тоя бо таинственно точиши млеко невещественных даров, питающи и сердца и душы верою вопиющих: слава величию твоему чистая, слава чудесми твоими, слава неизглаголанной к нам твоей благости.

*На утрени,*

*на*
Бог Господь, *тропарь глас г~: дважды.*

*Слава, и ныне млекопитательницы, гл\с: а~:*

*По а~-й стихологии седален, глас д~.*

Божественною благодатию осени Господь пречистый образ твой владычице, и сей содела многоцелебным сокровищем святаго саввы мл~чалнице в кареи, слепым просвещати, разслабленныя укрепляти и всяк недуг исцеляти, да тако прославляя образ твой научит нас славити и величати тя сущую Богородицу и питательницу жизни нашея. *[Дважды.]*

*По в~-й стихологии седален, глас з~:*

Яко звезда многосветлая, икона твоя, Богородице Дево, просвещает нас благодатию чудес, и созывает нас днесь славити и воспевати многопетое имя твое, яже мироизлиянное есть для любящым тя, верных твоих рабов. о госпоже пресвятая, молим тя, не остави нас твоим заступлением в час кончины живота нашего.

*Слава, и ныне, тойже:*

*По полиелеи величание:*

Величаем тя пресвятая Дево, млекопитательнице Cпаса нашего, и чтем образ твой святый, от него же подаеши нам благодать исцеления. *Дважды.*

*По величании наченший лик поет избранный псалом:*

Помяни, Господи, Давида, и всю кротост его. Яко клятся Господеви, обещася Богу иаковлю. Се слышахом я во евфрафе, обретохом я в полях дубрави. Преславная глаголашася о тебе граде божий. Бог посреде его, и не подвижится. Клятся Господь Давиду истиною, и не отвержется ея. От плода чрева твоего посажду на престоле твоем.

Яко избра Господь сиона, изволи его в жилище себе. Освятил есть селение свое вышний. Святыня и великолепие во святиле его. Свят храм твой, дивен в правде. Дому твоему подобает святыня, Господи, в долготу дний. Помяну имя твое во всяком роде и роде. Благословен Господь во век, и в век века. Слава, и ныне: Аллилуиа, аллилуиа, аллилуиа, слава тебе Боже. *трижды.*

*По псалме седален, глас з~:*

Приидите вернии, приидите прославим чудное явление иконы божия матере: преславно и боголепно тя возсиявши на тверди святыя церкви, чудесы великими всех просвещает духовно, и созывает весело вопити Богоматери песнь радостную: радуйся обрадованная Господь с тобою.

*Слава и ныне, тойже:*

*Степенна, первый антифон д~-го гласа. Прокимен, глас д~:*
Помяну имя твое во всяком роде и роде. *Стих:*
Слыши, дщи, и виждь, и приклони ухо твое. Всякое дыхание: Евангелие луки, и зачало д~.

*По н~-м псалме, глас и~, стихира самогласна:*

Преславная чудеса показала еси владычице явлением чудотворнаго твоего образа и исцеленьми многими от него бываемыми недужным. темже твоими милостынями, госпоже хвалимся и твоя чудеса велегласно проповедуем, яко ты еси прибежище наше и к Богу милостивая ходатаица.

*Канон Богородицы со ирмосом на в~и: Глас и~.*

*Песнь а~.*

*Ирмос:*
Воду прошед яко сушу, и египетскаго зла избежав Исраильтянин вопияше: избавителю и Богу нашему поим.

Водою молитв твоих Дево, ороси нас к плодоносию духовному, и воспламени хладное наше сердце божественною любовию, да тебе млекопитательнице питателя нашего, пение хвалебное воспоем достойно чистая.

Воды страстных помышлений обуревают нас госпоже всеблагая, всенепорочная, млекопитавшая Cпаса душ наших, и от иконы твоея святыя всем дарующая утешение.

*Слава:*
Воду непостоянную житейских треволнений преити безбедно помози нам чистая, и от лютых недугов исцеление нам подаждь, млекопитательнице святая и покажи причастники нас быти наследия небеснаго, богоневестная.

*И ныне:*
Воды целебныя источает нам икона твоя всечестная Богородице Дево, и страсти многоразличныя исцеляет, и помощь верным от тебе подает в бедах, да славим чудеса твоя, и поем тя благих виновную, воплотившую и доившую богомладенца Иисуса.

*Катавасиа:*
Отверзу уста моя.

*Песнь г~.*

*Ирмос:*
Небеснаго круга верхотворче Господи, и церкве зиждителю, ты мене утверди в любви твоей, желаний краю, верных утверждение едине человеколюбче.

Небесных радование и земных упование еси, Богородице Дево, светлая палато царя царей, млекопитавшая его сосцу твоею. егоже моли прилежно, спасти и просветити душы нашя, едина всеблагая.

Небес превышшая, землю освятившая рождеством твоим, и млекопитавшая зиждителя твоего, богоневестная Марие, иконою сладкаго подобия твоего нас утешаеши и недужным исцеление подаеши, едина пречистая.

*Слава:*
Небесная царице, всемилостивая владычице, нетленно родившая и доившая святых святейшее слово, кую достойную похвалу принесем ти недостойнии, аще не сама ты поможеши нам, неосужденно славити тя и пети твоя чудеса, едина богоблаженная.

*И ныне:*
Небесное ангельское славословие слышиши, госпоже в сионе горнем, нас же дольных назираеши оттуду матерним твоим оком, и выну молиши за нас сына твоего и Бога, да вечнаго избегнем осуждения едина пренепорочная.

*Седален, Богородицы, глас и~.*

Величия твоя кто исповесть, Богородицы, явлением бо чудотворныя иконы твоея возвеселила еси душы праведных, многия недуги ею врачуя, и от всяких бед избавляя, иже по Бозе упование на тя возлагают: о владычце всемилостивая, не лиши убо и нас твоего заступления, спаси православнаго императора нашего и град сей, обитель нашу от всякаго зла, да тобою хвалящеся, непостыдимая во веки.

*Слава, и ныне, тойже:*

*Песнь д~.*

*Ирмос:*
услышах, Господи, смотрения твоего таинство, разумех дела твоя, и прославих твое божество.

услыши гласы наша хвалебныя, Богородице преблагая, и приими наше поклонение, пред святою иконою твоею приносимое днесь: млекопитающую Cпаса Христа видим бо тя на иконе, и радуемся грешнии славяще рождшагося от тебе Бога.

услышала еси пречистая владычице благовещение архангелово, радуйся благодатная, Господь с тобою, и зачала еси во утробе твоей предвечнаго Бога, егоже нетленно рождши, млеком твоим, яко млн\дца питала еси во спасение наше.

*Слава:*
услыша первосвятитель сербский савва завет великаго во оц~ех саввы освященнаго о святей иконе твоей млекопитательнице, Богородице Дево, и прият ю со благоговением, яко залог твоего благоволения, преблагая.

*И ныне:*
услышаша иноцы святыя горы афонския, яко святая икона твоя, млекопитательница от иерусалима к ним приносится, о Мати слова и Дево, и радостно потекоша во сретение ей, славяще и поюще многопетое твое имя.

*Песнь е~.*

*Ирмос:*
Просвети нас повелении твоими, Господи, и мышцею твоею высокою, твой мир подаждь нам человеколюбче.

Просвети нас, владычице, потемненных грехами, сиянием божией благодати, и сподоби ны зрети святую твою икону и на ней созерцати велие чудо чудес: творца вселенныя, яко млн\дца от сосцу твоею питаемаго.

Просвещение и спасение на тя надеющихся, Богородице Дево, облагодати наш помысл достойно славити тя и пети чудеса, яже от иконы твоея святыя явила еси и присно являеши во утешение и спасение наше.

*Слава:*
Просветивый небо солнцем, и землю основавый дыханием уст своих, зиждитель всяческих, во утробе твоей пречистая, нетесно вместися, и от сосцу твоею яко младенц питашеся: нам же дарова источник чудес, святую икону твою преблагая.

*И ныне:*
Просветися божественною благодатию афонская обитель преподобнаго саввы освященнаго прием в наследие, щит и покров святую икону твою, Богомати владычце, млекопитательница именуемую: сию убо и мы достодолжным поклонением почитаем и тя предстательницу нашу в песнех немолчно ублажаем.

*Песнь з~.*

*Ирмос:*
Молитву пролию ко Господу, и тому возвещу печали моя, яко зол душа моя исполнися, и живот мой аду приближися, и молюся, яко иона: от тли, Боже, возведи мя.

Молитву всяк приносяй тебе с верою и любовию, пред пречистым образом твоим, Богородице преблагая, не неуслышан от тебе отидет: всем бо вся, благая, даруеши, яко Мати всеблагаго Бога, и питательница питателя вселенныя. *[Дважды.]*

*Слава:*
Молитвенно тя славим, пречистая, и с любовию припадаю к многоцелебному твоему образу, сердцем и усты его целующе, видяще в нем залог благодатный твоего к нам матерняго благоволения.

*И ныне:*
Молитися всегда усердное хотение, подаждь нам, преблагая владычце, вся бо можеши яко Мати и млекопитательница всемогущаго Бога: егоже милостива нам сотвори, всесильным предстательством твоим, и не попусти до конца погибнути рабом твоим.

*Кондак Богородицы, глас и~:*

Очистим чувствия душ и телес наших и узрим на иконе твоей, Богородице, таинство преславное: творца вселенныя и Господа вышних сил, в об\ъятиях твоих держима, и от сосцу твоею питаема, яко младенца. темже со страхом и радостию покланяемся тебе, и рождшемуся от тебе спасу нашему зовуще: радуйся, владычце, питательнице, жизни нашея.

*Икос:*
Архангельское целование услышала еси, приснодево, и в чистоте девственней Бога зачала и родила еси, егоже яко младенца, от сосцу твоею млеком питала еси. ангели и человецы удививши величием твоих совершенств и содеявшагося о тебе божественнаго таинства. темже ублажаем тя истинную Богородицу, возвеличившую падшее человечество и милосердием неизреченным призирающую народ Христианский богоумиленно зовем: радуйся владычце, питательнице жизни нашея.

*Песнь з~.*

*Ирмос: От*
иудеи дошедше отроцы в вавилоне иногда, верою троическою пламень пещный попраша, поюще: отцев Боже, благословен еси.

*От*
усердия нашего приносимое тебе пение, не презри, владычце, но от иконы твоея святыя подаждь нам дары твоя благодатныя, на пользу душ и телес наших, да радостно взываем рождшемуся от тебе: отцев Боже, благословен еси.

*От*
святаго чудотворнаго образа твоего, Богородице Дево, струи исцелений истекают, и воня животная благоухает, егоже мертвост греховная душ наших потребляется, и плодоносие духовное подается зовущым: отцев Боже, благословен еси.

*Слава: От*
иерусалима на святую гору афонскую, икона твоя благодатная принесеся, Богомати владычце, в залог благоволения твоего к избранному тобою жребию на земли, и насельником его преподобным, иже гласы немолчными воспевают сыну твоему: отцев Боже, благословен еси.

*И ныне: От*
глубины зол многих к тебе припадаем, о мати слова и Дево, и молимся прилежно: подаждь нам помощь твою благодатную и не попусти погибнути нам до конца, но спасти нас десницею твоею, и воздвигни пети всех творцу: отцев Боже, благословен еси.

*Песнь, и~.*

*Ирмос:*
Царя небеснаго, егоже поют вои ангельстии, хвалите и превозносите во вся веки.

Царя небесе и земли воплотила еси, Богородице, от девственных кровей твоих багряницу плоти ему исткавши, и яко младенца от сосцу твоею его млекопитавши истиннаго Бога и человека, хвалимаго и превозносимаго во вся веки.

Царице наша преблагая и заступнице пресвятая, Мати Господа вышних сил с ними моли его прилежно: мир мирови даровати, плодоносие земли и всем нам здравие и спасение, да хвалим и превозносим его во вся веки.

*Слава:*
Царство и господьство дарова тебе, Богородице Марие, сын твой и Бог, царствуеши бо с ним вечно, и строиши и покрываеши люди, искупленныя его честною кровию, иже славят многопетое имя твое, хваляще и превозносяще прославльшаго тя Господа во вся веки.

*И ныне:*
Царя нашего православнаго, отечество наше, гору сию и обитель нашу святую, сохрани и соблюди, владычце, в долготу дней невредимыми от всякаго зла, и вознеси род Христианский над языки неверными, да поем твое матернее заступление, и хвалим и превозносим Христа во вся веки.

*Песнь, ф~.*

*Ирмос:*
Воистинну Богородицу тя исповедуем, спасеннии тобою, Дево чистая, с безплотными лики тя величающе.

Воистинну никто же притекая к тебе молитвенно, тощь от тебе исходит, пречистая Богородице Дево: всех ты милуеши и ущедряеши, яко любоблагоутробная Мати: темже вси роди земнии благодарно тя величаем.

Воистинну залог благодатный, святая и чудотворная икона твоя явися Богородице преблагая, на нюже взирающе, сияние божией благодати в душы нашя невидимо приемлем и по долгу песньми хвалебными тя величаем.

*Слава:*
Воистинну щит и покров обители нашей, святая икона твоя дадеся, преблагая Дево, от щедрот твоих матерних: сию убо с любовию об\ъемлюще, сердцем и усты целуем и тя благодетельницу нашу непрестанно величаем.

*И ныне:*
Воистинну всех святых вышша еси, Богородице Дево рождшая святейшее слово, и млекопитавшая, яко млн\дца воплощеннаго Бога, нас ради человека бывша, да избавит падший род человеческий от погибели вечныя. темже тя яко виновницу спасения нашего немолчно величаем.

*Светилен Богородицы, глас д~:*

Пречистаго образа твоего явления, Мати божия, празднуем светло, ибо в нем познаем знамение твоего к нам благоволения, преблагая: покрываеши и спасаеши на тя уповающыя Богородице всепетая и неискусобрачная. *[Дважды.]*

*Стихиры Богородицы д~ глас и~:*

*Подобен: О*
преславнаго чудесе!

О преславнаго чудесе! велия радость святей горе афонстей свыше даровася, святая и благодати пречистная икона твоя Богородице, от иерусалима к ней принесеся, благочестию во утверждение и верным во спасение, о еяже принесении радующеся, тебе, владычце, молимся: спаси душы нашя, яко милосерда. *[Дважды.]*

О преславнаго чудесе! дивный святитель савва, залог милостей твоих, икону твою святую, Богородице, нам от иерусалима приносит, и вся ны призывает благоговейно ей поклонитися сего ради с любовию к ней припадающе, молебно к тебе вопием: от бед избави нас, владычце, и спаси душы нашя, яко милосерда.

О преславнаго чудесе! источник исцелений нам днесь явися, икона твоя многочудесная, Богородице, еюже святая обитель великаго во святых саввы духовно обогатися, и чудес твоих благодатию прославися. сии убо боголепным поклонением чествуем и со умилением тебе вопием: православие утверди в нас непоколебимо, владычце, и спаси душы нашя, яко милосерда.

*Слава, и ныне, глас з~:*

Блажим тя вси роди, Богородице, яко радости вся ны исполнила еси, явлением чудотворныя твоея иконы и дарованием многих от нея исцелений: души бо и телеса врачуеши, и от всяких бед избавляеши, честнаго образа твоего осенением, емуже днесь покланяющеся, усердно молим тя: сподоби, владычце, твоя рабы, в будущем веце, избранных радосте.

*Таже славословие великое и отпуст.*

*На литургии,*

*Блаженна, песнь г~ и з~ на и~. Прокимен глас г~:*
Величит душа моя Господа, и возрадовася дух мой о Бозе спасе моем. *Стих:*
Яко призре на смирение рабы своея, се бо от ныне ублажат мя вси роди. *Апостол к филипписием, зачало с~м. Аллилуиа глас и~. Стих:*
Слыши дщи и виждь, и приклони ухо твое. *Евангелие от луки зачало н~д. Причастен:*
Чашу спасения прииму и имя господне призову.

