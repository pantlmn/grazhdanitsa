<::рус>    электронный текст предоставлен

<::лат>    monah German - Зrbиja

<::рус> Текст подвергнут грамматической правке

<::слав>

*Месяца марта к~з день.*

*Святаго священномученика иринеа, епископа сирмийскаго.*

*Вечер,*

*На*
Господи, воззвах, *предваряет самогласен дне, дважды, и мученичен, и подобны триоди г~, таже священномученика, на д~.*

*Стихиры самогласны, глас д~:*

Просвещен чистотою и целомудрием, ко священному начальству возведен был еси, священномучениче иринее, тем и светлейшею одеждею священства украсился еси, божественных таинств, отче, познаваем.

Аще кроток и смирен был еси, но ревностию православия явился еси ратуя, верою обложен яко бронями, безбоязненностию, яко копием, повелением беззаконнаго мучителя, велящаго отрещися Христа, законы божественныя противоположил еси и венец свыше приял еси.

Столп сердца твоего не поколебася, пребеззаконнующаго мучителя ласканием, ниже устраши тя претящее мучение, но крепостию Христовою вооружився, служащаго демоном мучителя, чествовати истиннаго Бога уверял еси, темже и терпеливно пострадав, мученически венчался еси.

*Слава, глас г~:*

утвердив стопы сердца твоего, на камени божественных заповедей Христовых, стоял еси пред судищем, исповедуя представшаго судищу пилатову, непоколебался еси ласкательными ветры, ниже лютых мук бурями, богоблаженне иринее, но венчался еси мученическими подвиги, яже ума твердостию под\ъял еси отче.

*И ныне, Богородичен, глас тойже:*

Како не дивимся богомужному рождеству твоему, пречистная; искушения бо мужескаго не приемши всенепорочная, родила еси без\ отца сына плотию, прежде век от отца рожденнаго без\ матере, никакоже претерпевшаго изменения, или смешения, или разделения, но обою существу свойство цело сохраншаго. темже Мати Дево владычце, того моли спастися душам, православно Богородицу исповедающих тя.

*Вход. Прокимен: И чтения дне, и священномученика г~.*

*И прочее последование преждеосвященныя.*

*Аще ли не совершается литургиа преждеосвященная: тогда на*
Господи, воззвах, *поставим стихов з~, и поем подобны триоди г~, и священномученика г~. На стиховне поем триоди самогласен дне, дважды, и мученичен.*

*Слава, священномученика, глас в~, самогласен:*

Обличил еси словеса прова злочестиваго, твердейшим ума усердием, и явился еси рачитель любве Иисусовы, егоже пред мучителем дерзостно исповедал еси, повеления евангельская и предания церковная, благочестно удержал еси, темже и нуждную смерть под\ъял еси, но Христос подвигоположник прият тя и всели в жилище небесное, идеже ликуют ангельския светлости, и святых воинства.

*И ныне, Богородичен, глас тойже:*

Все упование мое на тя возлагаю, Мати божия, сохрани мя под\ кровом твоим.

*Тропарь, глас и~:*

Жизнь твою целомудренно совершил еси, ничтоже на земли паче Христа предпочет, радуяся вшел еси на мученическое благославие, противяся мучителя повелению, явился еси венценосец священный, ибо Христос возмездие тебе дарова, и всели тя в царство небесное.

*И ныне, Богородичен, глас тойже:*

Иже нас ради рождейся от Девы, и распятие претерпев, благий, испровергий смертию смерть, и воскресение явлей яко Бог, не презри, яже создал еси рукою твоею: яви человеколюбие твое, милостиве, приими рождшую тя Богородицу молящуюся за ны, и спаси, Cпасе наш, люди отчаянныя.

*Ектениа, и три поклоны великия, и отпуст.*

*На утрени,*

*На*
Бог Господь, *тропарь священномученика, дважды, Слава, и ныне, Богородичен воскресен: и обычныя кафисмы.*

*По а~-й и в~-й кафисме, седальны триоди. Ектении же не глаголем. По г~-й же кафисме, глаголет иерей ектению малую.*

*Таже седален, глас д~:*

Предстоя пребеззаконному судищу, доблественно Христа исповедал еси, сего ради мученически жизнь свою совершил еси, но к небесем востекл еси, иринее богоблаженне, и венцем неувядаемым от Бога венчался еси, темже тя верою ублажаем.

*Слава, глас тойже:*

Словом твоим священнейшим, священное учение яве утвердил еси, и вся веления безбожнаго прова отвергл еси, темже святую память твою празднующе вопием ти: помяни нас священномучениче иринее приснопамятне.

*И ныне, Богородичен, глас тойже:*

Ты едина сущым на земли, Мати божия, паче естества была еси ходатаица, темже ти вси радуйся зовем.

*Аще ли суббота, кроме первыя недели поста:*

*По а~-й кафисме седален:*
Предстоя пребеззаконному судищу: дважды. *Слава, и ныне, Богородичен, глас д~:*

*От*
родов всех показалася еси блаженна, паче естества рождши содетеля Христа, блаженны содевающаго тому работающыя, егоже прилежно моли, спасти душы нашя.

*По в~-й кафисме, седален:*
Словом твоим священнейшим: дважды. *Слава, и ныне, Богородичен:*
Ты едина сущым на земли..

*Полиелей,*

*Величание:*
Величаем тя священномучениче святый иринее, и чтем святую память твою, ты бо молиши за нас Христа Бога нашего.

*псалом избранный:*
услышите сия вси языцы:

*По полиелеи, седален, глас и~:*

Божественныя ревности исполнен быв, священными исповедании украсился еси, и болезни многи за Христа претерпел еси, егоже страсти, радуяся, поревновал еси, и емуже прешел еси, темже ныне молим тя, помяни вся верою тя поминающыя, имаши бо дерзновение ко Господу.

*Слава, и ныне, Богородичен, глас тойже:*

Похвала верным ты еси безневестная, и заступление и прибежище Христиан, ты стена и пристанище, ты сыну твоему мольбы носиши всенепорочная, и спасаеши от бед верою и любовию Богородицу тя чисту знающих.

*Степенна: а~-й антифон, д~-го гласа. Прокимен, глас д~:*
Восхвалятся преподобнии во славе и возрадуются на ложах своих. *Стих:*
Воспойте Господеви песнь нову: хваление его в церкви преподобных. Всякое дыхание. *Евангелие от луки, зачало кс~з*
[?]*.*

*По н~ псалме, стихира, глас з~:*

Востек умно на высоту божественнаго познания Христова, и одеян, мудре, силою свыше, получил еси тайных дарований Христовых, темже пострадав его ради, стяжал еси к нему дерзновение, и се ныне молим тя, помяни вся верою тя поминающыя, богоблаженне иринее.

*Канон,*

*[егоже краегранесие:*
Се иринеа песнословит мирко. *В Богородичнах же и в седальне: ] Прота мирко. Глас и~.*

*Песнь а~.*

*Ирмос:*
Дивному Богу величия принесем, и великолепно с нами да воспоет земля и небо ясно славу его.

С небесе благодать исходатайствуй ми, святе иринее, яко да возмогу достодолжно восхвалити твое на земли светоносное торжество.

Егда предстал еси судищу прова беззаконнаго, не убоявся претящаго мучения, возопил еси к нему: Господа Иисуса не отвергуся, и демоном безумным не пожру, ты же твори что то годе бывает.

Иринее отче богоносе, стоял еси доблественно пред судищем исповедуя Христа Господа, егоже престолу ныне предстоя, моли о спасении душ наших.

*Богородичен:*
Пречестно, воистинну и божественно, божие селение, воспоем благочестно Марию пречистую, приемшую невместимаго и непостижимаго.

*Песнь г~.*

*Ирмос:*
утверди мя Господи, силою крестною и даруй мне сердце чистое, да о тебе хвалюся Боже.

Ревностию божиею дыхая, одеялся еси духа силою, иринее преблаженне, и победил еси вся ополчения, яже на Христа воздвигошася.

Имея основание Христа, каменя незыблема, добродетельными же виды удобрен быв, славою мучения, всеблаженне, освятився, прешел еси к любимому Господу причастием обожаемь богоприятне.

Не повинувся велению мучителеву, богомерзским идолом не пожерл еси, но Христа доблественно исповедал еси, богоблаженне иринее славне.

*Богородичен:*
Рождеством твоим, пречистая Богородице, мы земнороднии от земли к высоте небесней воистинну вознесохомся, и ангельским ликостоянием причтохомся.

*Седален, глас д~:*

отче иринее богоблаженне, добродетельми твоими возсиял еси в сремстей стране яко великое солнце, и просветив верных составлениа, потребил еси страстей омрачение, и ныне моли Христа Бога, даровати нам велию милость.

*Слава, и ныне, Богородичен, глас тойже:*

Ты была еси слова божественная скиния, чистотою ангелы превозшедшая, и мене, персть бывша, паче всех осквернена плотскими прегрешеньми, очисти, молитв твоих божественными водами, подающи, чистая, велию милость.

*Песнь д~.*

*Ирмос:*
услышах слух силы твоея, и возвеселися сердце мое о Господе.

Един человеколюбец Христос Господь прият тя яко божественное всесожжение, тем со ангелы ныне ликуеши, иринее славне мучениче.

Ангелом равносельник быв, усердно вшел еси на судилище, любовию Христовою разжигаемь, тем и терпеливно пострадав, иринее преблаженне, мученически венчался еси.

Просвещен быв светом троическим, служащыя демоном уверил еси: чествовати Бога истиннаго, крепостию же Христовою укрепляем, явился еси всех сильнейши.

*Богородичен:*
Адовы узы расторгши рождеством твоим, расторгни пленицы грехов моих, богоневесто, и радости вся исполни.

*Песнь е~.*

*Ирмос:*
Твоим светом озари мой ум, Боже, молюся, да многую твою воспою, от нощи утренюя, благость.

Ездя по пути заповедей Христовых, и кипя божественным рачением, отче иринее, вся плотския болезни и мучения радостно претерпел еси.

Светолучными евангелиа сиянии просвещен, не поколебался еси мук волнами, ниже претящей смерти, мучениче Христов иринее, тем неизреченныя славы божественныя сподобился еси.

Непоколебимыя веры огнем изсушив мутныя потоки злочестивых велений прова беззаконнаго, вшел еси в незаходимый жертвенник таин, яко таинник неизреченных.

*Богородичен:*
Млеком питаеши питателя всех, рожденнаго без тли из пречистаго твоего чрева, и человеки тлею сокрушенныя паки назидающа.

*Песнь з~.*

*Ирмос:*
Из чрева адова вопля моего услышал еси глас мой, и избавил еси от тли живот мой многомилостиве.

отче иринее всеблаженне, целомудренно житие твое совершил еси, и врага победив, ко Христу прешел еси, егоже моли, избавити от страстей безчестия человеки.

Священнотаинниче, иринее мучениче, ты священнодействовал еси божие евангелие, и божественная учения светло запечатствовал еси мученическою своею кровию.

Лепотный Христов таинник неизреченных таин был еси, себе же самаго страданием лепоподобно принесл еси тому жертву приятну, и жертва твоя, славне, на жертвенник небесный вознесеся.

*Богородичен:*
Истаявшую мою мысль пламенем греха, кроплением милости твоея напой, Дево Мати, и возжзи сердца моего угасший светильник.

*Кондак, глас а~:*

Многоболезненных мук искушения претерпел еси, но непреклонен умом пребыл еси, мечем же усечен и в реку вовержен, речныя струи освятил еси, сего ради восхваляем тя, отче иринее, воспевающе священную и мироспасительную память твою.

*Песнь з~.*

*Ирмос:*
отроки оросивый в пещи, и Деву сохранивый рождшую тя по рождестве, благословен еси, Боже отец наших.

оружник Христов явился еси, блаженне, отринув твердостне мучителя нечестие, тем и Христос возмзди тя за терпение, уготовав тебе жилище небесное, идеже ныне воспеваеши: благословен еси, Боже отец наших.

Владыки твоего рачением наслаждся, мирскую любовь пренебрегл еси, и мучения венцем, отче, украсился еси, темже взываеши: благословен еси, Боже отец наших.

Иго Христово на рамо твое усердно нося, покой обрел еси в души своей, и вместо тесноты обрел еси широту радования, и в райстей сладости с мученики восклицаеши: благословен еси, Боже, отец наших.

*Богородичен:*
Радуйся, благодатная Богородице Дево, храм и священное жилище слова сущи, и буди нам прегрешений очищение.

*Песнь и~.*

*Ирмос:*
Преподобнии твои отроцы в пещь ввержени пояху: благословите дела господня Господа.

Ты ничтоже предпочет на земли, отче иринее, Христу последовал еси, злочестивому прову сопротивляяся, и за истину пострадав вопиял еси: благословите дела господня Господа.

Молитвами и постом плотская мудрования умертвив, ревностию же веры распаляемь, принеслся еси, отче, Богу жертва приятна, воспевающи: благословите дела господня Господа.

Исповеданием Христа, показался еси адаманта твердейший, и к мучителю взывал еси: не устрашаюся смерти ни мук вида, ниже жру демоном, Бога единаго, в Троице познаваемаго, чту, емуже всегда песнословлю: благословите дела господня Господа.

*Богородичен:*
Клятвы прародительныя избавльшеся, пречистая, благословение тобою получихом. темже тя благословим и величаем, и любовию ублажаем.

*Песнь ф~.*

*Ирмос:*
Тя ширшую небес, Богородице, и светлшую солнца, песньми величаем.

Радостно поем подвиги твоя, отче иринее, яже за Христа, паче естества претерпел еси, твердым помыслом противяся прову злочестивому. темже тя в песнех величаем.

Ко Господу любов огнепальную имел еси, добротою же божественною наслаждаемь, радуяся совершил еси подвиг твоего мучения, сего ради в песнех тя величаем.

огнем божественным распаляемь, юзи и многоплетенныя муки доблественно претерпел еси, и не принесл еси чести истуканным, тем тя верою ублажаем и в песнех величаем.

*Богородичен:*
отчее слово и премудрость несказанно рождшая, Дево всенепорочная, души моея лютую язву уврачуй, и сердца болезнь укроти.

*Светилен:*

Сиянием небесным озаряемь, Христовою силою укрепляемь, мужеским нравом к мукам устремился еси, исповедая божие святое имя.

*Богородичен:*

Сиянием, от тебе паче ума возсиявшаго, озари нашя мысли, всенепорочная, и помыслов душетленных умали тму, яко да поем тя владычце.

*На хвалитех стихиры, на д~, глас а~:*

Божественный закон соблюдая достоблаженне иринее, злочестивому мучителю мужеским нравом противостал еси, и божественное веление ясно проповедал еси, и был еси доброе приношение, и жертва непорочная. темже Христу непрестанно молися, спасти душы нашя.

Истины проповедниче, нечестия Христоносный сопротивоборителю, иринее приснопамятне, твердо бо сопротивился еси суемудренному прову, мнящу повинути тя чуждим и мерзостным чести принести, ты же не повинулся еси велению его, но честно пострадав, прославился еси.

Страстотерпче всеславне, иринее всемудре, сломил еси львов челюсти, под\ъяв лютая сокрушения, и вся доблественне претерпев, в речныя вовержен еси глубины, и вечнующую наследил еси радость и красоту.

оружием терпения враги победил еси, претерпев истинно болезненное мучение, пребеззаконный же пров, обличен терпением твоим, отсекает главу твою, блаженне, и во глубины речныя вметает тя. но Христос человеколюбец, приим, всели тя в царство свое небесное.

*Слава, глас в~:*

Душу свою просветив огнем божественнаго разума, веровав и последовав глаголом Христовым, неуклонно к нему взирал еси, и презрев все преходящее благославие, законно Христу пострадати изволил еси, и нетления одеждею светло облеклся еси, тем тя молим, испроси согрешений оставление всем верою поющым честная страдания твоя.

*И ныне, Богородичен, глас тойже:*

Егоже родила еси телесно к нам пришедшаго, Христа Господа, умоли, о Богомати, всемилостивая, милостиву и благоуветливу быти нам, тя бо предстательницу и спасение стяжахом.

*На стиховне, в триоди, самогласен, дважды, и мученичен.*

*Слава, священномученика, глас а~, самогласен:*

Противился еси крепко злочестивому мучителю, богоблаженне иринее, повелевающу мерзским тебе богом жрети, ты же, отринув повеление, не повинулся еси, но яко агня к заколению готов был еси. сего ради и мы достойно тя ублажаем.

*И ныне, Богородичен, глас тойже:*

Богорадованная Дево нескверная, Мати зиждителева, ты чинов небесных еси радование, человеческому же роду помощница благословенная, моли о спасении душ наших.

*Таже: Трисвятое, тропарь, ектениа, и три поклона великия. Час а~-й с кафисмою, и отпуст.*

*Аще ли суббота, на стиховне не поем, но поем славословие великое.*

*На литургии,*

*Аще суббота, блаженна священномученика, песнь г~-я и з~-я, и прочая служба священномученическая.*

*По месяцеслову память святаго иринеа епископа сирмийскаго падает на день к~з марта, сиесть отдание благовещения, собор святаго архангела гавриила, преноси се на к~з марта.*

