<::рус>оцифровка: Виктор Лысенко

<::лат>http://poltaвadу.narod.rу/

<::рус>Источник: <::слав>Миниа Ноемврий. <::рус>Московский Сретенский монастырь. Изд-во «Правило веры», 1997 (репринт с издания: Киев. В типографии Киево-Печерской Лавры, 1893 г.), в Приложении, стр. 690<->718.

<::слав>

*Месяца ноемвриа в е~и-й день.*

*Служба преподобному и богоносному отцу нашему паисию, игумену святыя нямецкия обители и всея россии чудотворцу.*

*На вечерни.*
Блажен муж: *а~-й антифон.*

*На*
Господи воззвах *стихиры на и~, глас е~.*

*Подобен:*
Преподобне отче:

Горы и холми взыграйте, вси Христоименитии людие возвеселитеся, днесь благодать святаго духа нас собра, да веселием небесным исполнит уста нашя. се бо светило новое на свещнице церковнем воздвизается, о действии благодати святаго духа в церкви нашей благовествует, да Господу благодеющему нам благодарно взываем: Господи сил, с нами буди предстательством ходатая новаго, паисиа целомудреннаго, божественныя любве и чистоты преисполненнаго.

Возвеселитеся и ликуйте вси вернии, красуйся и воспой русь святая, божие благоволение воспоминающе, в водах днепровских благословением иордановым на народы нашя излиянное, егда благоверный князь владимир праотцы нашя ко Христу приведе. ныне же отверзаются врата церкве небесныя, да внидет в ню паисий новопрославленный, сонм тысящелетней славы святых отец наших дивно восполняюще.

Паисие богомудре, отче наш, воздержания образе преизрядный, светильниче монашествующих пресветлейший, жителю и трудолюбче пустынный, яко рай словесный сию показав, божественнии плоды приносящую спасаемых, Христа моли, всеблаженне, даровати церкви единомыслие, мир и велию милость.

отче наш паисие богомудре, премудрости духовныя неленостный стяжателю, добродетелей столпе огненный, избранием вольныя нищеты скрижаль духу святому уготовал еси сердце твое, апостольскаго духа и любви исполненное: тростию целомудрия подвиги ангельски поживших начертавающе, память будущаго мздовоздаяния возвестив, мнози пустыннолюбцы ко Христу привел еси. моли Христа, всеблаженне, в книзе жизни написатися, да наследницы жизни вечныя будем.

Радуйся, паисие богомудре, добродетелей красото и благочестия образе! преславное житие твое и учение, апостольскаго духа исполненное, в любви, кротости и чистоте житие твое скончав славно, на небеса востекл еси радуяся: идеже ликуя со ангелы в свете невечернем, моли Христа Бога, мир миру даровати, и душам нашым велию милость.

*Слава, глас з~:*

Преподобне отче паисие, любовию божественною распаляемь, отечество и род твой оставил еси, и в чуждых странах безмолвия ищя, в обителех горы афонския и страны молдавския небесное богатство стяжав, плоти мудрование похотное умертвил еси, и постническими трудами житие твое уяснил еси, отонюдуже и ученицы своя ко Христу привел еси, и ныне радостию пожинаеши плоды трудов твоих, со всеми святыми в земле нашей просиявшими ликовствующе.

*И ныне, Богородичен:*
Кто тебе не ублажит:

*На стиховне стихиры, глас д~. Подобен:*
Дал еси знамение:

Духовным желанием распалився, преподобне паисие, и вся яже в мире презрев, Христа единаго возлюбил еси. того ради, благословением отцев киево-печерских, стезями подвижников ангелоподобных потекл еси, в вертограде нямецком со пустыннолюбцы народов православных, высоты целомудрия достигл еси, идеже упоением любви ко Господу, яко финикс давидски в дому господни процвел еси.

*Стих:*
Честна пред\ Господем смерть преподобных его.

Мирскаго пристрастия до конца возгнушался, безстрастия сосуд был еси, любомудрием же, и деятельным восхождением церковь православную обогатив, ангельски Богу прилепился еси, и узрел еси тайным видением невидимых недомысленныя и божественныя доброты, паисие всемудре и блаженне.

*Стих:*
Блажен муж бояйся Господа, в заповедех его восхощет зело.

Целомудрием и благоверием, яко багряницею многоценной одеялся, паисие, правдою же и кротостию, яко божественным венцем, украсился еси, со страждущими Христа ради царствовати возжелел еси. сему, неисповедимому, матерь свою скорбящую духовно исцелив, привел еси. с нею же предстоя святей Троице, веселитеся богомудренно.

*Слава, и ныне, Богородичен. Глас д~.*

Владычце небесе и земли, имущая дерзновение молитися о всем мире и о всех, притекающих под\ благоотишный кров твой, моли со боголюбивым паисием неизглаголанно воплощшагося от тебе милосердия ради, да приимет в славу имени своего скудную песнь нашу и низпослет нам благодать достойно пети и молитися Богу, предивному во святых своих.

*Тропарь, глас и~:*

Слез твоих теченьми пустыни безплодное возделал еси и иже из\ глубины воздыханьми во сто трудов уплодоносил еси и был еси светильник вселенней, сияя чудесы, паисие отче наш, моли Христа Бога спастися душам нашым.

*Ин тропарь, писан к прославлению, глас в~:*

Странен быв на земли, небеснаго отечества достигл еси, преподобне отче паисие, добротолюбия подвижниче, верных научил еси ум к Богу возводити и сердцем к нему взывати: Господи Иисусе Христе, сыне божий, помилуй мя грешнаго.

*И ныне, Богородичен:*
Богородице Дево:

*На утрени.*

*На*
Бог Господь, *тропарь святаго, дважды. Слава, и ныне, Богородичен.*

*По а~-м стихословии седален, глас а~. Подобен:*
Лик ангельский:

Лицы иночестии, во благознаменитое лето крещения народов наших, стецытеся усердно, да любовию почтим новопрославленнаго отца нашего паисиа любомудреннаго, благословяще Бога, во святых своих славно прославившагося.

*Слава, и ныне, Богородичен, глас тойже.*

Лики святых и отец преподобных с лики ангельскими предстояще, воспойте рождшую всех святых святейшее слово божию матерь и нам земнородным помозите, та бо от всех дивно прославися, юже поюще, ублажаем.

*По в~-м стихословии седален:*

Мироблагоуханная любя учения и в священных писаниях упражняяся, злолукавых и безчестных латинских лжеучений уклонился еси, блаженне, темже в вере православной братию твою укрепив, и яко воин непобедимый, к свету невечернему притекл еси.

*Слава, и ныне, глас тойже.*

Насеянная духом отчим, земле святая, радуйся, яко прозябла еси нам древо благосеннолиственное, зноем нас страстей опаляемых под\ сень онаго приведи, владычце, молим тя яко ходатаицу спасения нашего.

*По полиелеи седален, глас д~.*

*От*
великих отец нравом благим научен, от юности весь Богови прилепился еси, пощением и трудолюбием плотския похоти умертвив, дух же оживил еси надеждою благ вечных, ангельски на земли пожив, со ангелы ныне водворяешися, тем тя почитаем, паисие всехвальне, небожителя и ходатая о спасении нашем.

*И ныне, Богородичен, глас тойже:*

Любит всех Владыка предстательство твое, пречистая Дево, и молитвы твоя о роде человечестем приемлет. молися убо и о нас, рабех твоих, владычце, да улучим милость в день судный, выну бо тя, яко ходатаицу нашу, чтуще величаем.

*Таже степенна, а~-й антифон д~-го гласа.*

*Прокимен, глас тойже:*
Честна пред\ Господем смерть преподобных его.

*Стих:*
Что воздам Господеви о всех, яже воздаде ми;

Всякое дыхание:

*Евангелие от матфеа, зачало м~г.*

*По н~-м псалме стихира, глас з~.*

Преподобне отче, во всю землю изыде вещание исправлений твоих: темже на небесех обрел еси мзду трудов твоих, демонская разорил еси полки и ангельския достигл еси чины, ихже житию непорочно поревновал еси. дерзновение имея ко Христу Богу, мир испроси душам нашым.

*Канона два.*

*Канон святаго на и~, творение никодимово. Краегранесие:*
Красуйся святая русь в подвизе святых твоих. *Глас и~.*

*Песнь а~.*

*Ирмос:*
Воду прошед яко сушу и египетскаго зла избежав, Исраильтянин вопияше: избавителю и Богу нашему поим.

*Припев:*
Преподобне отче наш паисие, моли Бога о нас.

Красуйся и ликуй, русь святая, божие благоволение воспоминающе, в водах днепровских на народы нашя излиянное, ныне же, к тысящелетней славе боголюбцев, паисиа приведе в подвизе веры преусерднаго.

Разверзошася небеса и благодать иорданова излияся на нас, егда благоверный князь владимир приведе ко Христу праотцы нашя, ныне отверзаются врата церкве небесныя, да внидет в ню паисий боголюбивый молитися за нас ко Господу.

Аще бы не святии боголюбцы молитвою пламенною сраспиналися за нас: живии убо попрали быша нас, с ними же ныне паисий угодник новый, преклоняет колена пред\ Господем: утверждения церкве святей ходатайствует, да не подвижится во веки.

*Богородичен:*

Святая святых Богородице Дево, молися прилежно сыну твоему Христу Богу нашему, да и в грядущем тысящелетии благости своея утвердит русь православную, дом твой святый, твоими и паисиа прехвальнаго молитвами.

*Ин канон святаго*
{<::рус>Текст приводится по рукописному сборнику РНБ. СПбДА. <::лат>N<::рус>279. лл. 207<->217<::слав>}*, на д~. Глас з~.*

*Ирмос:*
Помощник и покровитель бысть мне во спасение: сей мой Бог, и прославлю его, Бог отца моего, и вознесу его: славно бо прославися.

Источник сладкотекущий, из\ уст твоих, отче наш паисие, божественнаго учения текущь, да услаждает присно поминающыя его, и последующыя твоему учению.

Неисходно в келлии седя, умом же всех обходя, разсуждал еси различныя раны многоразличных естеств, и всем целительный и приятный пластырь прилагал еси, отче.

Начинающаго воспоминати твоя добродетели, не отстави, отче, от словеснаго твоего стада, но оградивши своими молитвами, сохрани невредима от расхищающаго волка.

*Богородичен:*

Молим тя, Богородице приснодево, сохраняти присно рабы твоя, ихже отходяй оставил есть твоему хранению.

*Песнь г~.*

*Ирмос:*
Ты еси утверждение притекающих к тебе, Господи, ты еси свет омраченных и поет тя дух мой.

уста нашя отверзохом к тебе, отче наш паисие, смиренно восхваляем подвиги твоя, да испросиши и нам стяжания духа святаго во еже просветитися и утвердитися светом присносущным, егоже из\ъобильно стяжал еси, преподобне.

Ищя смирения Христова, обрел еси премудрость учения его, и сице свету фаворскому приобщился еси, паисие преподобне. сим же озари и нас, память твою празднующих, да в вере и любви ко Господу утвердимся.

Слава тебе, Боже наш, радосте наша святая, тысящу лет благодеявшему народу нашему православному, на тя уповающему. ныне же молимтися, и впредь не забуди достояния твоего, паисиа смиренномудреннаго молитвами.

Яко пчела люботрудная, от стражи утренния до нощи, в посте и молитве подвизался еси, паисие боголюбиве, да сокровищем некрадомым, светом евангельския истины обогатиши духовных чад своих, прилепитися любовию ко Господу жаждущих.

*Богородичен:*

Светло сияющая звезда, света незаходимаго Мати, во мраце греховнем блуждающым путь спасения озарила еси, Богородице, и мнозех бо в пустынях непроходных, плоть духу покоривших, ангелоподобных Богу привела еси: с ними же и паисиа дивнаго, церкве православныя украшение.

*Ин.*

*Ирмос:*
утверди Господи на камени заповедей твоих подвигшееся сердце мое, яко един свят еси и Господь.

Аще и болен был еси, и многия раны на теле имел еси, но множайшыя много душевныя раны исцелил еси приходящих к тебе: благим твоим обычаем, и кроткими словесы, отче паисие.

Крепко болезновал еси телом, зане исходя глаголал еси: уготовляюся на смерть, егда исхожду в церковь, зане не вем, возвращуся ли здрав, или на пути постигнет мя смерть.

Присный есть обычай святых, елико приближатися им к Богу, толико множае глаголати: еще не окончах, еще не готов есмь, дондеже всесовершенно душы своя предаша в руце божии: темже и ты, о отче, аще и совершен был еси, но всегда готовился еси, моли, да спасуся твоими молитвами.

*Богородичен:*

Святая святых Богородице Дево, молися сыну твоему Христу Богу нашему, да подражатели бывше им, наследим уготованное нам от сложения мира, славяще тя, приснодеву.

*Кондак в~-го канона. Глас д~. Подобен:*
Явися:

Весел был еси образом, и приклонял еси уши просящым у тебе помощи, и простирал еси руце на под\ъятие их, темже тя молим, моли спастися душам нашым.

*Икос в~-го канона:*

Кто бы не удивился, и кто бы не прославил жития твоего, подобнаго древним святым, о отче паисие, не мягкший бы он адаманта был, и не растворил бы воистинну онех, иже о веельзевуле бесы изгоняща нарекоша: но мы, познавше по Бозе житие твое, прославляем Бога, укрепившаго тя, приносяще тебе таковая: радуйся, древним святым ревнителю: радуйся, пастырю наш добрый: радуйся, светило пресветлое, сияющее во тме неведения: радуйся, церковное украшение: радуйся, яко подражатель был еси и самому Христу незлобием твоим: радуйся, отче наш паисие.

*Седален, глас и~.*

Воды живыя в вертограде божия матере, киево- печерстей и горы афонския обителех испил еси, сице бо кладезь добротолюбия явился еси, паисие преподобне, и жаждущих правды божия изрядно напояя, любовию ко Господу воспламенив и к ревности ангельскаго жития воздвигл еси, моли Христа Бога грехов оставление даровати, чтущым любовию память твою.

*Слава, ин седален, глас тойже:*

Единою в лето исхождал еси из\ келлии твоея, отче паисие и обзирал еси селение учеников твоих, ездя, обзирая и назнаменуя коегождо их келлию солнцу заходящу, и со слезами молился еси, вручая их Богу и глаголя: Господи, огради сие малое стадо, и сохрани е от волков губящих е.

*И ныне, Богородичен. Глас тойже.*

Яко престол царев и светильник огнем божества сияющий ведуще тя, Дево чистая, и дверь, еюже Господь в мир вниде и весь род человеческий обожи, егоже порфирою крещения облагодатствовани бехом, да сынове света будем. темже всепетая, венца тысящелетняго благоволения божия, нас сподобльшая, моли спастися душам нашым.

*Песнь д~.*

*Ирмос:*
услышах, Господи, смотрения твоего таинство, разумех дела твоя и прославих твое божество.

Ты воистинну постников похвала показался еси, крепость православия и светило вселенней незаходимое, девства и воздержания мерило, паисие преподобне, моли Христа Бога утвердити мир и братолюбие в народех наших.

Ангельскаго жития ревнитель воистинну явился еси, преподобне, душу и тело от страстей очистив, смирением же и любовию себе украсив, духа святаго жилище достойное явился еси, не премолчи и о нас мольбу принести ко Господу.

Якорь спасения, надежду на Господа возложив, служение игуменское в обители нямецкой прияв, попечение о секульстей братии не оставил еси, преподобне паисие, кротостию и нестяжанием сих обогащая, радуяся о Господе.

*Богородичен:*

Руце твоя матерния к сыну своему простерши, во глубине зол сластьми плотскими и похотьми житейскими погружаемых, твоим милосердием изведи нас, пречистая Дево, да тя непрестанно величаем.

*Ин.*

*Ирмос:*
услыша пророк пришествие твое, Господи, и убояся, яко хощеши от Девы родитися и человеком явитися, и глаголаше: услышах слух твой и убояхся: слава силе твоей, Господи.

Незлобивый твой нрав и кроткое сердце, не приемлющее злобы на открывающих тебе сию, отче паисие: но яже от нея, ко оным злость забвению предая, помощи же руку скоро подая, восхищал еси от всевающаго ю.

Смерть твоя честна, но скора и без\ъизвестна: пришедши не зело поздно, но скоро и самовластно, восхитивши тебе, оставила нас сирых, и от плача неутешных.

Аще и зело оскорбих и огорчих твое сердце: но увидев его незлобие, припадаю и молю тя: помяни и мене, идеже предстал еси пред\ богом, да не отриновен буду и тамо тебе и словеснаго твоего стада.

*Богородичен:*

Со имевшим на тя упование пастырем нашим молися, владычце, сыну твоему Христу Богу нашему, за ны оставшыяся под\ твоим покровом: да сподобит ны грешныя царствия своего.

*Песнь е~.*

*Ирмос:*
утренююще вопием ти, Господи, спаси ны, ты бо еси Бог наш, разве тебе иного не знаем.

учителя и наставника, и отца чадолюбива возведе тя десница божия в земле молдавстей и буковинстей, всеблаженне паисие, идеже пустыннолюбцы, за святое православие в землях наших латиняны и бусурманы гоними быша, спасахуся, любовию твоею согреваеми.

Снега белейшу порфиру чистоты и огня теплейшу любовь ко Господу и ближним своим стяжал еси, богоблаженне, и яко птица птенцов своих, иноков руси, буковины, унгровлахии, сербии и болгарии, теплотою духа святаго в святое братство возгревал еси, пастырю предивный.

Иже светлую твою память совершающии, спасительныя благодати силу испроси, преподобне: слепым свет душевный, глухим слышание богомудренное, хромым хождение целомудренное, и всем с верою к тебе притекающым, вся яже ко спасению потребная даруй.

*Богородичен:*

Вся роды земли российския ублажают тя, заступнице усердная рода Христианскаго, николиже бо оставила еси нас, многим испытанием поверженных бывших, еще и венцем тысящелетняго покрова твоего венчавшая нас.

*Ин.*

*Ирмос: От*
нощи утренююща, человеколюбче, просвети, молюся, и настави и мене на повеления твоя, и научи мя, Cпасе, творити волю твою.

Чада твоя убогая вси есмы оставленна на земли, отче паисие, рыдаем с болезнию сердца: аще и вемы, яко неоскудно множае молишися о нас, но рыдаем неутешно за разлучение наше.

Скорбное время приспе, печальный час: прииде всех жатель об\ъят, вси в сетовании есмы, никтоже хощет утешитися от нас: аще и всего из\ъобильни есмы, но не можем утешитися, якоже с тобою разлучившиися от тебе, отче паисие.

Аще бых видел час исхода твоего, о отче паисие, омывал бых слезами нозе твои молящеся, да егда предстанеши Богу, испросиши телу моему здравия. но и днесь добре вем, яко глас мой слышиши, и вся моя видиши, молюся ти: испроси мне полезное у Бога.

*Богородичен:*

Ты веси пречистая Богородице, колико окрадаемь есмь, в надежде спасения моего, от нечувствия и нерадения. молюся ти: победи амалики сия, да, не окраден от них, наг предстану пред\ лицем сына твоего.

*Песнь з~.*

*Ирмос:*
Очисти мя, Cпасе, многа бо беззакония моя, и из\ глубины зол возведи, молюся: к тебе бо возопих, и услыши мя, Боже спасения моего.

Полтавския земли пастыря добраго плод богоизбранный явился еси, паисие достохвальне, якоже предтеча иногда, и сего ангельскому житию поревновав, молитвою со слезами многия к покаянию привел еси, имиже церковь православная утешается, чтуще память твою прилежно.

Отверзи уста нашя, Господи, и исполни я наитием духа святаго, да твоего угодника достохвально высоту добротолюбия воспоем, юже в венец тысящелетней славы святых отец наших, аки крин неувядаемый вплетши, тя Господа славы прославим.

Да пищи небесныя причастник будеши, сластолюбия телеснаго отверглся еси, преподобне, и николиже празден виден был еси, в устех же молитву Иисусову выну творя, сице бо чистоту души и тела ангельски соблюл еси.

*Богородичен:*

Волнами житейскими обуреваеми и во страстех греховных погружаеми, под\ покров твой прибегаем, Мати божия, потщися помощи нам, рабом твоим, и ко пристанищу благоотишному настави, любовию тя ублажающих.

*Ин.*

*Ирмос:*
Возопих всем сердцем моим к щедрому Богу, и услыша мя от ада преисподняго, и возведе от тли живот мой.

Плачем и аки чадо отставшееся матерняго сосца вопием сетующе и рыдающе: о отче, где еси; почто не накормиши нас чад своих, алчущих духовныя твоея пищи;

Еда ли строптива чада твоя есмы, или преогорчихом благоутробие твое; яко оставил еси нас, аки Мати чадо, пришедшу времени на твердейшу пищу, глаголющь: да питаемся сами, поминающе благоутробие твое.

Жизнь моя иждивается, дни моя преполовишася, надежды окрадаемь есмь, грехов моих ради, и недоумею: како имам отвещати о делех моих. но молю тя, о отче, помолися Богу, да возвратит ми время к покаянию.

*Богородичен:*

Преклонен множеством грехов и слячен есмь от них, выю душевную и телесную приклоняю тебе владычце и молю тя: ты мя исправи.

*Кондак к прославлению, глас и~.*

Избранный иноческаго жития ревнителю, яко пчела многотрудная, писаньми отеческими душы нашя снабдил еси, коегождо наставляя на путь спасения, сего ради зовем ти: радуйся, паисие премудре, старчества духовнаго в стране нашей возродителю.

*Кондак, глас в~.*

Иосифа целомудреннаго и предтечи пустыннолюбнаго воздержанию поревновав, вся прелести мира сего оставил еси, преподобне, змия злокозненнаго копием терпения низложив, горы и холмы добродетельми твоими облагоухал еси: ересей лукавствия посрамляя, учитель равноапостольный преизряден явился еси. темже зовем ти: радуйся, паисие отче наш, церкве православныя светило лучезарное.

*Икос:*

Земнаго ангела и святым церкве небесныя сожителя, паисиа боголюбиваго сошедшеся похвалим, вернии, егоже десница божия воздвиже в народе нашем, егда латиняны в пределех десныя страны приднепровия злочестивую унию насаждаху: веси и грады, людие и обители православнии опустошаху, да вострубит трубою добротолюбия в землях буковинстей и молдавстей, и соберет разсеянии пустыннолюбцы народов Христианских и сице оплот православнаго братства в обителех многих учредит. темже зовем ему: радуйся, паисие отче наш, церкве православныя светило лучезарное.

*Песнь з~.*

*Ирмос: От*
иудеи дошедше отроцы, в вавилоне иногда верою троическою пламень пещный попраша, поюще: отцев Боже, благословен еси.

Егда Христовым желанием уязвися сердце твое, сему невозвратным помыслом последовал еси, преподобне, сего ради дух святый добротолюбия списателя и правила монашескаго жития начертания вложи в уста твоя, темже, утешителя небеснаго умоли, да очистит душы нашя от всякия скверны.

Ходатай всеусерднейший буди о нас ко Господу, паисие преподобне, да не отвратит лица своего от нас, егда изнемогают души нашя в горестех житейских, но десницею своею утвердит сердца и хотения наша к деланию заповедей его.

Свыше нас назирая, всеблаженне, твоими молитвами от всяких бед, скорбей и клеветы человеческия сохрани, в добротолюбии укрепи и понуди внити, аможе ничтоже скверно входит в царствие небесное, да причастницы божественныя славы будем.

Всех любовию чтущих тя, заступления твоего не лиши, угодниче Христов паисие, но елико мощно предстательствуй всем и пособствуй в бедах и напастех, да не постыдимся пред\ ищущими нам злая, тя бо теплаго предстателя и заступника в неможении имамы.

*Богородичен:*

Яко Мати всех живущих разумеем тя, пречистая Богородице, и светоносную дверь, еюже пройде свет истинный, Христос Бог наш, разоривый крестом своим смерть, егоже прилежно моли, чистая, покаяния дверь отверзти нам, воистинну тя ублажающым.

*Ин.*

*Ирмос:*
Согрешихом, беззаконновахом, неправдовахом пред\ тобою, ниже соблюдохом, ниже сотворихом, якоже заповедал еси нам: но не предаждь нас до конца, отцев Боже.

Воистину удивила нас смерть твоя, о отче наш паисие, не точию бо чада твоя растерзавше сердца своя, разбивахуся по земли: но и воздух чудно шумящь, и аки бы плачущь являяся, показуя нам сетования время.

Духовнии отцы несшии тя, о коль восхотели жаль удержати! но кто можаше держати; отверзше бо уста, славословиша Бога: всякое слово изшедшее из\ уст, влечаше с собою множество рыданий и источник слез.

Мене, преступившаго твоя веления, мене пренебрегавшаго святую твою волю, завистливаго и лукавнейшаго паче всех человек, мене исполняющаго свою волю, паче же диаволю, прости, незлобиве отче, благим и кротким твоим обычаем: и молися Богу даровати ми время к покаянию.

*Богородичен:*

Врата непроходимая, отверзи ми врата, молюся, покаяния истиннаго: и покажи ми стезю покаяния чистая, всех наставнице.

*Песнь и~.*

*Ирмос:*
Седмерицею пещь халдейский мучитель богочестивым неистовно разжже, силою же лучшею спасены, сия видев, творцу и избавителю вопияше: отроцы, благословите, священницы, воспойте, людие, превозносите во вся веки.

Тысяща лет, яко день вчерашний, воньже святым крещением облагодатствовал еси роды нашя, всещедре Господи, ныне же наша святая церковь всерадостно воздвизает ти молитвенника новаго, паисиа достоблаженнаго, егоже молитвами спаси от бед народы нашя.

Избра тя Господь во святых изрядна и в постницех преподобна, боголюбиве паисие, темже ныне дух твой веселится со всеми святыми в земли российстей просиявшими в радости Господа твоего, егоже моли даровати церквам единомыслие веры, да не умалится любовь Христова во исповедующих пресвятое имя его.

Худость песнословия нашего не отрини, Господи, но яко кадило благовонное, приими песнь устен наших, и подаждь сердцам нашым вдохновение и уму просвещение, да достойно воспоем угодника твоего паисиа, молитвенника прилежна о народе нашем.

*Богородичен:*

Спаси нас молитвами твоими, пресвятая Дево, богоизбранная отроковице, создателя бо всех была еси божественный храм и палата, в нейже вселися вышний и обложися плотию, да созиждет церковь святую во спасение наше и обожение.

*Ин.*

*Ирмос:*
Егоже воинства небесная славят, и трепещут херувими и серафими, всяко дыхание и тварь, пойте, благословите и превозносите во вся веки.

Чудную поистинне и власть от Бога испросил при смерти твоей, о отче! еюже всех ужасил еси: егда един мертвец в церкви лежаше, другий во гроб полагашеся, другий в келлии свершашеся: паки единаго славою и здравием венчал еси, другаго же на одре болезни полагал еси, тако возносящихся смирил еси, смиренных же возвысил еси, властию тебе от Бога данною.

Кто не удивится! и кто не приидет в размышление! и кого плачь не об\ъимет! и кому не водрузися во первых зрак чудный образа твоего, отче паисие, не реку аки остен крепкий в сердце: но аки твердь крепкая на воде, еяже никтоже от сущих на ней двигнути возможет, разве водрузивый ю. добродетелем же кроткаго жития твоего кто не удивится;

Аз един во свете твоем ходих, и света твоего не чувствовах: аз един пищу твою сладкую ядох, и кормителя своего не познавах: аз един питие твое сладкое пих, и сладкаго источника текущаго из\ уст твоих не ощущах: аз едина овца заблуждающая от твоего стада, пастырю добрый, не озлобися на мене, умоли Бога даровати ми время к покаянию.

*Богородичен:*

Волнуема мя бурею греховною вопию ти, владычце чистая, твоим ходатайством направи ко спасительному покаянию, и ко всеутишному пристанищу: яко да увижу свет спасения, омрачаемый присно леностию.

*Песнь ф~.*

*Ирмос:*
ужасеся о сем небо и земли удивишася концы, яко Бог явися человеком плотски, и чрево твое бысть пространнейшее небес. тем тя, Богородицу, ангелов и человек чиноначалия величают.

Веселится о тебе обитель нямецкая, хранящая святии мощи твоя, и драгомирнская и секульская учителя своего тя почитают. земля же полтавская и обители днепровския, якоже и гора афонская подвигом твоим утешаются, имуще тя молитвенника предивна, паисие богоблаженне.

Обновися яко орля юность твоя, егда от земных к небесным возшел еси, преподобне, идеже Христу Богу предстоиши, радующеся. того не престай молити о роде нашем и о благостоянии церкве святыя, ублажающей память твою с любовию.

Изволиша мнози с тобою жити, блаженне, мира сего препобедивше сладость и твоему началообразному поревновавше житию. даруй убо и нам к небесней славе твоей приобщитися, да насладимся с тобою сиянием триипостаснаго божества.

*Богородичен:*

Хвалим тя, благословим тя, и покланяемся ти, заступнице рода Христианскаго, пророком сбытие, апостолом радость, человеком утверждение, святителем славо и преподобным похвало. буди и нам покров и заступница, да совершим хождение наше пред\ Господем непостыдно.

*Ин.*

*Ирмос:*
Безсеменнаго зачатия рождество несказанное, матере безмужныя нетленен плод: божие бо рождение обновляет естества. темже тя вси роди, яко богоневестную матерь, православно величаем.

Не может поистинне видевый житие твое замолчати добродетелей его! кому бо нежелателен был еси; кому руку помощи не подал еси, о ком не сожалел еси; чиего сердца не умягчил еси; воистинну аще бы и адаманта твердейший кто был, и простейшаго бы художества к сочинению не имел, но виденное очесы и соделанное с ним, доведет его к похвалению добродетелей твоих, отче паисие.

Слава тебе, о пренебесный царю! яко сподобил еси нас в таковей глубоцей тме, таковаго пресветлаго светильника видети, слава тебе, о неисчерпаемыя милости бездна! яко показал еси нам таковаго источника, иже доволне напоил есть нас сладкаго из\ уст своих текущаго пития, напишася бо довольне, и напаятися имут, не точию художнии витии, но и простии и невежды пития твоего, отче паисие, аще точию не прохладит кийждо нас горячести сердца своего.

Мене же отче лакомаго, еще с тобою суща, не довольне насытил еси сладкаго твоего пития, занеже отвергл мя еси аки Мати чадо угрызающа сосца твоя, а днесь уже отнюд хладна: молю тя, согрей мя, да не лишуся и аз сладкаго твоего пития.

*Богородичен:*

Емуже предстоят с трепетом небеснии чини, того родила еси чистая соединившагося человеком за благость. его же прилежно моли ущедрити рабы твоя.

*Светилен:*

Яко светильник света, душу твою сияньми добродетелей украсив, нетленный венец от Бога приял еси, всеблаженне, и ныне со ангелы престолу агнца божия предстояще, молися убо ко Господу, подати нам велию милость.

*Слава, ин светилен. Глас а~. Подобен:*
Гроб твой:

Времени бывшу лютаго гонения, и в кимвал возгласившым: яко турки пред\ враты монастырскими, изшел еси из\ келлии твоея, отче паисие, облекшися в мантию, и стал еси пред\ церковию собравшымся к тебе и чадом твоим, аки птенцем до кокоша своего, готов был еси аки агнец на заколение.

*И ныне, Богородичен:*

Матрь тя божию свемы вси Деву воистинну и по рождестве явльшуюся, любовию прибегающии к твоей благости: тебе бо имамы грешнии предстательство, тебе стяжахом в напастех спасение едину всенепорочную.

*На хвалитех стихиры, глас е~.*

Приидите вси Христолюбивии людие, во благознаменитый день праздника нашего, и принесем венцы песнославных цветов, да увенчаем святых отцев наших, от благовернаго владимира, и ныне возсиявшаго угодника божия паисиа, тысящу лет союзом любве Христовой велелепствовавших, и припадающе к ним, возопием: радуйтеся святии сродники наши, со ангелы престолу святыя Троицы предстоящии, юже молите, всеблаженнии, даровати церквам единомыслие веры и мир всему роду человеческому.

Красуйся русь святая, горы и холми днепровския, взыграйте, и вси роди родов наших, восплещите рукама, песнь принесем владыце Христу, порфирою крещения и венцем сынолюбия нас облагодатствовавшаго. ныне же светило новое церкви нашей святей дарует, паисиа всехвальнаго, лепоты добротолюбия преисполненнаго, егоже вводит во святая святых церкве небесныя, да ходатайствует земней мира и в дусе святем утверждения.

Приидите иночествующих лицы и вся Христу любовию уневестившаяся, лепотою братолюбия украсим диадиму. днесь церковь российская, в тысящелетней славе святых отец наших торжествующе, добротолюбия учителя преславно венчает и ликующе велегласно вопиет: радуйся, земли полтавския благодатное прозябение. радуйся, вертоградов земли молдавстей духовное украшение. радуйся, иноков обителей глинския и оптинския примерный наставниче. радуйся, о чистоте православных догматов веры пламенный печальниче. радуйся, паисие, даров духа святаго кладязе неисчерпаемый.

Преподобне отче паисие, церкви небесныя непостыдная похвало, внемли ныне церкви земной, юже добродетельми твоими всячески облагоухал еси. и якоже прежде, воззови за ны ко Господу, да не помянет во гневе люди своя и не отступит от нас, достояния своего, егда изнемогут нози нашя от беззаконий наших, но твоими молитвами спасет и помилует нас, яко благ и человеколюбец.

*Слава, глас и~:*

Монахов множества наставника тя почитаем, отче наш паисие, твоею бо стезею воистинну право ходити познахом, блажен еси, Христу работав, и вражию обличил еси силу, ангелов собеседниче, преподобных и праведных сопричастниче. с нимиже молися Господеви помиловатися душам нашым.

*И ныне, Богородичен. Славословие великое, ектении и отпуст. На литургии. Блаженны от канона святаго, песнь г~ и з~. Апостол к галатом, зач. сг~и. Евангелие от луки, зач. к~д.*

*Молитва.*

О преподобне и боголюбиве отче наш паисие! ведуще твое великое к Богу дерзновение, егоже ты всем сердцем и всею душею возлюбив и аки елень к источником водным, прилепитися возжелавый, молимтися всеблаженне: ходатайствующе, воззри на пажить нашу русь святую православную, с благодарением благоволение божие воспоминающе, в водах днепровских благословением иордановым на народы нашя излиянное, егда благоверный князь владимир праотцы нашя ко Христу приведе, от нихже сонм тысящелетней славы угодников божиих, яко светила лучезарная, у престола пресвятыя Троицы, веселящеся ликовствуют. ныне же, к сему некрадомому сокровищу, торжеству церкве небесныя, аки бисер многоценный, вводит тя церковь земная, дивно во святых своих велелепствующая.

Ты же, всечестная похвало родов наших, вниди в радость Господа твоего и умоли всещедраго Бога, тысящу лет из\ъобильно изливающаго благодать свою на народы нашя православныя, да и в грядущее тысящелетие благости своея, силою и действием святаго духа, сохранит святую церковь нашу и вся святыя церкви православныя в союзе единомыслия веры, мира и братской любви, сице же и от расколов пагубных, междоусобных нестроений и сеющих раздоры избавит, и в непоколебимом благостоянии, во спасение людей своих, утвердит.

О преблаженне отче паисие, отечеству и народу нашему испроси мира и благоденствия, из\ъобилия плодов земных и благоустроения весей и градов наших, и да не во зло обратим благая наша, даруемая нам от Господа. еще же да избавит нас от всех мыслящих нам злая, да не умалим тысящелетней славы отцев и праотцев наших, во славу трисвятаго имени его.

О преславный угодниче божий и теплый молитвенниче о нас, много нужд, скорбей и печалей имеем возвестити ти, но яко веси вся потребная нам ко спасению и во утверждении любви нашея ко Господу молим тя: буди нам защититель и ходатай, избавитель и целитель душ и телес наших, и умоли Господа сил и его пречистую матерь, заступницу нашу усердную, и всех святых в земли нашей просиявших, ведущих борения и изнеможения наша, и ревность нашу ко Господу и его святей церкви, да не отступит от нас Господь внегда изнемогают колена наша от козней духов злобы поднебесных, в хождении нашем пред\ лицем его, да не падше погибнем.

Ты же, о боголюбиве паисие, умилостиви к нам спасителя и Бога нашего, да не воздаст нам по делом нашым и по нечистоте сердец наших, но мышцею своею высокою, да содействует нам непостыдно прейти поприще временныя жизни, якоже проидоша боголюбивыя праотцы и отцы нашя, подвигом любви и смиренномудрия своего прославившии и возвеличившии богоизбрание наше.

Сице же, назирая и назидая нас по твоему неложному обещанию, утверди всех притекающих к тебе с верою в любви друг к другу и ко всем людем, во страсе божием, и во всяком благочестии и чистоте, во еже подвигом добрым умножити славу отец наших и с чистой совестию предстати престолу судии нелицеприятнаго, идеже избавитися нам в день судный шуия части, сподобитися же десныя со избранными агнца божия, в небесном царствии его, емуже подобает всякая слава, честь и поклонение со безначальным его отцем и пресвятым и благим и животворящим его духом ныне, и присно, и во веки веков. аминь.

<::рус>

--------------------------------------

По сравнению с источником в приведенном тексте службы сделаны многочисленные исправления. Здесь мы приводим наиболее важные из них. Сначала идет текст из источника (выделен красным цветом), за ним, через дефис, <-> исправленный текст.

<::рус>

1) в соответствии с современными правилами церковнославянской орфографии и имеющимися богослужебными книгами:

<::слав>*облекшися, обличил, обложися, обновися, обрел, обратим, обуреваеми, обыдет, огорчих, об\ъяти, окрадаемь, омрачаемый, оскорбих, оставила, оставил, оставлена, оставшыяся, ощущахъ*
<–> <::слав>о<::рус>- и <::слав>об<::рус>- исправлено на <::слав>о<::рус>- и <::слав>об<::рус>-.

<::слав>*и еже из\ глубины воздыханьми во сто трудов уплодоносил еси*
<-> и иже из\ глубины воздыханьми во сто трудов уплодоносил еси

<::слав>*белейшую*
<-> белейшу

<::слав>*пребегаемъ*
<-> прибегаем

<::слав>*обители православнии*
<-> обители православнии

<::слав>*тысяща*
<::рус>(дважды)<::слав> <-> тысящу

<::слав>*от козней духа злобы поднебесныхъ*
<-> от козней духов злобы поднебесных

<::рус>

2) по рукописи РНБ, СпбДА 279. Из этой рукописной службы преподобному Паисию, составленной его учениками вскоре по преставлении старца, в настоящую службу составителями были взяты: а) канон с седальном по 3-й песни (без Богородична), кондаком и икосом; б) светилен по 9-й песни с Богородичным, причем орфография рукописи была приведена к современной. Однако составители сделали довольно много ошибок и, на наш взгляд неоправданных, изменений, которые мы исправили по имеющейся у нас ксерокопии этой рукописи. Здесь приведены наиболее существенные исправления.

<::слав>*просящым у тебя помощи*
<-> просящым у тебе помощи

*разсуждал еси различныя раны: много различных есть*
<-> разсуждал еси различныя раны многоразличных естеств

*многогнойныя*
<-> множайшыя много

*душу свою предаше*
<-> душы своя предаша

*отче наш паисие, не мягкший бо адаманта был еси, и не растворил воистинну онех, иже о веельзевуле тмы изгоняюща тя нарекоша:*
<-> о отче наш паисие, не мягкший бы он адаманта был, и не растворил бы воистинну онех, иже о веельзевуле бесы изгоняща нарекоша:

*паисие обзиралъ*
<-> паисие и обзирал

*Незлобивый имел еси нрав и кроткое сердце, не приемлющее злобы на открывающих тебе сию, отче наш паисие: но якоже от нея, ко оным злость забвению предая,*
<-> Незлобивый твой нрав и кроткое сердце, не приемлющее злобы на открывающих тебе сию, отче паисие: но яже от нея, ко оным злость забвению предая,

*безвестна*
<-> без\ъизвестна

*неразлучение*
<-> разлучение

*об\ъяти*
<-> об\ъят

*испросити телу моему здравие*
<-> испросиши телу моему здравия

*окраден есмь*
<-> окрадаемь есмь

*предстану сына твоего*
<-> предстану пред\ лицем сына твоего

*множества*
<-> множеством

*обыдетъ*
<-> об\ъимет

*не реку аки окостен: крепкий в сердце:*
<-> не реку аки остен крепкий в сердце:

*злобися*
<-> озлобися

*даровати время*
<-> даровати ми время

*текущаго жития*
<-> текущаго пития

*напиташася*
<-> напишася

*еже с тобою*
<-> еще с тобою

*явившуюся*
<-> явльшуюся

*в напастех спасения*
<-> в напастех спасение

{<::рус> 3) по иным источникам, связанным с прп. Паисием:

<::слав>*паиси<::рус>-*
<::слав><-> <::рус>везде исправлено на <::слав>паиси<::рус>- <-> а) так подписывался сам старец (известно из имеющихся автографов); б) ближайшие соратники его, переписчики его сочинений и составители его жизнеописаний (в частности схимон. Платон и схимон. Митрофан) писали так же <-> <::слав>Паисий<::рус>; в) в грамматике, составление которой приписывается прп. Паисию (хранится в БАН, СПб.), в конце есть список правописания имен <-> там <::слав>Паисий<::рус>; в) греки на иконах пишут <::греч>Паи\:сио_с<::рус>; г) по статистическим данным из оцифрованных текстов: никогда не встречается буквосочетание -<::слав>ав<::рус>- (с надстрочниками), прочитывающееся как -аи-, но всегда -ав-, что идет от греческих дифтонгов.

Справедливости ради отметим следующее. Написание <::слав>Паисий <::рус>употребляли оптинцы при издании переводов старца и его жития (см. репринт «Житие и писания молдавскаго старца Паисия Величковскаго...», 1847 и «Восторгнутые класы в пищу души», 1849), и, вслед за ними, современные написатели службы (источник) и иконы <::лат>(http://paизиуз-nиametз.orthodoxy.rу/фиco1b.jpg) <::рус> преподобному. Есть еще и написание <::слав>Паисий<::рус>: а) в Большом требнике (репринт 1884г.) <-> в списке имен в конце; б) на некоторых иконах (можете посмотреть, к примеру <::лат>http://paизиуз-nиametз.orthodoxy.rу/фиco2b.jpg, http://paизиуз-nиametз.orthodoxy.rу/фиco3b.jpg) <::рус>; в) в некоторых дореволюционных изданиях жития старца.

<::слав>*секуль<::рус>-*
и <::слав>*секуль<::рус>-*
<::слав><-> секуль<::рус> <-> именно такое написание (с ударением на «е») в автографе письма старца Паисия ученикам своим о переезде из Секульского м-ря в Нямецкий <::лат>(http://paизиуз-nиametз.orthodoxy.rу/pизmo1.zиp), <::рус>и в других рукописях. Отметим, что написание <::слав>секуль<::рус> употребляли оптинские издатели в книге «Житие и писания молдавскаго старца Паисия Величковскаго...», 1847.

<::слав>*нямец<::рус>-*
<::слав><-> нямец<::рус>- <-> так во всех рукописях и в «Житие и писания...»

<::слав>*драгомирская*
<-> драгомирнская <::рус>(монастырь называется <::слав>Драгомирна <::рус>или <::слав>Драгомирну <::рус>(румын.))

<::рус> Также исправлены замеченные явные опечатки.}
