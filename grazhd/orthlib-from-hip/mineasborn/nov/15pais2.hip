<::рус>оцифровка: Виктор Лысенко

<::лат>http://poltaвadу.narod.rу/

<::слав>

*Служба преподобному паисию величковскому.*

*На велицей вечерни.*

*Блажен муж: первый антифон.*

*На Господи воззвах: стихиры на и~, глас д~. Подобен:*
Дал еси знамение:

*От*
юности отче паисие,***
красная мира преобидев,***
возжелел еси Богу угодити***
непорочным житием иноческим.***
темже рачитель был еси смирения и послушания,***
нищеты и долготерпения,***
и чистейшия любве,***
непрестанною молитвою Богу присвояяся***
и от него венчаяся светло.

Яко благочестиваго иерейскаго корене***
пречистная отрасль,***
паисие блаженне, явился еси.***
от юности бо возлюбив слово божие***
и в тишине духа своего***
умудрив ум святых отец писаньми,***
обрел еси светлый спасения путь***
имже достигл еси***
обители царствия небеснаго.

отечествия удалился еси,***
преподобне отче паисие,***
оставив дом матере твоея:***
учение же суетное века сего презрев,***
обрел еси мудрость неувядающую***
в житии иночестем,***
яко пчела цветы словес отеческих облетая***
и мед учения божественнаго принося,***
имже питаеши чтущыя память твою.

В земли не скрыл еси,***
тебе даннаго свыше***
от божественныя благодати таланта***
но предал еси***
и многим инем независтно,***
богатно же божественных даровъ***
имже причастился еси,***
яко верен строитель,***
явился еси наследник божий, паисие.

Напитал еси алчущыя правды***
пищею небесною:***
хлеб бо ангельский***
бысть слово твое, паисие,***
из\ъимая от пленения греховнаго***
душы чад твоих,***
и ко Христу тех приводя.***
темже тя славим, вопиюще:***
моли спастися душам нашым.

*Ины стихиры, глас тойже. Подобен:*
Званный свыше:

Зван быв свыше,***
а не от человек,***
на высоту добродетелей возшел еси, отче паисие, монашески:***
учя, наказуя и вразумляя,***
не пренебрегати богоугоднаго пути,***
преданнаго от святых отец,***
ихже житию ревнуя поревновал еси,***
образ же благ всем быв:***
под\ъял еси беды и подвиги,***
терпением мнозем и любовию,***
да всем оный путь увериши,***
свидетельствуя о нем и от божественных писаний.

Искусный врачь душам был еси,***
зело бо легким врачеванием,***
отче наш паисие,***
врачевал еси приходящыя к тебе,***
не укоряя тех о недузе,***
но терпением и состраданиемъ***
в сердце влагая***
еже отвращатися онаго вреда,***
совершенно исцелял еси их,***
радостных же и мирных отпускал еси,***
яко небоязненно всем притекати отче***
ко врачевству твоему.

Подобни мне бывайте***
якоже аз Христу***
учил еси ученики своя словесы***
паче делы богоугодными***
преподобне отче.***
вдохни ревность в сердца наша подражати ти,***
да сподобит насъ***
всех преблагий Владыка тобою получити***
от него на суде милость,***
яко и нам вкупе с тобою***
и со всеми святыми***
славити Христа Бога во веки.

*Слава, глас з~:*

Совокупился еси со безплотными воинствы, и преподобным ликом сочетался еси, и со избранными всеми ликуеши, причащся истинным обожением, и безсмертною, отче, жизнию. с нимиже о стаде твоем непрестанно твоего Владыку моли.

*И ныне, догматик, глас тойже:*
Кто тебе не ублажит:

*Вход, прокимен дне, и чтения г~:*

*Премудрости соломоновы чтение. [Глава г~.]*

Праведных душы в руце божией, и не прикоснется их мука: Непщевани быша во очесех безумных умрети, и вменися озлобление исход их: И еже от нас шествие сокрушение, они же суть в мире. Ибо пред\ лицем человеческим, аще и муку приимут, упование их безсмертия исполнено: И вмале наказани бывше, великими благодетельствовани будут, яко Бог искуси я, и обрете их достойны себе. Яко злато в горниле искуси их, и яко всеплодие жертвенное прият я. И во время посещения их возсияют: и яко искры по стеблию потекут: Судят языком, и обладают людьми, и воцарится Господь в них во веки. Надеющиися нань разумеют истину, и вернии в любви пребудут ему. Яко благодать и милость в преподобных его, и посещение во избранных его.

*Премудрости соломоновы чтение. [Главы е~ и з~.]*

Праведницы во веки живут, и в Господе мзда их и попечение их у вышняго. Сего ради приимут царствие благолепия и венец доброты от руки господни, зане десницею покрыет я, и мышцею защитит их. Приимет всеоружие рвение свое, и вооружит тварь в месть врагом. Облечется в броня правды, и возложит шлем, суд нелицемерен. Приимет щит непобедимый преподобие: Поострит же напрасный гнев во оружие: споборет же с ним мир на безумныя: Пойдут праволучныя стрелы молниины, и яко от благокругла лука облаков, на намерение полетят. И от каменометныя ярости исполнь падут грады, вознегодует на них вода морская, реки же потопят я нагло. Сопротив станет им дух силы и яко вихор развеет их, и опустошит всю землю беззаконие, и злодейство превратит престолы сильных. Слышите убо царие, и разумейте, навыкните судии концев земли. Внушите держащии множества, и гордящиися о народех языков, яко дана есть от Господа держава вам и сила от вышняго.

*Премудрости соломоновы чтение. [Глава д~.]*

Праведник аще постигнет скончатися, в покои будет. Старость бо честна не многолетна: ниже в числе лет исчитается. Седина же есть мудрость человеком, и возраст старости, житие нескверное. Благоугоден Богови быв, возлюблен бысть, и живый посреде грешник, преставлен бысть. Восхищен бысть, да не злоба изменит разума его, или лесть прельстит душу его. Рачение бо злобы помрачает добрая, и парение похоти пременяет ум незлобив. Скончався вмале, исполни лета долга: угодна бо бе Господеви душа его. сего ради потщася от среды лукавствия. Людие же видевше, и не разумевше, ниже положше в помышлении таковое: яко благодать и милость в преподобных его, и посещение во избранных его.

*На литии, стихира храма. Таже преподобному, глас г~:*

В тебе, отче паисие, слово паде на добрую землю и плоды даде сторичныя, яже любве к Богу и к ближнему, по Христовым заповедем, такожде и умныя молитвы образ явил еси нам. темже не отвержи нас восхваляющих твоя славная исправления.

*Слава, глас в~:*

Веселием, преподобне, с чинми святых Богу предстоиши, яже тамо веселия и радости насыщаяся: сподоби и нас тамошняя радования получити, да веселящеся тебе величаем, отче паисие.

*И ныне, Богородичен, глас тойже:*

Все упование мое на тя возлагаю, Мати божия, сохрани мя под\ кровом твоим.

<::слав>

*[ . . . ]{ Стихиры на стиховне...*
<::рус><-> нет стр. 4.<::слав>}

<::слав>

*Тропарь, глас а~:*

Паисие отче, руси утешение, афона славо и молдавии похвало, иже писаньми богодохновенными напояяй нас присно от источник истины и спасения, ныне на небесех предстоя Христу Богу, моли спастися душам нашым.

*Слава, и ныне, Богородичен:*
Гавриилу вещавшу:

*На утрени.*

*На*
Бог Господь: *тропарь святаго, дважды.*

*Слава, и ныне, Богородичен.*

*По а~-м стихословии седален, глас г~. Подобен:*
Красоте девства:

Единою в лето исхождаше из\ келлии своея преподобный паисий и обзираше селения учеников своих, ездя посещая и назнаменуя коегождо их келлию, солнцу заходящу, и со слезами моляшеся, вручая их Богу, и глаголя: Господи сохрани сие малое стадо от волков губящих е. *[Дважды.]*

*Слава, и ныне, Богородичен:*

Богородице Дево, рождшая слово, паче слова, зиждителя твоего, того моли присно с преподобным паисием: сохранити стадо твое от волков губящих е.

*По в~-м стихословии седален, глас а~. Подобен:*
Гроб твой Cпасе:

Времени бывшу лютаго гонения, и кимвалом возгласившым: агаряне пред\ враты монастырскими, изшел еси из\ келлии твоея, отче паисие, и стал еси пред\ церковию, собравшымся к тебе и чадом твоим, аки птенцем до кокоша своего, готов был еси, яко агнец, на заколение. *[Дважды.]*

*Слава и ныне, Богородичен:*

Мнози борющии мя от высоты, в болезни оскуде жизнь моя, понрох в пропасть прегрешений: спаси мя, владычце, не презри мене, предстательницу бо тя непобедну имам.

*По полиелеи седален, глас а~. Подобен:*
Гроб твой Cпасе:

Время нашего веселия и @натрижнения@{ <::слав>Натрижнение <::рус><-> (греч. <::греч>епафлон<::рус>) награда победителям в состязании, награда за труд.<::слав>} наста, в немже приемлем страстей разрешения дар. яко бо столп огнен явися преподобный паисий попаляющ беззаконнующих главы, верных же просвещающ душы ученми богоразумия, и в божественный град горний иерусалим, яко другаго Исраиля вводящ, яко ученик божия благодати. *[Дважды.]*

*Слава, и ныне, Богородичен:*

Яко всенепорочная невеста творцу, яко неискусомужная Мати избавителя, приятелище яко сущи утешителя, препетая, беззаконию мя суща скверное обителище, и бесом игралище в разуме бывша, потщися от тех злодейства мя избавити, и светлое жилище добродетелей соверши, светоносная нетленная: отжени облак страстей, и вышняго причастия сподоби, и света невечерняго, молитвами твоими.

*Степенна: а~-й антифон д~-го гласа.*

*Прокимен, глас д~:*
Честна пред\ Господем смерть преподобных его.

*Стих:*
Что воздам Господеви о всех, яже воздаде ми;

*Евангелие от матфеа, зачало м~г.*

*По н~-м псалме стихира, глас з~:*

Преподобне отче, дар Богу избран сам себе принесл еси, поучение божественно, конечное смирение, сокрушение сердечное, трезвение и милосердие, истинное безстрастие, и молитву стяжав: сия обновителя древняго иночества и столп тя показаша световиднейший.

*Канон Богородицы со ирмосом на з~, глас и~:*
Воду прошед: *и преподобнаго канона два на и~.*

*Канон преподобнаго паисиа, глас г~.*

*Песнь а~.*

*Ирмос:*
Воды древле, манием божественным, во едино сонмище совокупивый, и разделивый море Исраильтеским людем, сей Бог наш, препрославлен есть: тому единому поим, яко прославися.

Слове божий светозарением святаго твоего духа, мрачному уму моему светоносную лучу низпосли, и слово ми вдохни восхвалити, егоже сам избрал и приял еси, верх отец, светозарнаго паисиа.

Плотскаго желания, преподобне, отвергся, гордость возненавидел еси: смирением же и нищетою обогатився, превысокая достигл еси святых жилища.

Возшел еси на высоту безстрастия, вшел еси во мрак боговидения, приял еси в сердце твоем божественный закон: имже укреплься, светильник пресветел монашествующих, преподобне, был еси.

*Богородичен: О*
света приятелище, богорадованная владычце, преподобным всем похвало! спаси ны от бед и обстояний, и скорбей, воспевающыя тя многопетую.

*Ин канон святаго, глас и~.*

*Песнь а~.*

*Ирмос:*
Песнь возслем людие чудному Богу нашему, свободившему Исраиля от работы, песнь победную поюще и вопиюще: поим тебе единому владыце.

Стадоначальниче божиих дворов, иноков чреды наставляя ко ограде небесней, радуйся отче паисие преподобне, семя бо твое бысть, яко звезды нелестныя, световодящыя концы земли российския.

Просвещения ума в молитве сердечней взыскуя, постигл еси сокровенную глубину святых писаний, сия даде ти Бог яко криле голубине да полетиши деянием и почиеши в видении.

утро возсиял еси нам, светлыми добродетели просвещении, нашя мысли просвещая присно. темже твою светоносную днесь, отче паисие, совершаем память.

*Богородичен:*
Радуйся уме, облистаяй божественными сиянми, заре молнийная, осветившая земли концы, истинное злата блистание, вседобрая и пренепорочная, свет невечерний верным облиставши.

*Песнь г~.*

*Ирмос:*
Неплодная душе и безчадная, стяжи плод благославный, веселящися возопий: утвердихся тобою Боже, несть свят, несть праведн, паче тебе Господи.

В горе афонстей вселился еси, великому илии подобяся пророку, в кармиле обитавшу. тако и ты, преподобне, в молчании радостотворном огнь к огню прилагал еси, видении божественными осияваемь.

В трудех, немощех, теснотах и крайнем лишении бе житие твое, отче, еже на святей горе: отонудуже стяжал еси духа святаго, положив основание смирения.

Помышляя себе суща прах и пепел, преклонял еси разумная колена сердца твоего пред\ величеством славы божия, прося просвещения ума твоего, николиже, отче, возмнив себе достигша, но присно задняя забывая и любовию божественною вперяяся.

*Богородичен:*
Страсти души моея исцели, возрастающыя ми преокаянно, помысл просвети, далече отгонящи тму, чистая, демонов оскорбляющих мя, и всегда сети делающих ми.

*Ин.*

*Ирмос:*
утверждей в начале небеса разумом, и землю на водах основавый, на камени мя Христе заповедей твоих утверди, яко несть свят паче тебе, едине человеколюбче.

Возраст духовный не от лет исчетается, седина же есть мудрость истинная. темже во младых летех суща мужа совершенна, отче паисие, устрояет тя Господь старца изряднейша.

Стопы своя направив по словеси господню, пришел еси в богоспасаемую землю молдавии, и тамо насеяв добрыя семена пустынолюбнаго жития, возрастил еси священный вертоград ученик твоих, иже простре отрасли своя во вся концы российския земли.

Великому в добродетелех поревновал еси паисию и сего духовно стопам возследуя, воздержанием, преподобне, верховен явился еси, и образ стаду твоему.

*Богородичен:*
Мудрость божия впостасная из\ тебе, чистая, родися, и зловерныя мудрецы потреби, и умудри множество монашествующих и преподобных, воспевати благодатию: благословенная, яже Бога плотию рождшая.

*Седален, глас и~. Подобен:*
Премудрости:

*От*
юности вся оставль мирская, усердно последовал еси звавшему тя, преподобне, и на рамо взем крест Господа твоего, в постех, отче, тело изнурил еси: тем и пастыря тя своим овцам добре устрояет всеблагий Господь, паисие блаженне. моли Христа Бога, прегрешений оставление даровати, чтущым любовию святую память твою.

*Ин седален, глас и~. Подобен тойже.*

отче блаженне паисие, в молитвах и в бдениих, тело с душею Господеви чисто представил еси, и оттуду жилище и дом духа пресвятаго был еси. темже яко преподобным сожитель и праведным, венец от руки господни достойно приял еси: егоже моли, прегрешений оставление даровати, чтущым любовию святую память твою.

*Слава, и ныне, Богородичен:*

Яко Деву и едину в женах, тя без\ семене рождшая Бога плотию, вси ублажаем роди человечестии: огнь бо вселися в тя божества, и яко младенца млеком питаеши зиждителя и Господа. тем ангельский и человеческий род, достойно славим пресвятое рождество твое, и согласно вопием ти: моли Христа Бога, согрешений оставление даровати, покланяющымся верою пресвятому рождеству твоему.

*Песнь д~.*

*Ирмос:*
Положил еси к нам твердую любовь Господи, единороднаго бо твоего сына за ны на смерть дал еси. темже ти зовем благодаряще: слава силе твоей Господи.

С усердием теплым, отче, странствовал еси, ища учителей верных жития иноческаго, но обрел еси и собрал еси крины сельныя: святых отец писания, испущающыя благоухания мудрости нелестныя.

Богодохновенный авва дорофей бе наставник твой в начале пути иноческаго, егоже книжному научению от юности поревновав, сохранил еси заповеди его даже до лет старости твоея.

Возлюбил еси, преподобне, вся отцы святыя, и писания их изследовав, извлекал еси, яко пчела, нектар сладостный, научение священное, переливая сие в твоя медоточная наставления во услаждение чад твоих.

*Богородичен:*
Едину голубицу чисту тя жених мысленный обрете, всенепорочная, крин благовоннейший, цвет прекраснейший, и светоносен чертог, невесту приведе. темже тя, Деву, поем, и превозносим во вся веки.

*Ин.*

*Ирмос:*
Из\ горы приосененныя слове пророк, единыя Богородицы, хотяща воплотитися боговидно усмотри, и со страхом славословяше силу твою.

Доброта жениха твоего распали любовь в сердце твоем, еже трезвитися и бодрствовати, да не внидеши в напасть. учение сие оставил еси нам: добротолюбие, писания святых отец.

отче святый, направи нас на путь спасения, понеже мы, имея тя образ к подражанию, такожде святых отец писания, не исправлены есмы.

В книзе животней написался еси достойно, написанная вся скончав в божественных книгах. темже вопию ти: рукописание, отче, зол моих, твоими расторгни ко всевидцу Богу мольбами.

*Богородичен:*
Стопам последуя собор преподобных, из\ чрева твоего возсиявшему неизреченным рождеством, Дево Мати, с небесными лики сочтася: с нимиже молися, и испроси нам очищение, чтущым тя.

*Песнь е~.*

*Ирмос:*
К тебе утренюю всех творцу, преимущему всяк ум мирови, зане свет повеления твоя, в нихже настави мя.

*От*
юности ссав добродетель, воздержания болезньми и поты постными в мужа достигл еси, и меру духовную возраста Христова.

Обновление внутренняго человека и свободу стяжал еси, отче преподобне, прилепляяся Богу в молитве выну глаголя: Господи Иисусе Христе, помилуй мя грешнаго.

Божественный разум, отче, стяжав, имже право разумевая яко зеницу ока храняше православныя веры догматы, таже евангелиа предания: еще же святых апостол и отец.

*Богородичен:*
Не разделяюще соединенная, ниже сливающе, единаго Христа славим, из\ тебе воплощеннаго слова, зовуще: благословен еси в храме славы твоея, Господи.

*Ин.*

*Ирмос: От*
нощи неведения, по душеловительному пути присно блудящаго, светом разума твоего Господи, преднаставляя мя на стезю заповедей твоих направи.

Житие нескверно, терпение и кротость, и любовь нелицемерну, воздержание безмерно, всенощное стояние, умиление божественное, веру и надежду истинну, с милованием, отче, стяжав, яко ангел пожил еси на земли, паисие блаженне.

Присный есть обычай святых, елико приближатися им к Богу, толико множае глаголати: еще не окончах, еще не готов есмь, тако и ты, отче, себе присно смирял еси, аще и совершен был еси.

Желанием духа плоти желание увядил еси, и себе, блаженне, обручил еси сожительницу чистоту: от неяже чада тебе родишася вся добродетели. темже просвещаеши мира концы.

*Богородичен:*
Дево честная, неискусобрачная чистая благословенная, низпадающих исправление, согрешающих прощение, спаси мя блуднаго от вечнующаго пламене, и осуждения.

*Песнь з~.*

*Ирмос:*
Возведи от тли мя Господи Боже мой, иона вопияше, и аз вопию ти: из\ глубины избави мя Cпасе многих моих зол, и к свету твоему, молюся, настави.

Недостойна себе помышлял еси степени священства, отче паисие, обаче от отцев духовных увещан и молению братии приклонився, приял еси чин сей, послушания ради во еже наставити словесное твое стадо ко спасению.

Неисходно в келлии сидя, умом же всех обходя, разсуждал еси различныя раны душевныя, и всем целительный пластырь прилагал еси, отче святый.

Новаго тя моисеа, отче, познахом, страстей победителя. якоже бо он древле амалика победив, люди изведе: ты же, отче, множество монашествующих в землю обетования райскаго привел еси.

*Богородичен:*
Нова родила еси сына, собезначальна, чистая, отцу безначальному, и обновила еси едина обетшавшее наше естество лютыми преступлении: темже согласно поем, Богородице.

*Ин.*

*Ирмос:*
Иону в ките Господи, единаго вселил еси, мене же связаннаго мрежами вражиями, яко от тли онаго спаси.

Весело приемля просящыя у тебе помощи, простирал еси руце на под\ъятие их, незлобивый нрав и кроткое сердце, преподобне, имея, был еси старец дивный.

Аще и раны недуг на телеси носил еси, но раны душевныя исцелял еси приходящих к тебе, благими и кроткими словесы, отче паисие.

Лице твое, отче, светло бяше, яко ангела божия, взор же тих, слово смиренно и дерзости чуждо. всех любовию привлекал еси к себе.

*Богородичен:*
Херувим превышшую тя, и серафим, поем, пречистая: егоже бо трепещут, носила еси плотию Бога нашего на руку твоею.

*Кондак, глас и~. Подобен:*
Взбранной:

*От*
юности возлюбил еси Христа, преподобне, и паче всего возжелел еси с богом быти: темже уклонился еси мира и всех яже в нем за возлюбльшаго тя, постом же и молитвою Иисусовою в пустыни пламенне подвизался еси, и чада в ней возрастил еси, научая их ко спасению. сего ради зовем ти: радуйся, молитвы непрестанныя учителю, паисие преподобне, отче наш.

*Икос:*

В сердце нося огнь благодати, возжигал еси светильники мудро текущих в сретение жениху Христу, попаляя терния вселукавых страстей молитвою Иисусовою, насаждая в сердцах чад твоих семена божественныя любве, да принесут духа плоды. с нимиже вопием тебе сице: Радуйся, любве божия исполненный: радуйся, еюже согреваеши к тебе приходящыя. радуйся, всегда радуяйся с радующимися: радуйся, скорбящих благодарению научаяй. радуйся, мира душевнаго стяжателю: радуйся, всех окрест себе спасаяй. радуйся, столпе долготерпения: радуйся, в скорбех и печалех утешение. радуйся, во благости Христа подражателю: радуйся, милосердием богоподобный. радуйся, веры непостыдныя правило: радуйся, кротости и смирения образе. радуйся, молитвы непрестанныя учителю, паисие преподобне, отче наш.

*Песнь з~.*

*Ирмос:*
Якоже древле, благочестивыя три отроки оросил еси, в пламени халдейстем, светлым божества огнем и нас озари, благословен еси взывающыя, Боже отец наших.

ученьми святых отец насыщен, ихже переложи на словенскую речь, и тех подражати исполнен желанием, показался еси во время последнее орган согласных их наставлений.

Обрел еси премудрость, сия бо честнейши есть каменей многоценных, еюже наказуеши чада твоя от преподобных уст: да будет о Господе надежда ваша, и исполнитеся духа.

Молитися, отче, не престай о стаде твоем, еже многими поты и труды стяжал еси, избавити всех обстояний, бед же и скорбей: да вси тебе яко чадолюбива отца воспеваем.

*Богородичен:*
Неискусомужно слово паче слова рождшая, Дево неискусобрачная чистая, напастей изми нас, и всяких бед, и вреда душетленна и страстей.

*Ин.*

*Ирмос:*
Божия снизхождения огнь устыдеся в вавилоне иногда: сего ради отроцы в пещи радованною ногою, яко во цветнице ликующе пояху: благословен еси Боже отец наших.

Сниде благодать в душу твою, преподобне, орошающи молитвы Иисусовы мысленныя крины, добродетелей же светлая прозябения, восхождение полагающи ти к любви совершения всех вместити в сердце твоем.

Иже дерзостию покушающымся к видению восходити, в прельщение сим впадати глаголют отцы святии: сего ради внимал еси твоему стаду, преподобне, образ трезвения быв.

Теплым желанием непрестанно призывал еси Господа Иисуса Христа в сердце твоем, идеже вселися святая Троица очищая, просвещая и освящая тя.

*Богородичен:*
Господь из\ тебе плотию раждается, всех госпожу тя тварей соделав: егоже моли, чистая, обладающаго избавити врага душы нашя.

*Песнь и~.*

*Ирмос:*
На престоле херувимсте носимаго, священницы пойте, людие превозносите во вся веки.

Царствия божия внутрь себе взыскал еси, духом и истиною Богу покланятися, жертву чисту принося: сердце сокрушенно и смиренно.

Присным призыванием имене Иисусова, бил еси невидимыя супостаты. сим всемощным оружием низпроверг тех коварствия, обрел еси видения восход.

Молитва непорочная источник всех благих: трезвение, очищение, просвещение, восхождение к начальному свету всем держащымся ея, от преподобных же восхвалится во вся веки.

*Богородичен:*
Простерши руку благоутробия, богородительнице, всякаго мя изми осуждения, к тебе прибегающаго, и тебе припадающа, и призывающа твою помощь.

*Ин.*

*Ирмос:*
Победители мучителя и пламене, благодатию твоею бывше, заповедем твоим зело прилежаще, отроцы вопияху: благословите вся дела господня Господа.

Смиреномудрием и воли своея пред\ братом отсечением, стяжал еси единодушие со всею братиею, отче паисие, покрывая их кровом крил молитвы твоея, да вси едино будут.

В вышнюю вшел еси брачную трапезу царя Христа, во одежду одеян, достойно зовущему. тем и возлегл еси вопия: благословен еси, Боже отец наших.

отче преблагий и сыне пресвятый и душе святый: Троице святая, нераздельный Боже, спаси мя грешнаго! взывал еси, паисие, благословя Бога отец наших.

*Богородичен:*
Под\ кров, владычце, святых крил твоих вси прибегаем, озлобленнии лютыми согрешении. тя бо предстательницу имуще, вопием: благословен еси, Боже отец наших.

*Песнь ф~.*

*Ирмос:*
На синайстей горе виде тя в купине моисей, неопально огнь божества заченшую во чреве: даниил же тя виде гору несекомую, жезл прозябший, исаиа взываше, от корене Давидова.

Егда трудов твоих величие взираю, и благодать от Господа данную ти, исчезает сердце мое: како часть имам имети с тобою в животе вечном, небрегущу ми о спасении своем;

Мене преступившаго твоя веления, мене завистливаго и лукавнейшаго паче всех человек, прости, незлобиве отче, и молися Богу даровати ми время к покаянию.

Жизнь моя иждивается, дни мои преполовишася, надежды окрадаемь есмь, грехов моих ради, и недоумею: како имам отвещати о делех моих. но молю тя, отче, молися выну за грешное чадо твое!

*Богородичен:*
Леностно живот мой изжив, и страстьми сердце осквернив, приступаю к тебе, владычце, умилением души, и молюся ущедрити и спасти мя, покаяния образы мя утверждши.

*Ин.*

*Ирмос:*
ужасеся о сем небо, и земли удивишася концы, яко Бог явися человеком плотски, и чрево твое бысть пространнейшее небес. тем тя Богородицу, ангелов и человек чиноначалия величают.

увы нам! таковаго наставника имущым и в неразумии пребывающым и в нерадении. но яви нам любовь свою, блаженне отче, и исторгни нас из\ глубины уныния молимтися.

Не отчаявайтеся, о братие! печаль на радость преложите, трубы духовныя гласом на брань новую со врагом ополчитеся, богоноснаго отца нашего паисиа призовите, поучением его сердца ваша укрепите, славяще Бога дивнаго во святых своих.

Житие твое рыдая присно скончал еси: желание бо божественное тя, отче, внутрь распали. и ныне на небесех обрел еси утешение, с преподобными лики совокупляяся: не забуди чада твоя восхваляющая память твою верно.

*Богородичен:*
Ветийская уста не возмогут достойно восхвалити тя, о всепетая, яже херувим превысшая и твари всея, но молися с паисием преподобным владыце всех, спастися рабом твоим.

*Светилен, подобен:*
Жены услышите:

Просвети нас повелении твоими, Христе Боже, молитвами светоноснаго начальника нашего паисиа, и направи стези нашя, о Cпасе, по словеси твоему. *[Дважды.]*

*Слава, и ныне:*

*От*
мира вземшися, мира ради иже внутрь, вселилася еси, пресвятая, во святая святых, в священном молчании и в молитве непрестанней и в поучении писанием от деяния к видению восходящи. сия убо навыче от тебе паисий преподобный.

*На хвалитех стихиры на д~, глас и~. Подобен: О*
преславнаго чудесе!

Слава тебе, Христе свете превечный,***
яко показал еси намъ***
во тме глубоцей седящымъ***
таковаго светильника***
егоже свет даже до днесь светится***
и тьма его не об\ъят,***
зарями бо облистаетъ***
светлых... *[. . .]*
{ <::рус>Нет стр. 21<-><?><?><::слав>}

<::рус>

--------------------------------------

Служба из Ново-Нямецкого монастыря в Приднестровье. Не является официальной утвержденной службой прп. Паисию. По сравнению с источником в настоящем тексте:

1) орфография приведена к современным нормам;

2) исправлены явные опечатки;

3) «<::слав>ины стихиры, подобен: Званный свыше:<::рус>» из числа стихир на Господи воззвах разбиты на 12 мелодических строк (в оригинале на 11).

4) добавлены: а) тексты паремий (в оригинале только первые слова); б) полный текст Богородична на «И ныне» в литийных стихирах (в оригинале только первые слова); в) пояснение слова <::слав>натрижнение <::рус>из седальна по полиелеи; г) тексты ирмосов (в оригинале только первые слова);

<::рус>

В имеющемся у нас источнике, к великому сожалению, нет двух(<?>) страниц (нет: стихиры стиховны вечера, хвалитны утра, <?><?><?>). *Если у Вас есть возможность помочь нам восстановить утраченные фрагменты, пишите: <::лат>*
оrthlиb@nаrоd.rу.<::слав>
