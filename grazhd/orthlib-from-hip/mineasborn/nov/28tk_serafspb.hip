*Месяца ноемвриа в к~и день.*

*Священномученика серафима, митрополита санктпетербургскаго.*

*Тропарь, глас е~.*

Воинство царя небеснаго паче земнаго возлюбив, служитель пламенный святыя Троицы явился еси. наставления кронштадтскаго пастыря в сердце своем слагая, данная ти от Бога многообразная дарования к пользе народа божия преумножил еси. учитель благочестия и поборник единства церковнаго быв, пострадати даже до крове сподобился еси. священномучениче серафиме, моли Христа Бога спастися душам нашым.

*Кондак, глас з~.*

Саровскому чудотворцу тезоименит быв, теплую любовь к нему имел еси, писаньми своими подвиги и чудеса того миру возвестив, верныя к его прославлению подвигл еси и благодарственнаго посещения самаго преподобнаго сподобился еси. с нимже ныне, священномучениче серафиме, в небесных чертозех водворяяся, моли Христа Бога серафимския радости нам причастником быти.
