<::рус> источник: Московская Регентско-Певческая Семинария

<::лат> http://ооо.зemиnarиa.rу/

<::слав>

*Служба святаго и всехвальнаго апостола андреа первозваннаго,*

*ноемвриа месяца в л~-й день*

*По предначинательном псалме, поем:*
Блажен муж: *а~-й антифон.*

*На Господи воззвах: Стихиры на и~, гла\с д~, подобен:*
Званный свыше:

Иже предтечевым светом воображен,* егда озарение впостасное славы отеческия явися,* человеческий род за благоутробие спасти хотя:* тогда первый ты, славне, к нему притекл еси,* озарен быв в разуме* совершеннейшею лучею того божества,* отонудуже и проповедник и апостол быв Христа Бога нашего,* егоже моли,* спасти и просветити душы нашя. Трижды.

Иже предтечевым гласом оглашен,* егда всесвятое слово воплотися, жизнь нам подая,* и спасение сущым на земли благовествуя:* тогда тому, премудре, последовал еси,* и себе крайнее и всесвятое,* яко начаток тому освятил еси, егоже и познав,* и возвестил еси сроднику твоему Бога нашего.* егоже моли,* спасти и просветити душы нашя. Трижды.

Иже из\ неплодове прозябшему ученик быв,* егда девственное рождество возсия,* благочестия учитель, и целомудрия показуя чистоту:* тогда ты теплейший добродетели рачитель, андрее блаженне, был еси,* восхождения в сердце твоем полагая,* и от славы к неизреченней взялся еси славе Христа Бога нашего.* егоже моли,* спасти и просветити душы нашя. Дважды.

*Слава, гла\с д~:*

Рыб ловитву оставив, апостоле,* человеки уловляеши тростию проповеди,* низпущая, якоже уду благочестия льщение,* и возводя из\ глубины лести языки вся,* андрее апостоле,* верховнаго сый единокровный,* и вселенныя купно проповедниче велегласный,* моляся не престай о нас,* верою и любовию благохвалящих, всехвальне,* присно честную память твою.

*И ныне, предпразднства, гла\с тойже:*

Исаие, ликуй, слово божие восприими,* прорцы отроковице марии,* купину горети огнем и не сгарати зарею божества.* вифлееме, благоукрасися,* отверзи врата, едеме:* и волсви идите, видети спасение в яслех повиваемое,* егоже звезда показа верху вертепа,* жизнодавца Господа,* спасающаго род наш.

*Вход. Прокимен дне. И чтения апостола г~.*

*На литии стихира храма, и апостола, гла\с а~:*

Воспоим вернии петрова сродника андреа,* Христова ученика,* той бо море мрежами испытав иногда, рыбы улови:* ныне же вселенную тростию ловит креста,* и языки от прелести обращает ко крещению:* и Христу предстоя просит мира миру* и душам нашым велия милости.

огнь умный просвещающь мысли и опаляющь грехи,* внутрь прием в сердцы апостол Христов и ученик,* сияет убо таинственными лучами учений,* во языческих непросвещенных сердцах:* сжигает же паки хврастная нечестивых баснодеяния,* огнь бо духа таковое имать действо.* о чудо странно и страшно!* бренный язык, бренное естество, тело перстное,* умное и невещественное прият знание:* но, о таинниче неизреченных и зрителю небесных!* моли озаритися душам нашым.

*Слава, гла\с и~. Творение малакса:*

Желаемаго Бога во плоти увидев на земли ходяща,* боговидче первозванне,* единокровному вопиял еси радуяся:* обретохом, о симоне, желаемаго!* спасу же Давидски возопил еси:* имже образом желает елень на источники вод,* сице желает душа моя к тебе, Христе Боже.* отонудуже и желанию желание приложив,* крестом преходиши, к немуже возжелел еси,* яко истинный ученик, и мудрый подражатель быв крестом того страстей:* темже и славы общник его быв,* прилежно молися о душах наших.

*И ныне, гла\с тойже:*

Владычце, приими молитвы раб твоих,* и избави нас от всякия нужды и печали.

*На стиховне стихиры, гла\с е~, подобен: Радуйся:*

Радуйся, словесное небо,* славу божию всегда поведающе,* первый Христа зовуща послушав тепле,* и безотступно с ним пребывая:* от негоже просвещаемь увидел еси свет вторый,* и сущыя во тме молниями твоими просветил еси,* благости того подражая.* тем всесвятое твое совершаем торжество,* и мощей раку радостне целуем:* от неяже источаеши спасение просящым и велию милость.

*Стих:*
Во всю землю изыде вещание их,* и в концы вселенныя глаголы их.

Первый добродетелей обретатель,* благоутробия ради,* нашим обложеннаго, андрее богомудре, естеством,* совокупился еси ему разжженною любовию,* единокровному вопия:* егоже проповедаша пророцы в дусе, обретохом,* гряди к его красоте,* да привлечени будем и душею и помышлением,* яко да световодствуеми того светлостьми,* нощь прелести и тму неведения отженем,* Христа благословяще,* подающаго миру велию милость.

*Стих:*
Небса поведают славу божию,* творение же руку его возвещает твердь.

Языки, неведущыя Бога,* яко из\ глубины неведения* уловил еси мрежею твоих словес:* и возмущаеши яве сланая моря,* конь храбрейший явился еси владычествующаго морем, приснопеваемый,* и гнилость безбожия изсушил еси,* соль честную вложив мудрость твою,* ейже и удивишася, апостоле славне,* обуявшей мудрости безстудне присвояющиися,* Христа не ведуще* подающаго миру велию милость.

*Слава, гла\с г~. Германово:*

Скровника петрова и Христова ученика,* рыб ловителя и ловца человековъ* в песнех почтим андреа апостола:* Иисусовым бо учением вся наказав догматы,* и яко льщение рыбам плоти беззаконным предаде, и тыя улови.* того молитвами, Христе,* подаждь людем твоим мир и велию милость.

*И ныне, предпразднства, гла\с тойже*
:

Иосифе, рцы нам:* како от святых, юже приял еси* Деву непраздну приводиши в вифлеем;* аз, глаголет, пророки испытав,* и ответ приим от ангела, уверихся,* яко Бога родит мариа несказанно,* егоже на поклонение волсви от восток приидут,* с дары честными служаще.* воплотивыйся нас ради, Господи, слава тебе.

*Тропарь, гла\с д~:*

Яко апостолов первозванный* и верховнаго сущий братъ* владыце всех, андрее, молися,* мир вселенней даровати,* и душам нашым велию милость.

*Слава и ныне, Богородичен воскресный, гла\с тойже*
:

Еже от века утаенное,* и ангелом несведомое таинство:* тобою Богородице сущым на земли явися Бог,* в неслитном соединении воплощаемь,* и крест волею нас ради восприим,* имже воскресив первозданнаго,* спасе от смерти душы нашя.

*На утрени, по а~-м стихословии, седален, гла\с а~, подобен:*
Гроб твой:

Яко божественнаго ученика и первозваннаго всех Христовых учеников похваляем тя любовию, андрее апостоле, и верно вопием ти: избави паству твою, ейже от Бога вверился еси, всякия скорби и нужд, и соблазнов, и всякаго озлобления.

*Величание апостолу андрею:*

Величаем тя,* апостоле Христов, андрее первозванне,* и чтим болезни и труды твоя,* имиже трудился еси* во благовестии Христове.

*псалом избранный:*

Исповедят небеса чудеса твоя, Господи. Вместо отец твоих быша сынове твои. Бог богов Господь глагола, и призва землю. Велий Господь наш, и велия крепость его. Той даст силу и державу людем своим: благословен Бог.

*По полиелеи, седален, гла\с е~, подобен:*
Собезначальное слово:

Апостола вси восхвалим, яко самовидца слова, и божественнаго проповедника, и языков духовнаго ловца, яко воистинну: ибо приведе ны в познание Христово андрей богоглаголивый, велий истинно наш предстатель: и ныне молится непрестанно, во еже спасти душы нашя.

*Степенна, а~-й антифон, гла\с д~. Прокимен, гла\с д~:*
Во всю землю изыде вещание их,* и в концы вселенныя глаголы их. *Евангелие от матфеа, зачало ф~.*

*Слава, гла\с з~:*
Молитвами святаго всехвальнаго апостола андреа первозваннаго,* милостиве, очисти множества согрешений наших.

*И ныне, гла\с тойже:*
Молитвами Богородицы,* милостиве, очисти множества согрешений наших.

*Таже, гла\с з~:*
Помилуй мя, Боже:

*Стихира по н~-м псалме, гла\с а~, творение андреа иерусалимскаго:*

Первозванный ученик, и подражатель страсти,* сообразуя тя, Господи, андрей апостол,* иже во глубине неведения прельщаемыя иногда,* удицею креста твоего возвлек, приведе тебе.* темже и спасшеся вернии вопием ти:* молитвами его, преблагий, жизнь нашу умири* и спаси душы нашя.

*Канон Богородицы со ирмосом на з~, и апостола два канона, на и~. Катавасиа:*
Христос раждается:

*Песнь а~:*
Ирмос, гла\с а~: Песнь победную поим вси Богу,* сотворшему дивная чудеса мышцею высокою,* и спасшему Исраиля,* яко прославися.

*Катавасиа, гла\с тойже:*
Христос раждается, славите:* Христос с небес, срящите:* Христос на земли, возноситеся.* пойте Господеви вся земля,* и веселием воспойте людие,* яко прославися.

*Песнь г~: Ирмос:*
Да утвердится сердце мое* в воли твоей Христе Боже,* иже над\ водами небо утверждей второе,* и основавый на водах землю, всесильне.

*Катавасиа:*
Прежде век от отца рожденному нетленно сыну,* и в последняя от Девы* воплощенному безсеменно* Христу Богу возопиим:* вознесый рог наш,* свят еси Господи.

*Седален, гла\с и~, подобен:*
Премудрости:

Яко первозваннаго всех учеников, и самовидца слова и служителя, андрее апостоле, по долгу чтим тя: агнцу бо, вземлющему грехи мира, несомненною верою тепле последовал еси: отонудуже и страсти его общник показался еси, плотию претерпевшаго нас ради вольно смерть. сего ради вопием ти: молися Христу Богу, грехов оставление подати, празднующым любовию святую память твою.

*Песнь д~: Ирмос:*
Духом провидя пророче аввакуме,* словесе воплощение, проповедал еси вопия:* внегда приближитися летом, познаешися:* внегда приити времени, покажешися.* слава силе твоей, Господи.

*Катавасиа:*
Жезл из\ корене иессеова,* и цвет от него Христе,* от Девы прозябл еси* из\ горы хвальный, приосененныя чащи,* пришел еси воплощься* от неискусомужныя невещественный и Боже,* слава силе твоей, Господи.

*Песнь е~: Ирмос:*
Твой мир даждь нам, сыне божий,* иного бо разве тебе Бога не знаем:* имя твое именуем,* яко Бог живых и мертвых еси.

*Катавасиа:*
Бог сый мира, отец щедрот,* великаго совета твоего ангела,* мир подавающа послал еси нам:* тем богоразумия к свету наставльшеся,* от нощи утренююще,* славословим тя, человеколюбче.

*Песнь з~: Ирмос:*
Пророка иону подражая вопию:* живот мой блаже, свободи из\ тли,* и спаси мя Cпасе мира, зовуща:* слава тебе.

*Катавасиа:*
Из\ утробы иону младенца изблева морский зверь,* якова прият:* в Деву же всельшееся слово,* и плоть приемшее пройде сохраньшее нетленну:* егоже бо не пострада истления,* рождшую сохрани неврежденну.

*Кондак, гла\с в~, подобен:*
В молитвах:

Мужества тезоименитаго богоглагольника,* и церкве возследователя верховнаго,* петрова сродника восхвалим:* зане якоже древле сему,* и ныне нам воззва:* приидите, обретохом желаемаго.

*Икос:*
Древле убо Давид возстягает грешнаго, яко мене, поведати божия благословне оправдания: обаче к вере учит паки, и слезами множайшими изглагольствует: днесь бо глас его аще услышите, сердец не ожесточите, яко некогда Исраиль преогорчи. наводит же прочее во псалме: Господеви вся земля воспойте,* приидите, обретохом желаемаго.

*Песнь з~: Ирмос:*
Сущым в пещи отроком твоим Cпасе,* не прикоснуся ниже стужи огнь.* тогда трие, яко единеми усты пояху,* и благословляху глаголюще:* благословен Бог отец наших.

*Катавасиа:*
отроцы благочестию совоспитани,* злочестиваго веления небрегше,* огненнаго прещения не убояшася,* но посреди пламене стояще пояху:* отцев Боже благословен еси.

*Песнь и~: Ирмос:*
Егоже ужасаются ангели, и вся воинства,* яко творца и Господа,* пойте священницы, прославите отроцы, благословите людие* и превозносите во вся веки.

*Катавасиа:*
Чуда преестественнаго,* росодательная из\ъобрази пещь образ:* не бо яже прият палит юныя,* яко ниже огнь божества Девы,* в нюже вниде утробу.* тем воспевающе воспоем:* да благословит тварь вся Господа,* и превозносит во вся веки.

*Песнь ф~: Ирмос:*
Светоносный облак, воньже всех Владыка,* яко дождь с небесе на руно сниде,* и воплотися нас ради,* быв человек, безначальный,* величаем вси яко матерь Бога нашего чистую.

*Катавасиа:*
Таинство странное вижу и преславное:* небо, вертеп:* престол херувимский, Деву:* ясли, вместилище,* в нихже возлеже невместимый Христос Бог:* егоже воспевающе величаем.

*Светилен, подобен:*
Духом во святилищи:

Слово пребезначальное обрет тя, всеблаженне, первозванна показа всех апостолов, андрее приснопамятне: и сего стопам возследуя, показался еси путевождь заблуждших, к небесному сия возводя божественному шествию.

*Слава, гла\с в~, подобен:*
Жены услышите:

Петрова скровника, учеников первейшаго, самовидца и слугу бывшаго слова, андреа апостола преславно восхвалим: языки бо просвети, и распят быв, кончину под\ъемлет, яко ученик Владыки.

*И ныне, гла\с тойже, Богородичен:*

Бога, егоже родила еси, Дево всенепорочная, моли о всех, благочестно тя чтущих, с первозванным андреем, улучити божественнаго осияния твоего сына, и стояния избранных и святых: ибо можеши, яко хощеши.

*На хвалитех стихиры на д~, гла\с а~, подобен:*
Небесных чинов:

Вифсаидо, ныне веселися:* в тебе бо процветоша от матерня удолия* благовоннейшии крини петр и андрей,* миру всему проповедь веры благовоинствующе* благодатию Христовою:* егоже и страстем приобщишася.

Андрее, радуйся и играй,* яко приял еси яве во словеси сиянии,* солнце славы Христа жизнодавца,* егоже и держася верою проповедал еси.* того моли непрестанно о нас,* верою воспевающих тя.

Тайноучитель божественнаго строения Христова,* избранный первых,* ученик быти слова, андрей боговидец,* вопия глаголет,* единокровнаго петра увидев,* обретохом мессию,* егоже писание и пророцы предпроповедаша.

Патрский тя град пастыря стяжа,* и градодержца божественнаго,* и бед всяческих избавителя* и хранителя тя, андрее мудре,* благодарно чтущий тя:* но моли непрестанно о нем,* спастися неврежденну.

*Слава, гла\с и~:*

Проповедника веры и слугу слова,* андреа восхвалим:* той бо из\ глубины человеки уловляет,* вместо трости крест в руках держа,* и яко уже низпущая силу,* возводит душы от лести вражия,* и приносит Богу дар благоприятен присно.* того, вернии, в лице ученик Христовых восхвалим,* да молится с ними:* яко да милостив будет нам в день судный.

*И ныне, предпразднства, гла\с тойже:*

Восприими, вифлееме, божию митрополию:* свет бо незаходимый в тебе родитися приходит.* ангели, удивитеся на небеси:* человецы, прославите на земли:* волсви, из\ персиды преславныя дары принесите:* пастырие свиряюще, трисвятое пение песновоспойте:* всякое дыхание да хвалит вседетеля.

*Славословие великое. И отпуст.*

*На литургии: блаженны от канонов апостола, песнь г~-я и з~-я на д~.*

*Прокимен, гла\с и~:*
Во всю землю изыде вещание их,* и в концы вселенныя глаголы их. *Апостол к коринфяном, зачало рл~а. Аллилуиа, гла\с а~. Евангелие от иоанна, зачало д~.*

*Причастен:*
Во всю землю изыде вещание их,* и в концы вселенныя глаголы их. Аллилуиа, *трижды.*

*Тропарь, гла\с д~:*

Яко апостолов первозванный* и верховнаго сущий братъ* владыце всех, андрее, молися,* мир вселенней даровати,* и душам нашым велию милость.

*Кондак, гла\с в~, подобен:*
В молитвах:

Мужества тезоименитаго богоглагольника,* и церкве возследователя верховнаго,* петрова сродника восхвалим:* зане якоже древле сему,* и ныне нам воззва:* приидите, обретохом желаемаго.

*Величание апостолу андрею:*

Величаем тя,* апостоле Христов, андрее первозванне,* и чтим болезни и труды твоя,* имиже трудился еси* во благовестии Христове.

