*Месяца септемвриа в к~з день.*

*Священномученика петра, митрополита крутицкаго.*

*Тропарь, глас в~.*

Божиим смотрением к святительскому служению святым патриархом тихоном призванный, стаду Христову явился еси страж неусыпный и защитник небоязненный, священномучениче петре. жестокая заточения и дальная изгнания, страдание и смерть от богоборцев претерпел еси. венец мученический прияв, на небеси ныне радуешися. моли милостиваго Бога, да сохранит церковь российскую от нестроений, единомыслие и мир людем своим дарует и спасет души наша.

*Кондак, глас д~.*

Дух мирен и кроток стяжав, твердое упование на милосердие божие имея, блюститель верный церкве российския и исповедник Христов явился еси, священномучениче петре, присный о нас пред богом предстателю и молитвенниче о душах наших.
