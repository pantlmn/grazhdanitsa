<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(с. 549)

*%[В понедельник вечера%],*

*на*
Господи воззвах, *стихиры покаянны. Глас д~.*

*Подобен:*
Званный свыше:

*Стих:*
Аще беззакония назриши Господи, Господи, кто постоит; яко у тебе очищение есть.

Хананеи поревновавши, душе, прикоснися Христу созади, и взывай часте: помилуй мя, о Владыко! детище имам, беснующуюся плоть безчинную, отжени разжжение от нея, молюся, и утолив безчинная взыграния, мертву страхом твоим соверши, молитвами пречисто заченшия и рождшия тя Христе, и всех святых, благодателю многомилостиве.

*Стих:*
Имене ради твоего, потерпех тя Господи, потерпе душа моя в слово твое, упова душа моя на Господа.

Ниневитяном иногда согрешившым иону послал еси Христе проповедати сим, иже покаявшеся, ярость в благосердие преложиша, избавляеми от губительнаго гнева. посли убо, человеколюбче, и мне недостойному державную твою помощь, да обращуся от безчисленных моих согрешений, и на стезю покаяния наставлен буду, и плачу стеня горце, многих моих прегрешений избавитися милостию твоею.

*Стих: От*
стражи утренния до нощи, от стражи утренния, да уповает Исраиль на Господа.

В мир пришедый, во еже спасти человеки согрешающыя, и к покаянию сих призвати, яко благоутробен, и мене, щедре, паче всех тебе прогневавшаго ущедрив, спаси мя ради благости, и на путь покаяния настави мя, и помысл даждь ми умиления, утвердив сердце смиренно, и просто, и кротко, нековарно, Cпасе мой, благостию твоею, яко благоутробен. (с. 550)

*Ины стихиры святому и великому иоанну предтечи. Глас д~.*

*Стих:*
Яко у Господа милость, и многое у него избавление: и той избавит Исраиля от всех беззаконий его.

Имеяй ко Господу дерзновение, рожденных женами всех предтече превосходяй, того моли непрестанно о верою молящихся ти, обращение нам дати, и вину покаяния: яко да тя воспеваем спасаеми всегда.

*Стих:*
Хвалите Господа вси языцы, похвалите его вси людие.

Наречен был еси пророк от ложесн, и от утробы проповедник, предтече и апостоле пришествия господня: бесом убо предана мя суща, и греху раба многодейственна, от обоих мя исправи, яко крепкий воин, да твое скорое проповедую заступление.

*Стих:*
Яко утвердися милость его на нас, и истина господня пребывает во век.

Лопата сый духа божественнаго, плевовидныя нравы развей от сердца моего, деяния божественная от мене собирая, яко пшеницу в житницу божию, яко да пища владыце благопотребна буду, тобою ходатаем обогащаемь, Христов крестителю блаженне.

*Слава, и ныне, Богородичен:*
Слезы ми даждь от сердца, и воздыхание из\ глубины отроковице, и души сокрушение, и исповедание, яже в житии содеянная мною прегрешения: да твоею помощию всечистая, в покаянии прейду жизнь мою, и улучу ослабление.

*Таже,*
Свете тихий: *Прокимен дне. И*
Сподоби Господи в вечер сей:

*На стиховне стихиры покаянны, глас д~:*

Хотех слезами омыти моих прегрешений, Господи, рукописание, и прочее живота моего, покаянием благоугодити тебе: но враг льстит мя, и борет душу мою. Господи, прежде даже до конца не погибну, спаси мя. (с. 551)

*Стих:*
К тебе возведох очи мои, живущему на небеси. се яко очи раб в руку господий своих, яко очи рабыни в руку госпожи своея, тако очи наши ко Господу Богу нашему, дондеже ущедрит ны.

Кто обуреваемь, и притекая ко пристанищу сему не спасется; или кто недугуя, и припадая ко врачевству сему, не уврачуется, содетелю всяческих, и врачу недужных; Господи, прежде даже до конца не погибну, спаси мя.

*Стих:*
Помилуй нас Господи, помилуй нас, яко по многу исполнихомся уничижения: наипаче наполнися душа наша поношения гобзующих и уничижения гордых.

Иже святых мученк приемый терпение, и от нас приими пение человеколюбче: и даруй нам тех молитвами велию милость.

*Слава, и ныне, Богородичен:*
Избави нас от нужд наших, Мати Христа Бога, рождшая всех творца, да вси вопием ти: радуйся едино предстательство душ наших.

*Таже,*
Ныне отпущаеши: *Трисвятое, и по*
отче наш: *тропарь, ектениа, и отпуст.*

*%[В понедельник на повечерии,%],*

*канон пресвятей Богородице. Глас д~.*

*%[Песнь а~%]*

*Ирмос:*
Моря чермную пучину невлажными стопами древний пешешествовав Исраиль, крестообразныма моисеовыма рукама, амаликову силу в пустыни победил есть.

Яже едина в напастех и скорбех защищающая, под\ кров твой пречистая прибегающих тепле, приими яко преблагая, яже от сердца нашего моления. (с. 552)

Пристанище невлаемое обретох тя окаянный, напастныя же и нуждныя прилоги отревая, благодарное пою ти воспевание, богомужная богородительнице.

*Слава:*
Милостивным и кротким твоим оком богородительнице, зрящи мя во обстоянии и скорби одержима, вскоре свободи: тя бо призываю на помощь.

*И ныне:*
Ева осуждения избавися и адам тобою чистая, с нимиже и аз припадаю ти: печальныя ми слезы ныне на радость преложи, и от напастей свободи.

*%[Песнь г~%]*

*Ирмос:*
Лук сильных изнеможе, и немощствующии препоясашася силою: сего ради утвердися в Господе сердце мое.

оружие крепко, и стену тя стяжав аз, побеждаю сопротивных полки: и пою величия твоя, Богородице неискусобрачная.

Пещь разоряеши печалей, и погашаеши отчаяния зной: кто бо тако, якоже ты Дево Богородице, упование наше;

*Слава:*
Внуши вопль раба твоего, твоея требующаго помощи Богомати: упование мое, услыши мя, и потщися спасти мя.

*И ныне:*
Призри чистая, спасти мя: небо божественным манием вся содержащаго воплотила еси, божие слово, паче слова и смысла.

*%[Песнь д~%]*

*Ирмос:*
Вознесена тя видевши церковь на кресте, солнце праведное, ста в чине своем, достойно взывающи: слава силе твоей Господи.

Побеждши враждующих мне всуе, яко душу мою тщащихся люте прияти, сохрани мя владычце ненаветна, да радуяся славлю тя. (с. 553)

Избавляющи мя от языка льстивоглаголиваго, яко благая предстательница, безпакостна покажи от житейских деяний: много бо можеши, яко Мати зиждителя сущи.

*Слава:*
Безболезнену ведый тя целебницу немощный, духом и усты зову: исцели мя владычце, помилуй и спаси мя, к тебе бо прибегаю раб твой.

*И ныне:*
Яко похвалу ангелов и человеков тя воспеваем вси Дево Марие, и верно молимся: молися владычце, от всякия скорби избавитися нам.

*%[Песнь е~%]*

*Ирмос:*
Ты Господи мой, свет в мир пришел еси, свет святый, обращаяй из\ мрачна неведения, верою воспевающыя тя.

Исправи чистая, молитву раба твоего ко Господу сыну твоему: да обрящу разрешение многих прегрешений.

Избави мя страстей и бед богоневесто: тя бо положи Бог к нему ходатаицу о моем смирении.

*Слава:*
Покровительница мне ты еси и непрестанное хваление, о владычце Богородице, не презриши бо никакоже одержимаго в печалех.

*И ныне:*
Ныне испроси нам прегрешений оставление, и избави от напастей, и страстей нечистых, молитвами твоими препетая.

*%[Песнь з~%]*

*Ирмос:*
Пожру ти со гласом хваления Господи, церковь вопиет ти, от бесовския крове очищшися, ради милости от ребр твоих истекшею кровию.

Крепость моя сама еси пречистая владычце, во обретших мя зело неначаянных скорбех, и вопию ти: яко велия еси помощница рабу твоему. (с. 554)

Исцели душевныя моя язвы владычце, заступи мя Дево, и избави раба твоего от оклеветания, навета же и развращения неправедна.

*Слава:*
Сокруши наветники неправедныя, иже на мя, присно прибегающаго к тебе чистая, и не остави мене погибнути, яко вся тебе возможна, богоотроковице.

*И ныне:*
успи души моея свирепую волну, яко множество прегрешений, искушения и печали восташа на мя: но сама мя владычце спаси.

*Таже,*
Господи помилуй, *трижды. Слава, и ныне:*

*Седален, глас д~:*

В кров твой Дево, вси прибегающе вопием ти: мольбу приими от нас, и не престай молящися человеколюбцу, спастися рабом твоим.

*%[Песнь з~%]*

*Ирмос:*
Спасый во огни авраамския твоя отроки, и халдеи убив, яже правда праведно уловляше, препетый Господи Боже отец наших, благословен еси.

Еже от агарян насилование скоро потребльши мечем молитв твоих Марие, люди и стадо твое сохрани, сыну твоему зовущее: Боже отец наших благословен еси.

Равнолепная скиние, приими мя к тебе прибегающаго, да не приимет мя враг погубити изгоняя, поюща сыну твоему Богомати: отец наших Боже благословен еси.

*Слава:*
Богородительнице Марие, предвари раба твоего вскоре, в треволнениих напастей потопляемаго, и не имуща помощи. к тебе бо зову: упование мое Богородице, помилуй мя.

*И ныне:*
Человеческия напасти, яко грехом виновны, ныне Богородице благая, разори божественными молитвами (с. 555) твоими, и рабы твоя избави болезненных прегрешений и всякия напасти.

*%[Песнь и~%]*

*Ирмос:*
Избавителю всех всесильне, посреде пламене благочествовавшыя, снизшед оросил еси, и научил еси пети: вся дела благословите, пойте Господа.

Воста на ны язык беззаконен, хваляся погубити служители твоя, егоже потребльши пречистая, зовущыя покрый: вся дела благословите господня Господа.

Многия твоя щедроты едина Богомати, нас милостивно спасают от греховнаго суда и различных напастей: ты бо рождши Бога, и милуеши мир его.

*Слава:*
На моление мое ныне умилосердися, и радость ми в печали место даруй, да пою тя владычце, и вопию сыну твоему: вся дела благословите господня Господа.

*И ныне:*
Яко ты мне еси крепость и помощница, не убоюся врагов негодования, но воспеваю тя владычце, и вопию сыну твоему: вся дела благословите господня Господа.

*%[Песнь ф~%]*

*Ирмос:*
Ева убо недугом преслушания клятву вселила есть: ты же Дево Богородице, прозябением чревоношения, мирови благословение процвела еси. тем тя вси величаем.

оружие убо на ны обострив, совещавает льстивый аравлянин беззаконный: ты же Дево Богородице, силою креста сына твоего, и молитв твоих, вооружаеши на него рабы твоя: темже проповедаем славу твою.

Крепость убо ты мне на враги дадеся, и избавление в напастех: что же ти аз принесу чистая; не довем. обаче, еже имам, благодарение приношу ти владычце: приими сие от раба твоего, и спаси мя. (с. 556)

*Слава: О*
Мати всяческих творца! о всечистая, скорбящих утехо, потопляемых предстательнице, и побеждаемых заступнице, до живота моего ты мя сохрани.

*И ныне:*
утесняемь грехи многими препетая, и напастьми лютыми, ныне тебе хваления жертву приношу, и прилежно взываю ти: святая Богородице, помози ми, тебе бо славя, песнь скончаваю.

*Таже,*
Достойно есть: *Трисвятое. По*
отче наш: *тропари, и прочее обычно, и отпуст.*

*Во вторник утра,*

*по а~-м стихословии седальны покаянны. Глас д~:*

Смиренную мою душу посети Господи, во гресех житие все иждившую: якоже блудницу приими и мене, и спаси мя.

*Стих:*
Господи да не яростию твоею обличиши мене, ниже гневом твоим накажеши мене.

Преплавая пучину настоящаго жития, помышляю бездну многих моих зол, и не имея кормчия помышлений, петров провещаваю ти глас: спаси мя Христе Боже, спаси мя, яко человеколюбец.

*Слава, и ныне: Богородичен:*
Якоже сущая воистинну Богородица, молящися яко Мати со дерзновением сыну твоему и Богу нашему, сохраняй град изрядно к покрову твоему притекающий, о тебе державу имущий, и к тебе прибегающий, пристанищу и стене, единей предстательнице рода человеческаго.

*По в~-м стихословии, седален, глас д~:*

Мглою страстей и житейскими сластьми, помрачаемь ум окаянныя моея души, к помыслу умиления не приходит: но ущедри Cпасе и мене окаяннаго, и даждь (с. 557) ми помысл умиления, да и аз прежде конца вопию благоутробию твоему Господи: Христе Cпасе мой, отчаяннаго спаси мя и недостойнаго.

*Стих:*
Господи, да не яростию твоею обличиши мене, ниже гневом твоим накажеши мене.

Скоро совнидем в невестник Христов, да вси услышим блаженный глас Христа Бога нашего: приидите любящии небесную славу, сопричастницы бывше мудрым девам, просветивше свещы нашя верою.

*Стих:*
Дивен Бог во святых своих, Бог Исраилев.

Крестом вооружени страстоносцы твои Христе Боже наш, победиша кознования началозлобнаго врага, и возсияша яко светила земных наставляюще, и подают исцеления верою просящым: тех молитвами спаси душы нашя.

*Слава, и ныне, Богородичен:*
Слово отчее Христа Бога нашего, из\ тебе воплотившагося, познахом Богородице Дево, едина чистая, едина благословенная: тем непрестанно тя воспевающе величаем.

*По г~-м стихословии, седален глас д~.*

Душе, покайся прежде исхода твоего, суд неумытный согрешающым есть и непостоянен, возопий ко Господу умилением сердца: согреших в разуме и неведении щедре, молитвами крестителя твоего, ущедри и спаси мя.

Горлица пустыннолюбная, священный креститель, проповедавый покаяние, и показавый Христа бывша человека, всем согрешающым бысть предстатель, и всем обуреваемым помощник бывая присный: того молитвами Христе, спаси мир твой.

*Слава, и ныне, Богородичен:*
Обновила еси чистая, божественным рождеством твоим, истлевшее во страстех земнородных мертвенное существо, и воздвигла еси вся от смерти к животу нетления: темже тя по долгу блажим вси Дево препрославленная, якоже прорекла еси. (с. 558)

*Канон покаянен, ко Господу нашему Иисусу Христу и святым его мученком, [егоже краегранесие сицево:*
Чистотными мя слезами омый слове.*] Творение иосифово. Глас д~.*

*%[Песнь а~%]*

*Ирмос:*
Поразивый египта, и фараона мучителя погрузивый в мори, люди спасл еси из\ работы, моисейски поющыя песнь победную: яко прославися.

Сокровенно деющаго дела тьмы, Господи да не яве обличиши, ни посрамиши пред\ всеми: но светом просвети искренняго покаяния Cпасе, и спаси мя.

Грехи всегда на грехи Владыко, совокупляю блудный, и не чувствую страха твоего никогдаже Господи: темже прежде конца спаси и ущедри мя.

*Мученчен:*
Щитом благочестия покрываеми святии, держаще яко мечь крестное оружие, к борению врага славнии изыдосте, и того низложисте.

*Мученчен:*
Кровопииц львов, и меча секущаго, и варения конобнаго, строгания ногтей, терзания же и болезненнаго мучения, мученцы божественнии не убояшася.

*Богородичен:*
Ковчег божественным духом позлащенный, пречистая, показася: не скрижали носящ закона, но Христа Господа, егоже закон и пророцы древле предвозвестиша.

*Другий канон святому и честному иоанну предтечи, [егоже краегранесие сицево:*
Песнь молитвенную плету тебе, блаженне, любовию.*] Творение иосифово. Глас д~.*

*%[Песнь а~%]*

*Ирмос:*
Тристаты крепкия, рождейся от Девы, безстрастия во глубине, души тричастное потопи, молюся: да тебе яко в тимпане, во умерщвлении телесе, победное воспою пение.

Яко великая звезда солнцу предтекий, просветил еси землю светлостьми твоими крестителю. темже (с. 559) зову ти: просвети мое сердце, ослепленное от безчисленных прегрешений лютыми омрачении.

Разрешивый иногда блаженне, в рождении неплодствия узы, темже тя молю, безплодствием запустевшую душу мою страстей, покажи молитвами твоими плодительну, добродетелей благочадие приносящую.

уготовал еси пути избавителю, предходяй в силе илиине, приснославне крестителю: к немуже моея души движение исправи, соблазны всякия, и пламень страстей из\ъимая молитвами твоими.

*Богородичен:*
облаче светлый, души моея облаки темныя и лютыя твоими светлыми ходатайствы разори: яко да вижу зарю из\ тебе возсиявшаго, и светом свет прииму незаходимый.

*%[Песнь г~%]*

*Ирмос:*
утверждаяй гром, и созидаяй дух, утверди мене Господи, да тя пою истинно, и творю волю твою: яко несть свят, яко ты Боже наш.

Иже слепцев очи просветивый, Христе, очи мои просвети омраченнии сластьми, и житейскими печальми, и никакоже к судьбам твоим взирающии.

Се время, возникни душе моя, от зол, яже содеяла еси, и владыце избавителю возопий со страхом: покаяния Христе, двери отверзи ми.

*Мученчен:*
Отгнан явися велиар божественными подвиги страстотерпец, и от них попираемь зрится мертв и недействен, иже древле хваляйся.

*Мученчен:*
Мученически течение совершивше святых сословие, и тьмы мысленных муринов, божественною силою яко воистинну посече, и славу получи.

*Богородичен:*
Праотцем разрешила еси печаль, радость нам рождши жизнодавца, и избавителя (с. 560) пресвятая Богородице: егоже прилежно моли, спасти душы нашя.

*%[Инъ%]*

*Ирмос:*
Лук сильных изнеможе, и немощствующии препоясашася силою: сего ради утвердися в Господе сердце мое.

Всяку добродетель исполнил еси, всяку же злобу от сердца возненавидел еси, и стезю покаяния человеком блаженне, показал еси.

Слова воплощшагося предтеча великий показался еси. сего ради молюся ти: безсловесных мя страстей избави, наставляя мя к безстрастию.

Еще жительствуя в телеси, житие безплотных показал еси предтече: емуже уподобитися молитвами твоими богоносе, и нас укрепи, молимся.

*Богородичен:*
Мир тобою помиловася, иже преступлением непотребен бысть, Мати Дево: сего ради в пениих песненных по долгу тя ублажает.

*%[Песнь д~%]*

*Ирмос:*
услышах Боже слух твой, и убояхся, разумех дела твоя, и ужасохся Господи: яко твоего хваления исполнь земля.

Обнажен бых добродетелей, и злобою облекохся, и се студа исполнихся, Иисусе человеколюбче: одеждами мя божественными просвети.

Преплавая мирскаго моря слове, воду, леностию в беду истопления впадохся сластей телесных: к покаяния пристанищу направи мя.

*Мученчен:*
Очистивше воистинну гной весь греха терпения божественною силою доблии мученцы, спасение всем подаша.

*Мученчен:*
Валяеми по земли якоже камение страстотерпцы, прелести твердыя до конца низвергоша, и к вышнему граду доспеша: тех молитвами Господи спаси нас. (с. 561)

*Богородичен:*
Спасение тя на всякое время и место призываю: не презри мене всенепорочная, яже Бога рождшая, избавителя вкупе и Cпаса моего.

*%[Инъ%]*

*Ирмос:*
Любве ради щедре, твоего образа, на кресте твоем стал еси и растаяшася языцы: ты бо еси человеколюбче, крепость моя и хваление.

Яко горлицу тя, весну истинную, всеистинными словесы предвозвещающую мирови, разумевше, ублажаем присно, славне предтече.

Сокрушенна мя льстиваго сокрушеньми, ветхому и новому яко сый ходатай, всего обнови молитвами твоими предтече.

Иже в пустыню вселивыйся непорочным житием, опустевший всякими преступленьми ум мой, божественными молитвами твоими обнови предтече.

*Богородичен:*
Очищение нам и избавление познася твой сын Дево: егоже моли спасти душы во умилении тя блажащих.

*%[Песнь е~%]*

*Ирмос:*
Возсияй ми Господи, свет повелений твоих, яко к тебе дух мой утренюет, и поет тя: ты бо еси Бог наш, и к тебе прибегаю царю мира.

унынием преходящаго житие тлеющее, и прелестьми мя омрачаема от прелестника по вся дни, Иисусе ущедри, и к свету покаяния настави и жизни.

Вознесеся сердце мое прилогми змиа, и низпадеся падением велиим: иже низверженным Иисусе, исправление, возстави и спаси мя, многих твоих ради щедрот.

*Мученчен:*
Каплями кровей угасисте многобожия прелести пещь, богоблаженнии, и тучами исцелений пламень утишисте страстей всегда, спасовы страдальцы. (с. 562)

*Мученчен:*
Стояще пред\ судищем, и ногтьми стружеми, и во главы усекаеми мученцы, и множеству примешающеся лютых мук, непреклонни пребысте мановением божественным.

*Богородичен:*
Возсияй ми владычце, зарю милости твоея, иже во мраце прегрешений моих сущу Дево: и к свету покаяния настави мя пречистая, да верою тя пою.

*%[Инъ%]*

*Ирмос:*
Просвещение твое Господи, низпосли нам, и от мглы прегрешений разреши ны блаже, твой мир даруяй.

Пустынными мя угльми, страстей нахожденьми распалаема, пустынное воспитание, росою твоих молитв, сих вреда соблюди неврежденна.

*От*
твоея всеблаженне, святыя десницы крещается отца божественная десница, спасающая нас от руки льстиваго, священными ходатайствы твоими.

Прибежище тя предтече, и покров державен, и великую стену весь мир имать: избави нас твоими молитвами от всякия тесноты.

*Богородичен:*
Доброту тя иаковлю возлюби Бог, Дево отроковице, украшающ вся тобою, омрачившыяся преступлением первее.

*%[Песнь з~%]*

*Ирмос:*
Пучиною житейскою деяньми моими снидох во ад, но яко от кита иона, тако вопию: из\ глубины зол возведи, молюся, сыне божий и слове.

Дреманием небрежения отяготих, окаянный, душу, и греха сном низложихся: к свету покаяния воздвигни мя Господи, и твоим милосердием спаси мя.

Како падох окаянный; како удалихся Бога преблагаго; како не внемлю в чувствии страшное судище оно, на немже имам судитися; творче мой, ущедри мя. (с. 563)

*Мученчен:*
Цевница явистеся, воистинну возглашающая пение спасительное присно, и наслаждающая верных сердца, и пиянство прелести до конца огоняющая, страдальцы пресветлии.

*Мученчен:*
Превозшедше пределы человеческия мученцы Христовы к зиждителю возникновением божественным, мучения болезни претерпесте радующеся, яко в телесех чуждих.

*Богородичен:*
Всесвятая Дево, предстательнице и покрове всех верных, предстани и избави мя прещения будущаго, и страшнаго судища в час судный, да верою присно пою тя.

*%[Инъ%]*

*Ирмос:*
Приидох во глубины морския, и потопила мя есть буря многих грехов: но яко Бог из\ глубины возведи живот мой многомилостиве.

Стояше крещая в быстринах Владыку, грехи всех человеков вземлющаго: егоже молити не престай предтече, ущедрити душы нашя.

Проповедник показался еси покаяния, в немже соблюди предтече мое сердце, оскверненное вредными грехи, и возникновения не имущее.

Возгласил еси блаженне, душам в пустынях непроходимых, слова пришествие хотящее быти: темже гласы немолчными всякая церковь блажит тя.

*Богородичен:*
Закона из\ъяснишася образы, твоим страшным рождеством богоневесто: ихже сбытие мы ныне зряще владычце, по достоянию тя чтим.

*%[Песнь з~%]*

*Ирмос:*
Образу златому не поклонившеся отроцы авраамстии, искушахуся яко злато в горниле в пещи огненней, яко в чертозе светлем ликоваху, поюще: благословен еси Боже отец наших. (с. 564)

Юно отроча явился еси Христе, ветхаго осуждения избавити хотя мир, яко благоутробен. темже вопию ти, обетшавшаго мя грехи многими ныне обнови щедре, и спаси мя поюща: благословен Бог отец наших.

Иже иногда манассию покаявшася спасый, и ущедривый блудницу прослезившуюся, и разбойника словом оправдавый, многая и лютая согрешившаго ти, и мене Cпасе приими вопиюща: благословен Бог отец наших.

*Мученчен:*
Бури лютей многобожия обдержащей вселенную, корабль сотворше благочестия страстотерпцы: окормлением же Христовым, ко пристанищу жизни доплывше вопиете: благословен Бог отец наших.

*Мученчен:*
Просвещени бывше яве, якоже злато в горниле, муками искушаеми страдальцы, и показавшеся запечатания честная страстей Христовых, в сокровищах небесных, во утверждении мнозе сокровени быша ныне.

*Богородичен:*
Спаса и Бога, и избавителя и Владыку, плотию рождши пречистая владычце, тому присно пречистая, молися, яко да разрешение лютых и многих грехов оставление приимше, славословим того яже паче ума щедроты.

*%[Инъ%]*

*Ирмос:*
Авраамстии иногда в вавилоне отроцы, пещный пламень попраша, песньми взывающе: отец наших Боже благословен еси.

Больший всех рожденных явился еси пророче, Богу вельми согрешающа мя, величайшею молитвою твоею, пламене великаго избави, и вечныя тьмы, яко да ублажаю тя.

Неплодная явихся смоковница, и посечения боюся: утверди мя ходатайством твоим, предтече спасов, и плодовита сотвори, яко да ублажаю тя.

успи всяку вражию подвижимую бурю, на иже верою притекающаго к тебе, бодренными твоими молитвами, ко избавителю всех предтече иоанне. (с. 565)

*Богородичен:*
Нахождения лукаваго и части, Дево, и работы бесовския сохрани рабы твоя, иже душею тя и языком присно славящыя.

*%[Песнь и~%]*

*Ирмос:*
Во огни пламеннем предстоят тебе херувими, серафими, Господи, и вся тварь песнь тебе поет красную: пойте, благословите, людие превозносите Христа, единаго содетеля, во вся веки.

Не пребых во страсе твоем, не послушах заповедей твоих, и волю твою никогдаже сотворих: что буду окаянный; человеколюбив сый, ущедри мя туне, Cпасе, и не отвержи мене.

Делателю добрых, вопию ти: страха твоего серпом, пожни из\ корене вся терновная помышления души моея окаянныя: и семенем покаяния прозябати ми сподоби Христе, спасительный клас.

*Мученчен:*
Распространишася благодатию, утесняеми в муках многих страстоносцы, и стесниша врагу пути пропастей исполнены, и ныне наставляют нас к путем божиим в вере и любви.

*Мученчен:*
Беду прият льстивый, впад во глубину, мученцы, терпения и страдания вашего, и лежит от всех насмеваемь безумный: вы же победными венцы украшаетеся.

*Богородичен:*
Чрево твое всенепорочная, стог честнаго гумна явися, миру нося пшеницу живота, питающу всяческая. темже тя яко виновну всех добрых, вернии по достоянию ублажаем.

*%[Инъ%]*

*Ирмос:*
Избавителю всех всесильне, посреде пламене благочествовавшыя, снизшед оросил еси, и научил еси пети: вся дела благословите, пойте Господа. (с. 566)

уныния мя сном одержима, и мглою злобы помрачаема, светлою молитвою твоею исправи предтече, и даждь яко во дни добродетелей благообразно ходити.

Искушений мя буря обдержит, и страстей волна смущает мя: руку ми подаждь предтече, возводя ко пристанищу покаяния, души моея корабль молитвами твоими.

Иже вземлющаго миру прегрешения, в речных водах крестил еси, зол моих бездну изсуши струями молитв твоих, блаженне иоанне предтече.

Видев духа святаго, слышал еси глас родителев, свидетельствующь предтече, тобою неизреченно крещаемому Иисусу: егоже моли спасти нас.

*Богородичен:*
Яко источник нашего обновления, сокрушеннаго мя прираженьми змиевыми, всего обнови: яко да верою и любовию тя ублажаю, Богородице Дево всенепорочная.

*Таже, поем песнь Богородицы:*
Величит душа моя Господа:

*%[Песнь ф~%]*

*Ирмос:*
Сотвори державу мышцею своею, низложи бо сильныя со престол, и вознесе смиренныя Бог Исраилев: в нихже посети нас восток с высоты, и направил ны есть на путь мира.

Се отверзеся чертог тайный, и мудрии украсивше свещы своя елеем добродетелей, входят светли. отложи сон уныния, о душе, яко да внидеши со Христом свещу носящи.

Якоже блудница держу нозе твои мысленно, и слезами омываю сих слове. омый мя Cпасе, от тимения страстей: вера твоя спасе тя, ныне и мне пригласив, яко да твое безчисленное пою милосердие.

*Мученчен:*
Веселым сердцем и радостною душею мученцы в вышних живут, язвы Христовы якоже красоту благолепия присно имуще: и нам мира испрошают, и лютых избавление, и прегрешений разрешение. (с. 567)

*Мученчен:*
Освятися всяко место, имущее божественнии страдальцы мощи вашя, якоже другий ковчег, иже во Исраили избавляющ лютых: радуются небесная, с честными ангелы, душы вашя блаженнии стяжавша.

*Богородичен:*
Благолюбивая отроковице, благолюбиваго Бога рождшая, вопию ти: ублажи окаянную мою душу, озлобленную люте страстьми и прилогми лукавых бесов, да верою тя пою надежду всех.

*%[Инъ%]*

*Ирмос:*
Ева убо недугом преслушания клятву вселила есть, ты же Дево Богородице, прозябением чревоношения мирови благословение процвела еси: тем тя вси величаем.

Крепость моя и пение Христос Господь: егоже моли блаженне предтече, на страсти мя укрепити, и на всякия прилоги бесовския: и даждь божественную делати волю, яко да тя любовию ублажаю присно.

Красная горлица, и ластовица сладкоглаголивая явился еси божественный предтече, весну возвещающая божественную Христа: егоже моли, избавити мя зимы душетленныя и бури греховныя, молюся ти.

Взыгрався в ложеснах матерних, возвестил еси от Девы возсиявшаго: того моли, плотская моя двизания умертвити, умерщвляющая мя, и исполнити радости сердце мое, яко да пою тя божественный предтече.

Суд немилостив душе, милости не творящым, зри и внимай: елей приими, свещу твою просвещающий, и соблюди неугашенну. приближается жених, бодрствуй, да неугашаемо имаши произволение.

*Богородичен:*
Благолюбиваго рождши Бога, благолюбивая Богородице, того моли, всякия мя избавити злобы, и к тому да сотворит сердце рачительно, плотское сладострастие возненавидети: да в песнех величаю тя. (с. 568)

*Таже,*
Достойно есть: *И ектениа, и светилен, и псалмы обычны.*

*На стиховне стихиры покаянны, глас д~:*

Омый мя слезами моими Cпасе, яко осквернихся многими грехи. темже и припадаю ти: согреших, Боже, и помилуй мя.

*Стих:*
Исполнихомся заутра милости твоея Господи, и возрадовахомся, и возвеселихомся, во вся дни нашя возвеселихомся, за дни, в няже смирил ны еси, лета, в няже видехом злая, и призри на рабы твоя, и на дела твоя, и настави сыны их.

овча есмь словеснаго твоего стада, и к тебе прибегаю пастырю доброму, взыщи мене заблуждшаго, Боже, и помилуй мя.

*Стих: И*
буди светлость Господа Бога нашего на нас, и дела рук наших исправи на нас, и дело рук наших исправи.

*Мученчен:*
Ангелом сопричастницы бысте святии мученцы, на судищи Христа мужески проповедавше: вся бо яже в мире остависте красная, яко не суща, веру же яко надежду тверду удержасте. темже и лесть отгнавше, источаете верным исцелений дарования, непрестанно молящеся, спастися душам нашым.

*Слава, и ныне, Богородичен: От*
всех бед рабы твоя сохраняй, благословенная Богородице: да тя славим, надежду душ наших.

*Таже,*
Благо есть исповедатися Господеви: *Трисвятое, и по*
отче наш: *тропарь, и ектениа. Посем час а~-й, псалмы обычныя, и прочее, и отпуст.*

*Во вторник блаженны, глас д~:*

Древом адам рая бысть изселен: древом же крестным разбойник в рай вселися. ов убо вкуш, заповедь отверже сотворшаго: ов же сраспинаемь, Бога исповеда таящагося, помяни мя, вопия, во царствии твоем. (с. 569)

*Стих:*
Блажени изгнани правды ради, яко тех есть царство небесное.

Иже петров плачь, и блудницы слезы приемый слове, и мытаря точию воздохнувша, ущедрил еси Христе, яко благоутробен: и мене припадающа и просяща прегрешений прощения, помилуй Господи преблагий, и избави вечныя муки.

*Стих:*
Блажени есте, егда поносят вам, и изженут, и рекут всяк зол глагол, на вы лжуще мене ради.

Иже неплодствия узы разрешивый великий предтече, неплодие моего смиреннаго сердца разреши: и приносити сотвори добродетельная деяния ходатайством твоим, имиже восприиму пищу неиждиваемую, взывая Христу: помяни мя Cпасе, егда приидеши во царствии твоем.

*Стих:*
Радуйтеся и веселитеся, яко мзда ваша многа на небесех.

Сокрушаеми муками, и зверем в снедь вдаваеми мудрии, и ссецаеми, и во глубину морскую вметаеми, всеславнии мученцы, огнем сожигаеми, и острыми оружии стружеми, Бога не отвергостеся: у негоже испросите нам святии мира, и просвещения, и велия милости.

*Слава:*
отца, и сына, и духа святаго, вси вернии единомудренно молим, славословити достойно единство божества, в триех суще впостасех, несмесно пребывающее, просто, нераздельно и неприступно: имже избавляемся огненнаго мучения.

*И ныне:*
Собезначальнаго отцу, и святому духу сопрестольна, прият во утробе, и паче ума и слова родила еси, бывша человека, за благодеяние человечеству, Марие богоневестная, вместилище пространное Бога нашего: егоже моли прилежно, спастися рабом твоим.

