<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

%[В четверток вечера%],

на Господи воззвах, стихиры крестны. Глас д~.

Подобен: Дал еси знамение:

Стих: Аще беззакония назриши Господи, Господи, кто постоит; яко у тебе очищение есть.

Егда тя распинаема тварь вся виде, изменяшеся и трепеташе: земля же трясущися вся колебашеся, долготерпеливе слове, и завеса церковная страхом раздирашеся, досаждаему тебе, и камение распадашеся от страха, и солнце лучы скры, творца своего ведущи тя.

Стих: Имене ради твоего потерпех тя Господи, потерпе душа моя в слово твое, упова душа моя на Господа.

Како беззаконнейший собор дерзну осудити тя судию безсмертнаго, закон давшаго в пустыни древле моисею боговидцу; како жизнь всяческих на древе зряще умершую, никакоже убояшася, ниже во уме помышляху, яко ты един Господь и Владыка твари.

Стих: От стражи утренния до нощи, от стражи утренния да уповает Исраиль на Господа.

Растерзается рукописание, еже от века адама праотца, прободением твоих ребр многомилостиве, и отриновеное естество человеческое кроплением крове твоея освятися, зовущее: слава благоутробию твоему, слава божественному распятию твоему, Иисусе всесильне, Cпасе душ наших.

Таже в минеи стихиры святому, аще имать. Аще ли несть минеи:

Ины стихиры пресвятей Богородице. Глас д~.

Подобен: Яко добля:

Стих: Яко у Господа милость, и многое у него избавление, и той избавит Исраиля от всех беззаконий его.

На кресте яко узре тя пригвождена Господи, агница и Мати твоя дивляшеся, и что видение сие, взываше, сыне вожделенне, сия ли ти непокоривый собор воздаде беззаконный, иже многих твоих чудес насладивыйся; но слава неизреченному схождению твоему Владыко.

Стих: Хвалите Господа вси языцы, похвалите его вси людие.

И паки глаголем туюжде стихиру.

Стих: Яко утвердися милость его на нас, и истина господня пребывает во век.

Агнца и пастыря тя, яко виде на древе агница рождшая, рыдаше матерски, тебе вещаше: сыне любезнейший, како на древе крестнем повешен еси долготерпеливе; како руце и нозе твои слове, пригвоздишася от беззаконных; и кровь твою излиял еси Владыко.

Слава, и ныне, крестобогородичен: Яко узре тя Господи, Дева и Мати твоя на кресте повешена, дивляшеся и взирающи глаголаше: что ти воздаша, иже многих твоих даров наслаждшиися Владыко; но молюся, не остави мене едину в мире: но потщися воскреснути, совозставляя праотца.

Таже, Свете тихий: Прокимен дне: и Сподоби Господи в вечер сей:

На стиховне стихиры крестны, глас д~:

оружие непобедимое Христе, крест твой нам дал еси, и сим побеждаем прилоги чуждаго.

Стих: К тебе возведох очи мои живущему на небеси. се яко очи раб в руку господий своих, яко очи рабыни в руку госпожи своея: тако очи наши ко Господу Богу нашему, дондеже ущедрит ны.

Всегда имуще Христе крест твой на помощь, сети вражия удобне попираем.

Стих: Помилуй нас Господи, помилуй нас, яко по многу исполнихомся уничижения: наипаче наполнися душа наша поношения гобзующих, и уничижения гордых.

Прославляяйся в памятех святых твоих Христе Боже, и от них умолен бывая, низпосли нам велию милость.

Слава, и ныне, крестобогородичен: Подобен: Званный свыше:

Не рыдай мене Мати, зрящи на древе висяща твоего сына и Бога, на водах повесившаго землю неодержимо, и всю тварь создавшаго: ибо востану и прославлюся, и адова царствия сокрушу крепостию, и потреблю его всю силу, и узники избавлю от злодейства его, яко милосерд: и отцу моему приведу, яко человеколюбец.

Таже: Ныне отпущаеши: И Трисвятое. По отче наш: тропарь, и отпуст.

%[В четверток на повечерии%],

канон пресвятей Богородице. Глас д~.

%[Песнь а~%]

Ирмос: Отверзу уста моя, и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

Ты едина заступление, прибежище и хранительница рабов твоих еси, богородительнице чистая. сего ради припадаю ти и зову: спаси мя окаяннаго, яко милостива.

Деяния скверная совесть мою ранят, пред\ лицем носящую сих обличение: ускори владычце, и помощь буди ми, и прежде кончины избави, и спаси мя.

Слава: Освяти владычце, оскверненное сердце мое, яже пресвятое слово рождшая, и сущая всех святейшая вышних сил, едина всепетая.

И ныне: На тя надежду моего спасения возложих, и к тебе благоутробней верою прибегох: не презри мене надеждо ненадежных, ниже яви мя обрадование бесом.

%[Песнь г~%]

Ирмос: Твоя песнословцы Богородице, живый и независтный источниче, лик себе совокупльшыя духовно утверди, в божественней твоей славе, венцев славы сподоби.

Росу твоего благоутробия подаждь ми пренепорочная чистая, греховным зноем тающему, и печаль сама устужающи ми, и радость божественную подающи.

ума моего тьму разруши Богородице, светом иже в тебе, яко благая, и молюся, покаяния мя образы утвердити, яко щедра и многомилостива, да спасаемь ублажаю тя.

Слава: Кроплением милости твоея, Дево богорадованная, углие погаси моих страстей, и угасший светильник сердца моего возжзи, златый свещниче всенепорочная.

И ныне: Потопляет мя волна греховная, и буря безместных помышлений: но умилосердися всенепорочная, и руку ми помощи яко милостива простри, да спасаемь ублажаю тя.

%[Песнь д~%]

Ирмос: Неизследный божий совет, еже от Девы воплощения, тебе вышняго, пророк аввакум усмотряя зовяше: слава силе твоей Господи.

Яже всепречудная Мати божия, возсияй ми покаяния зари, и разреши мрак окаянныя моея души, и отжени Дево, лукавая помышления сердца моего.

Тя очистилище всех человеков верою молю благословенная, и прошу: милостива ми судию сына твоего сотвори, яко да хвалами прославляю тя.

Слава: Смиренное едина чистая, и прокаженное сердце мое, нечистыми страстей наведении, яко врачь исцели, и от руки бесовския исхити.

И ныне: Глаголом богодохновенным прежде блаженный аввакум, гору тя чистую и присенную нарече, пришедшаго от юга, и тобою воплощаема владычце, возвещая явленнейше.

%[Песнь е~%]

Ирмос: ужасошася всяческая о божественней славе твоей: ты бо неискусобрачная Дево, имела еси во утробе над\ всеми Бога, и родила еси безлетнаго сына, всем воспевающым тя мир подавающая.

умерщвлен страстьми и помышлении всенепорочная, к щедротам твоим прибегаю, и к теплому твоему притекаю владычце, покрову и помощи: яже жизнь едина рождшая, сердце мое оживи.

оружием снедена мя греховным, исцели действенною твоею лечьбою, яже Cпаса рождшая Господа, копием уязвленнаго мене ради пречистая, и уязвившаго сердце змиево.

Слава: ума моего уврачуй сокрушения, пренепорочная, и исцели страсти души моея, и уныния тьму потреби, яко да во хвалении тя пою присноблаженную, Богородице всепетая.

И ныне: Грозд винограда, егоже возрасти Дево на древе висяща видевши, вопияше: чадо, мсто ископаеши, пиянство отпущая врагом всуе распеншым тя, во всем долготерпеливаго.

%[Песнь з~%]

Ирмос: Божественное сие и всечестное совершающе празднество, богомудрии Богоматере, приидите руками восплещим, от нея рождшагося Бога славим.

Яже едина всем помощь, помози нам бедствующым, и руку подаждь, и к пристанищу направи спасительному, едина богоблагодатная.

Истязания мя пречистая, в час страшный ты исхити, от бесов злыя прелести, и суда, и огня, и тьмы, и муки.

Слава: Песнословлю тя всепетая, славлю честная величия твоя: ты же нечистых мя страстей свободи, и вечныя славы сподоби.

И ныне: Пети тя должни есмы, но воистинну по достоянию не можем: темже поем тя, молчанием чтуще несказанное, еже на тебе Дево, содеянное таинство.

Таже, Господи помилуй, трижды. Слава, и ныне:

Седален, глас д~:

На кресте тя возвышена, яко узре пречистая твоя слове божий, матерски рыдающи вещаше: что новое и странное сие чудо сыне мой; како жизнь всех вкушаеши смерти, оживити мертвыя хотя, яко милосерд;

%[Песнь з~%]

Ирмос: Не послужиша твари богомудрии паче создавшаго, но огненное прещение мужески поправше, радовахуся поюще: препетый отцев Господь и Бог благословен еси.

Непременнаго рождши едина богоблагодатная, молися чистая, десницею его пременити мой ум к лучшым, люте премененный бесовскими искушении.

Царице Дево, рождшая царя Христа, ущедри и спаси мя, страстьми преклоненаго: верою утверди, и настави мя ко спасения стези, верных спасение.

Слава: Молитвенница ми буди пренепорочная, к рождшемуся из\ тебе: и оставление лютых долгов подаждь ми, и царствия божия божественный вход, и пищи восприятия, и света причастие.

И ныне: Всенепорочная Марие, Дево неискусобрачная чистая, безмерная благостию, яже Бога плотию рождшая, того моли, всякия нас избавити печали и греха.

%[Песнь и~%]

Ирмос: отроки благочестивыя в пещи, рождество Богородичо спасло есть: тогда убо образуемое, ныне же действуемое, вселенную всю воздвизает пети тебе: Господа пойте дела, и превозносите его во вся веки.

Блудно житие иждив, и всяку скверну соделав, трепещу судища, трепещу истязания, трепещу и ответа осуждения моего: помилуй душу мою окаянную, чистая, и прежде смерти просвещение ми подаждь.

На тя всю надежду спасения моего возложих, Богомати неискусобрачная, и тебе на помощь призываю всегда: спаси мя от печалей, и напастей вражиих, и разреши пленицы зол моих, и от вечныя тьмы исхити мя.

Слава: Явилася еси ангел вышши, Бога неизреченно воплотивши: сего убо моли, владычце всенепорочная, плотских искушений вышшу быти ми, и суда будущаго избавитися Дево, и вечныя муки.

И ныне: Вод божественных исполни мя Дево, яже источник во чреве носившая: избави от гноя грехов моих, и к жизни настави спасения, чистая, и уныния души моея окаянныя отжени Дево, и от бесов избави.

%[Песнь ф~%]

Ирмос: Всяк земнородный да взыграется духом просвещаемь, да торжествует же безплотных умов естество, почитающи священное торжество Богоматре, и да вопиет: радуйся всеблаженная Богородице, чистая приснодево.

Разруши пажить греха, оскверненныя моея души и телесе, богорадованная пречистая владычце, сильною молитвою, твоею, о всенепорочная! исцеление давши спасительное, владычний страх пречистый.

Ты мне просвещение, ты ми избавление и радование, ты поборница моя, ты моя слава, и похвала, и надежда, и спасение мое еси пренепорочная, и тебе верно покланяюся, и вопию ти: спаси мя окаяннаго раба твоего, и от адовых врат исхити мя.

Слава: Спаси мя чистая, Cпаса рождшая всещедраго, и ущедри раба твоего, и к покаяния пути настави, лукаваго соблазны от среды отжени, и того ловления избави мя, и огня вечнаго, пренепорочная, исхити мя.

И ныне: Плотию еже из\ тебе, слово пренепорочная одеявся, воплотився же поживе в мире, яко милосерд, пребыв не хуждши, иже прежде безплотный: и иже древле всех мучившаго, божественною силою низложи.

Таже: Достойно есть: и поклон. Трисвятое. По отче наш: тропарь, и прочее обычное, и отпуст.

%[В пяток утра%],

по а~-м стихословии, седальны крестны, глас д~:

Искупил ны еси от клятвы законныя честною твоею кровию, на кресте пригвоздився, и копием прободься, безсмертие источил еси человеком: Cпасе наш слава тебе.

Стих: Возносите Господа Бога нашего, и покланяйтеся подножию ногу его, яко свято есть.

На кресте тя пригвоздиша иудеи Cпасе, имже от язык нас призвал еси иногда, Христе Боже наш, простерл еси длани на нем волею твоею: копием же в ребра твоя восхотел еси прободен быти, множеством щедрот твоих человеколюбче.

Слава, и ныне, крестобогородичен: Дево пренепорочная Мати Христа Бога, оружие пройде пресвятую твою душу, егда распинаема видела еси волею сына и Бога твоего: егоже благословенная молящи не престай, прощение прегрешений нам даровати.

По в~-м стихословии, седальны, глас д~:

Скоро предвари прежде даже не поработимся врагом хулящым тя, и претящым нам, Христе Боже наш: погуби крестом твоим борющыя нас, да уразумеют, како может православных вера, молитвами Богородицы, едине человеколюбче.

Стих: Бог же царь наш прежде века, содела спасение посреде земли.

уязвену ти Владыко, копием божественному ребру, оружия оскудеша невидимаго врага до конца, и преста всякое насилие злодейства его. темже покланяемся твоим спасительным страстем, славяще божественное смотрение твое.

Стих: Дивен Бог во святых своих, Бог Исраилев.

Днесь ангельская воинства, в память страстотерпец приидоша, верных мысли просветити, и вселенную благодатию уяснити. тех ради, Боже умолен бывая, даруй нам велию милость.

Слава, и ныне, крестобогородичен: На кресте тя возвышаема яко узре пречистая Мати твоя, слове божий, матерски рыдающи вещаше: что новое и странное чудо сие, сыне мой; како животе всех вкушаеши смерти, оживити умершыя хотя, яко милосерд;

По г~-м стихословии седальны, глас д~:

Крест и смерть за ны, блаже, за безмерную милость волею претерпел еси, и суд неправеден: яко да осуждения и древния клятвы всех свободиши, лестию в тление впадших. темже и покланяемся, слове, твоему распятию.

На древе повешена усмотрившее тя солнце, солнца правды Христа, свет помрачи. тварь же колебашеся, и мертвии яко от сна скоро из\ гробов восташа, слове, божественную песнословяще державу славы твоея.

Слава, и ныне, крестобогородичен: Непорочная Мати твоя, Христе, яко узре на кресте тя возвышаема, рыдающи матерски, таковая глаголаше: что новое и странное сие чудо, сыне мой; како тя беззаконный сонм ко кресту пригвождает всех жизнь, свете мой сладчайший;

Канон честному и животворящему кресту, [егоже краегранесие сие: Кресту пригвожден Христос, прелесть разрешает. Творение иосифово.] Глас д~.

%[Песнь а~%]

Ирмос: Отверзу уста моя и наполнятся духа, и слово отрыгну царице матери, и явлюся светло торжествуя, и воспою радуяся тоя чудеса.

На кресте распростерл еси божественныя длани, долготерпеливе, и погибающий мир призвал еси к познанию державы твоея, щедре. темже величаем благоутробие твое.

Змия воздвигл есть моисей, прообразуя божественное твое распятие, слове пребезначальне, имже паде ядовитый змий падению адамову ходатай бывый.

Мученчен: Во светлостех святых ныне жити сподобистеся мученцы, непоколебимое приемше яве царство, якоже сказа павел, и славы сопричастницы Христовы бысте.

Мученчен: Воздвизаемыми волнами нестерпимых мучений ваших, непогрузимь бысть корабль, мученцы: окормлением бо всех царя, в пристанище доспесте покоищное.

Богородичен: оружие, якоже рече симеон, сердце твое пройде, егда видела еси Христа распинаема, Дево владычце, и единаго прободаема копием. темже рыдающи болезни претерпела еси.

Ин канон пресвятей Богородице. Глас д~.

%[Песнь а~%] Ирмос тойже.

Ты едина заступление, и прибежище, и хранительница еси рабом твоим богородительнице чистая. сего ради припадающе вопием ти: спаси нас владычце, милосердием твоим.

Освяти владычце оскверненное сердце мое, яже пресвятое слово рождшая, и сущи всех святейшая вышних сил, отроковице всенепорочная.

Падших воззвание, и стоящих еси утверждение, всенепорочная. темже молюся ти: падший мой ум грехом исправи владычце, да славлю тя.

Мертва мя скорбьми и недейственна лежаща, руку простерши помощи твоея возстави, и божественнаго веселия исполнена покажи мя, богородительнице.

%[Песнь г~%]

Ирмос: Твоя песнословцы Богородице, живый и независтный источниче, лик себе совокупльшыя духовно утверди в божественней твоей славе венцев славы сподоби.

Яко овча на заколение ведяху тя Христе, людие пребеззаконнии, агнца божия суща, и хотяща избавити овцы от волка лютаго, ихже человеколюбне возлюбил еси.

Предстал еси судии судимь неправедно, судяй праведно всей земли, и претерпел еси ударение в ланиту, свободити мя хотя порабощеннаго Господи, лукавому миродержцу.

Мученчен: Страдавше святии законно, беззаконныя враги посрамисте, и волею умерщвляеми за всех востание, и иже смерть исходатаившаго побористе змия.

Мученчен: От земных возвысившеся, ко благославию же пришедше страдальчески мученцы святии, и к невещественным чином вещественнии соединишася, радости неизреченныя исполняеми.

Богородичен: Из\ тебе Дево, обновление еве явися воистинну, Бог плотию раждаемь, и на крест возвышаемь, низлагая бесы, богоблагодатная владычце.

%[Инъ%] Ирмос тойже.

Помилуй пречистая Дево, в пучине житейстей люте мя потопляема, и ко пристанищу тихому спасения исправи: тя бо едину надежду стяжах.

ума моего тьму разори, Богородице, светом иже в тебе яко блага, и молюся: покаяния мя образы утверди яко щедра, и многомилостива, да спасаемь ублажаю тя.

Кроплением милости твоея, Дево богорадованная, углие погаси моих страстей: и угасший светильник сердца моего возжзи, златый свещнице всенепорочная.

Болящую люте страстьми окаянную мою душу, богородительнице, яко милостивая посети, и спаси мя молитвами твоими: яко да живот лучший получив величаю тя.

%[Песнь д~%]

Ирмос: Неизследный божий совет, еже от Девы воплощения, тебе вышняго, пророк аввакум усмотряя зовяше: слава силе твоей Господи.

Да отпустиши мя от уз греховных, человеколюбче, твоею волею связан был еси, и на кресте умерл еси яко злодей: слава многому благоутробию твоему.

Язвы претерпел еси слове божий, и поносную смерть, обезсмертствуя существо земных умерщвленое страстьми: слава многому благоутробию твоему.

Мученчен: Иже радования божия хотяще наследовати духом всесвятым, радостною душею раны претерпеша, и нуждную смерть мученцы, и лукаваго уязвиша.

Мученчен: Руце отсецаеми, и главы, и языки урезаеми, богословнии, и очи лишаеми света, и на уды ссецаеми мученцы, не отсечени же от Бога пребысте.

Богородичен: Раздрася рукописание адамово, копием прободену ти Владыко, Богородица вопияше у креста предстоящи, Господи, и болезненно восклицающи.

%[Инъ%] Ирмос тойже.

Яже всенепорочная Мати божия, возсияй ми покаяния зарю, разруши мрак окаянныя моея души, и лукавая помышления сердца моего отжени, Дево.

Яже благопременнаго и благоуветливаго, пречистая, Владыку рождши, Девомати, яко благая, о нас того моли всегда, от чуждаго избавити нас.

Тя очистилище всех человеков, верою молю и прошу благословенная: милостива мне судию сына твоего сотвори, яко да во хвалении славлю тя.

Имея тя, пречистая, помощницу всегда никого убоюся, или устрашуся: кто же ли хотя скорбная принести рабу твоему, и не устрашится;

%[Песнь е~%]

Ирмос: ужасошася всяческая о божественней славе твоей: ты бо неискусобрачная Дево, имела еси во утробе над\ всеми Бога, и родила еси безлетнаго сына, всем воспевающым тя мир подавающая.

Видевшее тя солнца на кресте простираема, солнце скры лучы, сияти не могущее, тебе Cпасе зашедшу, и просвещающу иже в нощи прелести спящыя, покланяющыяся державе твоей.

Распинаемь за милосердие, Господи, и спасаеши мя, оцта и желчи приемлеши вкушение, сластнаго избавляя нас вкушения яко благ, имже прельстихомся, и тли подпадохом.

Мученчен: Прелести разористе зиму, божественнии мученцы, духа святаго теплотою, и к весне покоя радующеся доидосте купно, всем помогающе сущым в скорбех.

Мученчен: Тучами божественныя крове землю всю напоисте, изсушающе потоки безбожия, святии мученцы: темже к воде животней ныне вселистеся, о всех молящеся.

Богородичен: Плотию егоже родила сына, богорадованная, яко виде на древе возвышена, плачем исполнися, и долготерпению его дивляшеся воистинну: темже величаше его снизхождение.

%[Инъ%] Ирмос тойже.

умерщвлен страстьми и сквернами всенепорочная, к щедротам твоим прибегаю, и к теплому твоему притекаю, владычце, покрову и помощи: жизнь едина рождшая, сердце мое оживи.

Просвети омраченное мое сердце, пречистая, яже светодавца рождшая, Бога вкупе и человека: егоже яко Мати умоли, подати ми избавление, госпоже, прежде страшнаго дне.

ума моего уврачуй сокрушения, всенепорочная, исцели страсти души моея, и уныния тьму отжени: яко да во хвалении тя пою присноблаженную, Богородице всепетая.

Низложи владычце, врагов моих шатания: тя бо едину имам предстательницу и надежду, и помощь крепкую, ты мя соблюди, чистая, всякаго избавляющи мя тех нахождения.

%[Песнь з~%]

Ирмос: Божественное сие и всечестное совершающе празднество богомудрии Богоматере, приидите руками восплещим, от нея рождшагося Бога славим.

Болезньми, яже претерпел еси распинаемь, болезни уставил еси человечеству, и к неболезненному житию всех приводиши, благоутробне Господи.

Солнца лучы скрывахуся, церковная же светлость раздирашеся, и земля трясашеся, камение страхом распадашеся, на кресте зиждителя зрети не могуще.

Мученчен: Мертв змий бысть, муками умерщвляемы зря божественныя мученки, и живот вечный наследующыя воистинну, божественною благодатию.

Мученчен: Многия муки претерпесте, многия и венцы улучисте, многочисленная множества мученк присно живущих: темже зол моих множество отжените.

Богородичен: Пристанище буди ми, всенепорочная, в пучине лютых плавающу, яже бедствующую всю тварь рождеством твоим богородительнице, спасла еси.

%[Инъ%]

Ирмос: Возопи, прообразуя погребение тридневное, пророк иона в ките моляся: от тли избави мя, Иисусе царю сил.

Возсияй ми покаяния зарю, владычце, и облаки злых помышлений моих разори, облаче солнца праведнаго приснодево.

утоли страстей моих свирепую волну, и бурю злых помышлений укроти, пристанище великое обуреваемых приснодево.

Напой мя умиления питием, владычце, слез реки мне ныне подающи: имиже угашу пламень вечнующий, едина всепетая.

Изсушающи зол моих свирепую пучину, рождшая благости воистинну пучину, настави мя ко пристанищу божественныя воли.

%[Песнь з~%]

Ирмос: Не послужиша твари богомудрии паче создавшаго, но огненное прещение мужески поправше, радовахуся поюще: препетый отцев Господь и Бог благословен еси.

Побежден бысть сопротивоборец, и падеся дивным падением, вознесшуся Христу на древо, и спасеся прежде осужденный, вопия ему: иже отцев Господь и Бог благословен еси.

умерщвлена мя древом оживил еси на древе Христе умерый, и божественными убо ранами твоими струпы сердца моего исцелил еси: препетый отцев Господь и Бог благословен еси.

Мученчен: Дар приемше исцеления, исцеляти недуги, и бесы от человек отгоняти силою духовною, исцелите страсти сердца моего вашими молитвами мученцы непобедимии.

Мученчен: Истопления под\ъемый боритель, кровьми вашими погибаше со тьмами его. вы же всехвальнии мученцы, радующеся воспеваете: иже отцев Господь и Бог благословен еси.

Богородичен: Невеста непорочная, палата зиждителя, земле неделанная, престол огнезрачен явилася еси, пречистая. темже вопием ти: радуйся, пречистая владычце, яже человеки обожившая божиим твоим рождеством.

%[Инъ%]

Ирмос: Спасый во огни авраамския твоя отроки, и халдеи убив, яже правда праведно уловляше, препетый Господи Боже отец наших, благословен еси.

Любовию притекаю многою под\ святый твой покров, не отврати мене тща: но даждь ми, пречистая, оставление прегрешений, и спаси мя, да видевше врази мои посрамятся.

Не убоюся зла, ты бо со мною еси Дево: пожену враги, яже нещадно мене гонящыя, и побежду силою твоею укрепляемь, Марие богородительнице.

Имаши еже мощи присно всех, яко рождши Владыку, владычествия мя сластнаго и страстей свободи, да пою радуяся: радуйся престоле вышняго, благословенная.

Тя едину покровительницу имам на земли твой раб, и помощь воистинну спасительную и твердую, пречистая, богопрославленная: и к тебе прибегаю, спаси мя от сетей ловящих, богородительнице.

%[Песнь и~%]

Ирмос: отроки благочестивыя в пещи рождество Богородичо спасло есть: тогда убо образуемое, ныне же действуемое, вселенную всю воздвизает пети тебе: Господа пойте дела и превозносите его во вся веки.

Разрешаеши мя от уз летных, в лето безлетный быв, связан же быв волею, гордаго узам нерешимым отслал еси Владыко, и спасаеши мя крестом и страстию: темже благословлю тя, Христе, во веки.

Воздвигся на древо волею, и всю тварь совоздвигл еси, слове препетый, безначальне и невидиме, иже начала и власти тьмы страстию твоею, Христе, обличил еси: темже тя поем во вся веки.

Мученчен: Вседосте на кровь свою яко на колесницу, мученцы всекраснии, и к премирным взяти бысте селением, от Христа достойныя почести приемлюще, Господа пойте, вопиюще, и превозносите его во веки.

Мученчен: На древа возвышаеми, и в ров вметаеми, зверем же вдаваеми, во огнь же и в воду разделени бывающе, страстоносцы мученцы, радующеся пояху: Господа пойте, и превозносите его во веки.

Богородичен: Видевши уснувша на древе Христа, всем бодрость подающаго божественную и спасительную, Мати всенепорочная, восклицанием рыдаше и взываше: что сие новейшее чудо; оживляяй вся, умирает хотя.

%[Инъ%] Ирмос тойже.

Блудно житие иждив, и всякую нечистоту соделав, трепещу судища, трепещу истязания, трепещу и ответа осуждения моего, чистая: яже судию рождшая, предстани ми тогда, и избави мя нужды.

На тя всю надежду спасения моего возложих, Богомати неискусобрачная, и тебе на помощь призываю всегда: спаси мя от печалей и напастей врага, и разреши пленицы зол моих, и вечныя тьмы исхити мя.

В час, Дево, конца моего руки бесовския мя исхити, и суда и прения, и страшнаго испытания, и мытарств горьких, и князя лютаго, Богомати, и вечнаго осуждения.

Соблюди раба твоего, Дево, от всякаго навета чуждаго, тя бо имам владычце, покров и заступление, прибежище и утверждение: и тебе ради чаю избавитися сетей врага, едина предстательнице рода человеческаго.

Таже, поем песнь Богородице: Величит душа моя Господа:

%[Песнь ф~%]

Ирмос: Всяк земнородный да взыграется духом просвещаемь, да торжествует же безплотных умов естество, почитающее священное торжество Богоматре, и да вопиет: радуйся всеблаженная Богородице, чистая приснодево.

Стояше судимь человеколюбче, иже судити хотяй всем: венцем же терновым увязлся еси хотительне, Cпасе своею волею, преслушания, Христе, терния из\ корене истерзая, всем же насаждая твоего благоутробия познание.

О како людие беззаконнии, завистию суще омрачени, праведна суща, и непорочна тя, светодавче кресту предают; егоже страсть солнце зря помрачашеся, и светлость церковная раздирашеся, и колебахуся основания земли.

Мученчен: Сообразни страстем Христовым бысте святии мученцы, и снаследницы царствия и светлости: темже просветите премудрии, певцы вашя, греховнаго мрака свобождающе, и различных обстояний.

Мученчен: уже в самая премудрии небесная всельшеся, славу же приемше присносущную, и причастии священными обожаеми, помяните всех нас, чтущих верою всесвященную и честную вашу память, приснославнии.

Богородичен: Просвети, чистая, любовию воспевающих и величающих тя, разреши страстей наших тьму, отроковице, укроти бурю и лукаваго соблазны от среды отжени, ты, отроковице, молитвами твоими.

%[Инъ%] Ирмос тойже.

Радуйся, яже радость рождшая, пречистая, сущым на земли воистинну. радуйся, спасительное пристанище, и покрове притекающих к тебе. радуйся, лествице чистая, возвысившая падших. радуйся, всеблаженная Богородице, упование душам нашым.

Разруши пажить греха моего, оскверненныя моея души и телесе, богорадованная пречистая владычце, сильною молитвою твоею, о всенепорочная, исцеление давши спасительное, владычний страх божественный.

Ты мне просвещение, ты ми избавление и радование, ты поборница моя, ты моя слава и похвала, и чаяние спасения моего еси всенепорочная, и тебе верно покланяюся, и вопию ти: спаси мя окаяннаго раба твоего, и от врат адовых исхити мя.

Спаси мя чистая, Cпаса рождшая и всещедраго, ущедри мя раба твоего, и к покаяния пути настави: лукаваго соблазны от среды отжени, и того ловления избави мя и огня вечнаго, пренепорочная, исхити мя.

Таже, Достойно есть: Ектениа, и светилен, псалмы обычны.

На стиховне стихиры, глас д~:

Стена буди нам крест твой Иисусе Cпасе наш: иного бо упования вернии не имамы, разве тебе, на нем плотию пригвождшагося, и подающаго нам велию милость.

Стих: Исполнихомся заутра милости твоея Господи и возрадовахомся, и возвеселихомся: во вся дни нашя возвеселихомся, за дни, в няже смирил ны еси, лета, в няже видехом злая. и призри на рабы твоя, и на дела твоя, и настави сыны их.

Дал еси знамение боящымся тебе Господи, крест твой честный, имже посрамил еси начала тьмы и власти, и возвел еси нас на первое блаженство. темже твое человеколюбное смотрение славим, Иисусе всесильне, Cпасе душ наших.

Стих: И буди светлость Господа Бога нашего на нас, и дела рук наших исправи на нас, и дело рук наших исправи.

Кто не ужасается зря святии мученцы, подвига добраго, имже подвизастеся; како во плоти суще, безплотнаго врага победисте, Христа исповедающе, и крестом вооружившеся; темже достойно явистеся бесов прогонителие, и варваров победителие, непрестанно молящеся спастися душам нашым.

Слава, и ныне, крестобогородичен: Подобен: Яко добля:

На кресте тя яко узре пригвождена, Господи, агница и Мати твоя дивляшеся, и что видение сие взываше, сыне вожделенне; сия ти неверный собор воздаде беззаконный, иже многих твоих чудес насладивыйся; но слава неизглаголанному сошествию твоему, Владыко.

Таже, Благо есть исповедатися Господеви: Трисвятое. По отче наш: Тропарь, ектениа, и час а~-й, и прочее обычно, и отпуст.

В пяток блаженны, глас д~:

Древом адам рая бысть изселен: древом же крестным разбойник в рай вселися. ов убо вкуш, заповедь отверже сотворшаго: ов же сраспинаемь, Бога исповеда таящагося, помяни мя, вопия, во царствии твоем.

Стих: Блажени изгнани правды ради, яко тех есть царство небесное.

Зряще тя на кресте распростерта, едине долготерпеливе, силы небесныя, недоумеющеся с трепетом дивляхуся: земля же колебашеся, и светил доброта угасаше неправедно человеколюбче, осуждаему тебе, адам осужденный оправдашеся: славлю благоутробие твое.

Стих: Блажени есте, егда поносят вам, и изженут и рекут всяк зол глагол, на вы лжуще мене ради.

На лобнем вознесся, вражию главу сокрушил еси: на древе же умер, плодом древным умершыя оживил еси Владыко, и рая жители явил еси, непрестанно славящих твою благостыню, и вопиющих: помяни нас во царствии твоем.

Стих: Радуйтеся и веселитеся, яко мзда ваша многа на небесех.

Якоже оружие крест восприемше святии мученцы, ко ополчению врагов помыслом доблим изыдосте: и тех погубльше, нетленным венцем увязостеся, и славу получисте вышнюю, радующеся достоблаженнии: темже верою вас ублажаем.

Слава: Да покажеши явственно, еже к нам Cпасе, благоутробие твое, пригвоздился еси на кресте, отцу соединенный и духу: губу, и трость, поругания и раны претерпел еси, хотя избавити огня вечнаго зовущыя: помяни нас Cпасе, во царствии твоем.

И ныне: Невместимый везде, нестесняемь местом, вселися во святую утробу твою, богородительнице пречистая владычце, и на древе повешен, жизнь мирови яве источил есть. того умоли умертвити мудрования плоти нашея, и спасти всех, яко человеколюбца.

