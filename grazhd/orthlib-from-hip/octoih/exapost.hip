<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

Начало воскресных ексапостиларий,

и утренних самогласных, сиречь евангельских стихир. и утреннии убо стихиры суть творение льва царя премудраго: ексапостиларии же сына его константина царя.

Ексапостиларий а~: Со ученки взыдем на гору галилейскую, верою Христа видети глаголюща, власть прияти вышних и нижних, научимся: како учит крещати, во имя отца, и сына, и святаго духа, языки вся, и пребывати с таинники, якоже обещася, до скончания века.

Богородичен: Со ученки радовалася еси Богородице Дево, яко Христа видела еси воскресшаго от гроба тридневна, якоже рече: имже и явися, научая и являя лучшая, и крещати во отце, и сыне, и дусе повелевая, еже веровати нам того востанию, и славити тя отроковице.

утренняя стихира, глас а~:

На гору ученком идущым за @земное@{еже от земли} вознесение, предста Господь, и поклонившеся ему, и данныя власти везде научившеся, в поднебесную посылахуся, проповедати еже из\ мертвых воскресние, и еже на небеса возшествие: имже и во веки спребывати неложный обещася Христос Бог, и Спас душ наших.

Ексапостиларий в~: Камень узревшя отвален мироносицы, радовахуся, видеша во юношу седяща во гробе, и той тем рече: се Христос востал есть, рцыте с петром ученком: на гору приспейте галилейскую, тамо вам явится, якоже предрече другом.

Богородичен: Ангел убо принесе Деве, еже радуйся, прежде твоего зачатия Христе, ангел же камень отвали гроба твоего, вместо печали: ов убо радости неизреченныя знамения, ов же в смерти место, подателя тя жизни проповедуя и величая, и глаголя воскресние женам, и таинником.

утренняя стихира, глас в~:

С миры пришедшым яже с мариею женам, и недоумевающымся, како будет им улучити желание, явися камень взят, и божественный юноша утоляя мятеж душ их: воста бо глаголет, Иисус Господь. темже проповедите проповедником его, учеником в галилею тещи, и видети его воскресша из\ мертвых, яко жизнодавца и Господа.

Ексапостиларий г~: Яко Христос воскресе, никтоже @да не верует:@{не не веруй} явися бо марии, потом же виден бысть на село идущима, таинником же паки явися, возлежащым единонадесятим, ихже крещати послав, на небеса вознесеся, отнюдуже и сниде, утверждая проповедание множествы знамений.

Богородичен: Возсиявшее солнце, яко от чертога жених, из\ гроба днесь, и ад пленив, и смерть упразднив, тебе рождшия молитвами, свет нам низпосли: свет, просвещающ сердца и душы: свет, ходити всех наставляющ на стези повелений твоих, и на путь мира.

утренняя стихира, глас г~:

Магдалине марии спасово благовествующей из\ мертвых воскресние и явление, не верующе ученцы, поносими быша о жестосердии: но знаменми вооружшеся и чудесы, ко проповеданию посылахуся, и ты убо Господи, к начальному свету вознеслся еси отцу, они же проповедаша всюду слово, чудесы уверяюще. темже просветившеся теми, славим твое еже из\ мертвых воскресние, человеколюбче Господи.

Ексапостиларий д~: Добродетельми блиставшеся, видим предстояща в живоноснем гробе мужа в блещащихся ризах: мироносицам преклоньшым лица на землю, небесы владычествующаго воскреснию да научимся, и к живота гробу с петром притецем: и содеянному удивльшеся пребудем Христа видети.

Богородичен: Радоватися вещавый, претворил еси печаль прародителей Господи, радость внося востания твоего в мире: того убо живодавче, рождшею тя, свет просвещающ сердца, свет щедрот твоих низпосли, еже вопити тебе: человеколюбче богочеловече, слава твоему востанию.

утренняя стихира, глас д~:

утро бе глубоко, и жены приидоша на гроб твой, Христе: но тело не обретеся желаемое ими: темже недоумевающымся, яже в ризах блещащихся представшая глаголаста: что живаго с мертвыми ищете; воста, якоже предрече, что не помните глагол его; имже веровавшя виденная проповедаху, но мняхуся лжа благовещения: тако быша еще косни ученцы: но петр тече и видев прослави твоя в себе чудеса.

Ексапостиларий е~: Живот и путь, Христос воста из\ мертвых, клеопе и луце спутешествова, имаже и познася во еммаусе, преломляя хлеб: еюже душы и сердца горяща бяху, егда тема глаголаше на пути, и писания сказоваше, яже претерпе. с нимаже, воста, зовем, явися же и петрови.

Богородичен: Пою безчисленную твою милость, творче мой, яко себе истощил еси, понести и спасти человеческое естество озлобленное: и Бог сый, изволил еси, от чистыя богоотроковицы, по мне быти, и снити даже до ада, хотя ми спастися, молитвами рождшия тя, Владыко всещедрый.

утренняя стихира, глас е~:

О премудрых судеб твоих Христе! како петру убо плащаницами единеми дал еси разумети твое воскресние; луце же и клеопе спутьшествуя беседовал еси, и беседуяй не абие себе являеши: темже и поносим бываеши, яко един пришельствуяй во иерусалим, и не причащаяйся в конец совета их: но иже вся к создания пользе строя, и яже о тебе пророчествия открыл еси, и внегда благословити хлеб познался еси им, ихже и прежде того сердца к познанию твоему распаластася: иже и ученком собранным уже ясно проповедаста твое воскресние, имже помилуй нас.

Ексапостиларий з~: Показуя, яко человек еси Cпасе, по существу, посреде став воскрес от гроба, и брашна сопричастился еси, учил еси крещению покаяния. абие же к небесному вознеслся еси отцу, и ученком утешителя послати обещал еси пребожественный богочеловече: слава твоему востанию.

Богородичен: Творец создания, и Бог всех, плоть человеческую прият от пречистых кровей твоих, всесвятая Дево, и истлевшее мое все естество новосодела, паки якоже прежде рождества оставль по рождестве. темже тя верно вси восхваляем, зовуще: радуйся владычце мира.

утренняя стихира, глас з~:

Истинный мир ты Христе, к человеком божий мир твой дая, по востании ученком, пристрашны показал еси я, мнящыя дух видети: но утишил еси мятеж души их, показавый руце и нозе твои. обаче не верующым еще, брашен причащением, и учений воспоминанием, отверзл еси их ум, еже разумети писания: имже и отеческое обетование обещав, и благословив я, отступил еси на небо. темже с ними покланяемся тебе, Господи слава тебе.

Ексапостиларий з~: Яко взяша Господа, марии рекшей, на гроб течаста, симон петр, и другий таинник Христов, егоже любляше: течаста же оба, и обретоста плащаницы едины внутрь лежащя, и главный же бе сударь кроме их. темже паки умолчаста, дондеже Христа видеста.

Богородичен: Велия и преславная мене ради содеял еси Христе мой многомилостиве: от Девы бо отроковицы родился еси несказанно, и крест под\ъял еси, и смерть претерпев воскресн еси во славе, и наше естество от смерти свободил еси. слава Христе славе твоей, слава силе твоей.

утренняя стихира, глас з~:

Се тьма, и рано, и что у гроба марие стоиши, многую тьму имеющи в разуме, в нейже, где положен бысть, вопрошаеши, Иисус; но виждь срищущяся ученики, како плащаницами и сударем воскресние обретоша, и помянуша яже о сих писания. с нимиже и имиже и мы веровавше, воспеваем тя жизнодавца Христа.

Ексапостиларий и~: Два ангела видевши внутрь гроба, мариа удивляшеся, и Христа не знающи, яко вертоградаря вопрошаше: Господи, где положил еси тело Иисуса моего; званием же того познавши быти самого Cпаса, слыша: не прикасайся мне, ко отцу отхожду, рцы братии моей.

Богородичен: От Троицы родила еси отроковице, единаго неизреченно во двою естеству суща, и сугуба действом, и единаго впостасию. того убо моли присно, о иже верою покланяющихся, от всякаго навета вражия избавитися: яко вси к тебе ныне прибегаем, владычце Богородице.

утренняя стихира, глас и~:

Мариины слезы не всуе проливаются тепле, се бо сподобися и учащих ангелов, и видения самого Иисуса: темже и отсылается не прикасатися Христу. но обаче проповедница посылается твоим ученком, имже благовествование носящи, еже ко отеческому жребию восход возвещающи: с неюже сподоби и нас явления твоего Владыко Господи.

Ексапостиларий ф~: Заключенным Владыко дверем, яко вшел еси, апостолы исполнил еси духа пресвятаго, мирно дунув: имже вязати же и решати грехи рекл еси: и по осми днех твоя ребра фоме показал еси, и руце. с нимже вопием: Господь и Бог ты еси.

Богородичен: Твоего сына яко видела еси от гроба воскресша тридневна, богоневестная, пресвятая Дево, всю скорбь отложила еси, юже под\ъяла еси, яко Мати, егда узрела еси страждуща: и радости исполншися со ученки его почитающи того, поеши. темже иже Богородицу тя ныне исповедающих спасай.

утренняя стихира, глас е~:

Яко в последняя лета, сущу позде от суббот предстал еси другом Христе, и чудесем чудо извествуеши, заключенным входом дверным, еже из\ мертвых твое воскресние: но исполнил еси радости ученики, и духа святаго преподал еси им, и власть подал еси оставления грехов и фомы не оставил еси в неверствия погружатися бури. темже подаждь и нам разум истинный, и оставление прегрешений благоутробне Господи.

Ексапостиларий и~: Тивериадское море с детьми зеведеевыми, нафанаила с петром же и со другима двема древле, и фому имяше на лове: иже Христовым повелением одесную ввергше, множество извлекоша рыб: егоже петр познав, к нему бродяше, имже третие явлейся, и хлеб показа, и рыбу на углех.

Богородичен: Воскресшаго Господа тридневна от гроба, Дево, моли о воспевающих тя, и любовию блажащих: тебе бо имамы вси прибежище спасительное, и ходатаицу к нему: наследие бо твое, и раби есмы Богородице, и к твоему заступлению вси взираем.

утренняя стихира, глас з~:

По еже во ад сошествии, и еже из\ мертвых воскреснии, скорбяще якоже достояше, о разлучении твоем Христе, ученцы на делание обратишася, и паки корабли и мрежи, и лова нигдеже: но ты Cпасе, явився яко Владыка всех, одесную мрежи повелеваеши воврещи, и бысть слово дело вскоре, и множество рыб многое, и вечеря странная готова на земли: еяже причастившымся тогда твоим ученком, и нас ныне мысленно сподоби насладитися, человеколюбче Господи.

Ексапостиларий а~и: По божественнем востании, трижды петра, любиши ли мя, вопрошая Господь, своих овец предлагает пастыреначальника: иже видя, егоже любляше Иисус, во след грядуща, вопрошаше Владыку: сей же что; аще хощу, рече, пребывати сему, дондеже и паки прииду, что к тебе, друже петре;

Богородичен: О страшное таинство, о преславное чудо! смертию смерть всеконечне погублена бысть. кто убо не воспоет; и кто не поклонится твоему воскреснию слове, и чисто рождшей тя плотию Богородице; еяже молитвами, всех геенны избави.

утренняя стихира, глас и~:

Являя себе учеником твоим, Cпасе, по воскреснии симону дал еси овец паству, за любве воздаяние, яже о пастве, попечения ищя. темже и глаголал еси: аще любиши мя петре, паси агнцы моя, паси овцы моя. он же абие показуя друголюбное, о друзем ученице вопрошаше: ихже молитвами Христе, стадо твое сохраняй, от волков губящих е.

