<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

<::рус> источник и оцифровщики неизвестны <::слав>

*Стихира евангельская а~, глас а~.*

На гору ученком идущым за земное вознесение, предста Господь, и поклонившеся ему, и данныя власти везде научившеся, в поднебесную посылахуся, проповедати еже из\ мертвых воскресние, и еже на небеса возшествие: имже и во веки спребывати неложный обещася Христос Бог, и Спас душ наших.

*Стихира евангельская в~, глас в~.*

С миры пришедшым яже с мариею женам, и недоумевающымся, како будет им улучити желание, явися камень взят, и божественный юноша утоляя мятеж душ их: воста бо глаголет, Иисус Господь. темже проповедите проповедником его, учеником в галилею тещи, и видети его воскресша из\ мертвых, яко жизнодавца и Господа.

*Стихира евангельская г~, глас г~.*

Магдалине марии спасово благовествующей из\ мертвых воскресние и явление, не верующе ученцы, поносими быша о жестосердии: но знаменми вооружшеся и чудесы, ко проповеданию посылахуся, и ты убо Господи, к начальному свету вознеслся еси отцу, они же проповедаша всюду слово, чудесы уверяюще. темже просветившеся теми, славим твое еже из\ мертвых воскресние, человеколюбче Господи.

*Стихира евангельская д~, глас д~.*

утро бе глубоко, и жены приидоша на гроб твой, Христе: но тело не обретеся желаемое ими: темже недоумевающымся, яже в ризах блещащихся представшая глаголаста: что живаго с мертвыми ищете; воста, якоже предрече, что не помните глагол его; Имаже веровавшя виденная проповедаху, но мняхуся лжа благовещения: тако быша еще косни ученцы: но петр тече и видев прослави твоя в себе чудеса.

*Стихира евангельская е~, глас е~.*

О премудрых судеб твоих Христе! како петру убо плащаницами единеми дал еси разумети твое воскресние; луце же и клеопе спутьшествуя беседовал еси, и беседуяй не абие себе являеши: темже и поносим бываеши, яко един пришельствуяй во иерусалим, и не причащаяйся в конец совета их: но иже вся к создания ползе строя, и яже о тебе пророчествия открыл еси, и внегда благословити хлеб познался еси им, еюже и прежде того сердца к познанию твоему распаластася: яже и ученком собранным уже ясно проповедаста твое воскресние, имже помилуй нас.

*Стихира евангельская з~, глас з~.*

Истинный мир ты Христе, к человеком божий мир твой дая, по востании ученком, пристрашны показал еси я, мнящыя дух видети: но утишил еси мятеж души их, показавый руце и нозе твои. обаче не верующым еще, брашен причащением, и учений воспоминанием, отверзл еси их ум, еже разумети писания: имже и отеческое обетование обещав, и благословив я, отступил еси на небо. темже с ними покланяемся тебе, Господи слава тебе.

*Стихира евангельская з~, глас з~.*

Се тьма, и рано, и что у гроба марие стоиши, многую тьму имеющи в разуме, в нейже, где положен бысть, вопрошаеши, Иисус; но виждь срищущяся ученики, како плащаницами и сударем воскресние обретоша, и помянуша яже о сих писания. с нимиже и имиже и мы веровавше, воспеваем тя жизнодавца Христа.

*Стихира евангельская и~, глас и~.*

Мариины слезы не всуе проливаются тепле, се бо сподобися и учащих ангелов, и видения самого Иисуса: темже и отсылается не прикасатися Христу. но обаче проповедница посылается твоим ученком, имже благовествование носящи, еже ко отеческому жребию восход возвещающи: с неюже сподоби и нас явления твоего Владыко Господи.

*Стихира евангельская ф~, глас е~.*

Яко в последняя лета, сущу позде от суббот предстал еси другом Христе, и чудесем чудо извествуеши, заключенным входом дверным, еже из\ мертвых твое воскресние: но исполнил еси радости ученики, и духа святаго преподал еси им, и власть подал еси оставления грехов и фомы не оставил еси в неверствия погружатися бури. темже подаждь и нам разум истинный, и оставление прегрешений благоутробне Господи.

*Стихира евангельская и~, глас з~.*

По еже во ад сошествии, и еже из\ мертвых воскреснии, скорбяще якоже достояше, о разлучении твоем Христе, ученцы на делание обратишася, и паки корабли и мрежи, и лова нигдеже: но ты Cпасе, явився яко Владыка всех, одесную мрежи повелеваеши воврещи, и бысть слово дело вскоре, и множество рыб многое, и вечеря странная готова на земли: еяже причастившымся тогда твоим ученком, и нас ныне мысленно сподоби насладитися, человеколюбче Господи.

*Стихира евангельская а~и, глас и~.*

Являя себе учеником твоим, Cпасе, по воскреснии симону дал еси овец паству, за любве воздаяние, яже о пастве, попечения ищя. темже и глаголал еси: аще любиши мя петре, паси агнцы моя, паси овцы моя. он же абие показуя друголюбное, о друзем ученице вопрошаше: ихже молитвами Христе, стадо твое сохраняй, от волков губящих е.
