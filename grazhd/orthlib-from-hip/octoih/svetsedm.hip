<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

Светильны дневнии во всю седмицу

В понедельник убо: Предстательствы безплотных твоих, и спаси мя.

Во вторник: Молитвами Господи, предтечи твоего, и спаси мя.

В среду и пяток: Силою Господи, креста твоего, и спаси мя.

В четверток: Молитвами Господи, апостол твоих, и святителя николаа, и спаси мя.

В субботу глаголет сие дважды.

В первом убо: Молитвами Господи, святых твоих, и спаси мя.

Во втором же: Молитвами Господи, Богородицы, и спаси мя.

Светильны подобне по гласу, трижды.

Светилен, глас а~:

Свет возсияй Господи, душу мою очисти от всякаго греха, предстательствы безплотных твоих, и спаси мя.

Глас в~: Свет твой присносущный низпосли Христе Боже, и просвети очи тайныя сердца моего, предстательствы безплотных твоих, и спаси мя.

Глас г~: Низпосли свет твой Христе Боже, и просвети сердце мое, предстательствы безплотных твоих, и спаси мя.

Глас д~: Свет возсияй миру твоему, во тьме душу мою сущую от всякаго греха очисти, предстательствы безплотных твоих, и спаси мя.

Глас е~: Светодавче Господи, низпосли свет твой, и просвети сердце мое, предстательствы безплотных твоих, и спаси мя.

Глас з~: Предстательствы Господи, безплотных твоих, низпосли душам нашым свет твой присносущный.

Глас з~: Воздвигни мя Господи, к твоему песнопению, и научи мя творити волю твою святый, предстательствы безплотных твоих, и спаси мя.

Глас и~: Свет сый Христе, просвети мя тобою, предстательствы безплотных твоих, и спаси мя.
