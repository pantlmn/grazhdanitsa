<::рус>  Оцифровка и приведение к грамматическим нормам ЦС-языка: протоиерей Николай Диваков, Людоговский Ф. Б.

<::слав>

*ПОСЛЕДОВАНИЕ*

*о неудобь учащихся*
{Источник: Требник. Рим. 1980}

*Последование все: тропари и ектении таяжде, якоже в последовании пред\ началом учения в школах.*

*По сугубей ектении глаголет священник молитвы над\ главою отрочате:*

Господи Иисусе Христе Боже наш, вселивыйся в сердца двунадесятих апостолов нелицемерно, благодатию всесвятаго духа, сошедшаго в виде огненных язык, и сих устне отверзый, и начаша глаголати иными языки: сам Господи Иисусе Христе Боже наш, низпосли того духа твоего святаго на отроча сие, имярек: и насади во ушеса сердца его священная писания, яже рука твоя пречистая на скрижалех начерта законоположнику моисею, ныне и присно, и во веки веков, аминь.

*Молитва иная.*

Господу помолимся. Господи, помилуй.

Господи, Иисусе Христе Боже наш, вселивыйся и просветивый сердца двадесяти четырех старец и святых твоих учеников и апостолов и евангелистов твоих, иоанна, матфеа, марка и луки, научивый и просветивый святаго первомученика стефана: сам и ныне Господи, просвети сердце раба твоего имярек, молитвами преблагословенныя владычцы нашея Богородицы, и приснодевы Марии: силою честнаго и животворящаго креста: честнаго славнаго пророка, предтечи и крестителя иоанна: святых славных и всехвальных апостол, святаго апостола матфиа, святых мученик агапиа, прокопиа и филита, и всех святых: яко ты еси просвещение душ и телес наших, и тебе славу возсылаем со безначальным твоим отцем, и с пресвятым и благим и животворящим твоим духом, ныне и присно, и во веки веков, аминь.

*Таже ектениа:*
Помилуй нас, Боже: *И отпуст.*

