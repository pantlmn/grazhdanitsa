<::рус> источник: Московская Регентско-Певческая Семинария

<::лат> http://ооо.зemиnarиa.rу/

<::слав>

*Молебное пение в новолетие*

*Диакон:*
Благослови, Владыко.

*Священник:*
Слава святей, и единосущней, и неразделимей Троице, всегда, ныне и присно, и во веки веков.

*Лик:*
Аминь.

*Диакон:*
Слава тебе, Боже наш, слава тебе.

*Лик:*
Царю небесный, утешителю, душе истины, иже везде сый, и вся исполняяй, сокровище благих, и жизни подателю, прииди и вселися в ны, и очисти ны от всякия скверны и спаси, блаже, душы нашя.

*Чтец:*
Святый Боже, святый крепкий, святый безсмертный, помилуй нас. *[Трижды.]*

Слава отцу, и сыну, и святому духу, и ныне и присно, и во веки веков, аминь.

Пресвятая Троице, помилуй нас: Господи, очисти грехи нашя: Владыко, прости беззакония нашя: святый, посети и исцели немощи нашя, имене твоего ради.

Господи помилуй, *трижды.*

Слава отцу, и сыну, и святому духу, и ныне и присно, и во веки веков, аминь.

отче наш, иже еси на небесех, да святится имя твое, да приидет царствие твое, да будет воля твоя, яко на небеси, и на земли. Хлеб наш насущный даждь нам днесь: и остави нам долги нашя, якоже и мы оставляем должником нашым: и не введи нас во искушение, но избави нас от лукаваго.

*Священник:*
Яко твое есть царство, и сила, и слава, отца и сына и святаго духа, ныне и присно и во веки веков.

*Чтец:*
Аминь.

Господи помилуй, *в~и.*

Слава отцу, и сыну, и святому духу, и ныне и присно, и во веки веков, аминь.

Приидите, поклонимся цареви нашему Богу.

Приидите, поклонимся и припадем Христу цареви нашему Богу.

Приидите, поклонимся и припадем самому Христу цареви и Богу нашему.

*Псалом кс~д.*

Тебе подобает песнь, Боже, в сионе, и тебе воздастся молитва во иерусалиме. услыши молитву мою: к тебе всяка плоть приидет. словеса беззаконник премогоша нас: и нечестия наша очт\сиши. блажен, егоже избрал еси и приял, вселится во дворех твоих. исполнимся во благих дому твоего: свят храм твой. Дивен в правде, услыши ны, Боже, спасителю наш, упование всех концей земли и сущих в мори далече: уготовляяй горы крепостию своею, препоясан силою: смущаяй глубину морскую, шуму волн его кто постоит; смятутся языцы, и убоятся живущии в концах от знамений твоих: исходы утра и вечера украсиши. посетил еси землю и упоил еси ю, умножил еси обогатити ю: река божия наполнися вод: уготовал еси пищу им, яко тако [есть] уготование. Бразды ея упой, умножи жита ея: в каплях ея возвеселится возсияющи. Благословиши венец лета благости твоея, и поля твоя исполнятся тука: разботеют красная пустыни, и радостию холми препояшутся. одеяшася овни овчии, и удолия умножат пшеницу: воззовут, ибо воспоют.

Слава отцу, и сыну, и святому духу, и ныне и присно, и во веки веков, аминь.

Аллилуиа, аллилуиа, аллилуиа, слава тебе, Боже. *[Трижды.]*

*Диакон:*

Миром Господу помолимся.

О свышнем мире, и о спасении душ наших, Господу помолимся.

О мире всего мира, благостоянии святых божиих церквей, Господу помолимся.

О святем храме сем, и с верою, благоговением, и страхом божиим входящих вонь, Господу помолимся.

О великом господине и отце нашем святейшем патриарсе алексии, честнем пресвитерстве, во Христе диаконстве, о зде начальствующих, учащих и учащихся, о всем причте и людех, Господу помолимся.

О богохранимей стране нашей, властех и воинстве ея, Господу помолимся.

О граде сем, и всяком граде, и стране, и верою живущих в них, Господу помолимся.

О еже милостивно нынешнее благодарение, и мольбу нас недостойных рабов своих в пренебесный свой жертвенник прияти: и благоутробно помиловати нас, Господу помолимся.

О еже благоприятным быти молениям нашым, и простити нам и всем людем своим вся согрешения вольная и невольная, в мимошедшем лете зле нами содеянная, Господу помолимся.

О еже благословити начаток и провождение лета сего, благодатию человеколюбия своего: времена же мирна, благорастворенны воздухи, и безгрешен нам в здравии с довольством живот даровати, Господу помолимся.

О еже отвратити от нас весь гнев свой, праведно на ны грех ради наших движимый, Господу помолимся.

О еже отгнати от нас вся душетленная страсти и растленная обычаи: страх же свой божественный всадити в сердца нашя, ко исполнению заповедей его, Господу помолимся.

О еже обновити дух правый во утробах наших, и укрепити нас в православной вере, и спешных к деланию добрых дел, и исполнению всех заповедей его сотворити, Господу помолимся.

О еже низложити вся ереси и отступства, и насадити всюду правоверие и благочестие, и обратити всех к познанию всея истины, и соединити их святей своей православной церкви, Господу помолимся.

О еже избавити церковь святую свою, и всех нас от всякия скорби, беды, гнева и нужды, и от всех врагов видимых и невидимых, здравием же, долгоденствием, и миром, и ангел своих ополчением верных своих всегда оградити, Господу помолимся.

Заступи, спаси, помилуй и сохрани нас Боже, твоею благодатию.

Пресвятую, пречистую, преблагословенную, славную владычцу нашу Богородицу, и приснодеву Марию со всеми святыми помянувше, сами себе, и друг друга, и весь живот наш Христу Богу предадим.

*Священник возглас:*
Яко милостив, и человеколюбец Бог еси, и тебе славу возсылаем, отцу и сыну и святому духу, ныне и присно и во веки веков.

*Лик:*
Аминь.

*Диакон:*
Бог Господь, и явися нам, благословен грядый во имя господне.

*Лик:*
Бог Господь, и явися нам, благословен грядый во имя господне.

*Стих а~:*
Исповедайтеся Господеви, яко благ, яко в век милость его.

*Стих в~:*
Обышедше обыдоша мя, и именем господним противляхся им.

*Стих г~:*
Не умру, но жив буду, и повем дела господня.

*Стих д~:*
Камень, егоже небрегоша зиждущии, сей бысть во главу угла: от Господа бысть сей, и есть дивен во очесех наших.

*Тропарь, глас д~:*

Благодарни суще недостойнии раби твои Господи,* о твоих великих благодеяниих на нас бывших,* славяще тя хвалим, благословим, благодарим, поем, и величаем твое благоутробие,* и рабски любовию вопием ти:* благодетелю Cпасе наш, слава тебе.

*Слава, глас г~:*

Твоих благодеяний,* и даров туне яко раби непотребнии сподобльшеся Владыко,* к тебе усердно притекающе благодарение по силе приносим,* и тебе яко благодетеля и творца славяще, вопием:* слава тебе, Боже прещедрый.

*И ныне, глас в~:*

Всея твари содетелю,* времена и лета в своей власти положивый,* благослови венец лета благости твоея Господи,* сохраняя в мире люди твоя, и град твой,* молитвами Богородицы, и спаси ны.

*И глаголет диакон абие:*

Вонмем, премудрость, вонмем.

*Чтец:*
Прокимен, глас д~: Воспою Господеви благодеявшему мне, и пою имени Господа вышняго.

*Лик:*
Воспою Господеви благодеявшему мне, и пою имени Господа вышняго.

*Чтец стих:*
Возрадуется сердце мое о спасении твоем.

*Лик:*
Воспою Господеви благодеявшему мне, и пою имени Господа вышняго.

*Чтец:*
Воспою Господеви благодеявшему мне.

*Лик: И*
пою имени Господа вышняго.

*Диакон:*
Премудрость.

*Чтец:*
К тимофею послания святаго апостола павла, чтение.

*Диакон:*
Вонмем.

Чтец апостол к тимофею, зачало сп~в: Чадо тимофее, молю прежде всех, творити молитвы, моления, прошения, благодарения за вся человеки: за царя, и за вся, иже во власти суть: да тихое и безмолвное житие поживем, во всяком благочистии и чистоте. сие бо добро и приятно пред\ спасителем нашим богом, иже всем человеком хощет спастися, и в разум истины приити. един бо есть Бог, и един ходатай Бога и человеков, человек Христос Иисус, давый себе избавление за всех, емуже честь и слава во веки веков, аминь.

*Священник:*
Мир ти.

*Чтец: И*
духови твоему.

*Диакон:*
Премудрость, прости, услышим святаго евангелиа.

*Священник:*
Мир всем.

*Лик: И*
духови твоему.

*Священник: От*
луки святаго евангелиа чтение.

*Лик:*
Слава тебе, Господи, слава тебе.

*Диакон:*
Вонмем.

Священник глаголет евангелие от луки, зачало г~и: Во время оно, прииде Иисус в назарет, идеже бе воспитан: и вниде по обычаю своему в день субботный в сонмище, и воста чести. И даша ему книгу исаии пророка, и разгнув книгу, обрете место, идеже бе написано: дух господень на мне, егоже ради помаза мя: благовестити нищым посла мя, исцелити сокрушенныя сердцем, проповедати плененным отпущение, и слепым прозрение, отпустити сокрушенныя во отраду: проповедати лето господне приятно. и согнув книгу, отдав слузе, седе: и всем в сонмищи очи беху зряху нань. и начат глаголати к ним: яко днесь сбыстся писание сие во ушию вашею. и вси свидетельствоваху ему. и дивляхуся о словесех благодати, исходящих из\ уст его.

*Лик:*
Слава тебе, Господи, слава тебе.

*Диакон:*

Помилуй нас, Боже, по велицей милости твоей, молим ти ся, услыши и помилуй.

*Лик:*
Господи помилуй, трижды.

Еще молимся о великом господине и отце нашем святейшем патриарсе алексии и о всей во Христе братии нашей.

Еще молимся о зде начальствующих, учащих и учащихся.

Еще молимся о богохранимей стране нашей, властех и воинстве ея, да тихое и безмолвное житие поживем во всяком благочестии и чистоте.

Благодаряще со страхом и трепетом, яко раби непотребнии твоему благоутробию, Cпасе и Владыко наш Господи, о твоих благодеяниих, яже излиял еси из\ъобильно на рабех твоих, и припадаем, и славословие тебе яко Богу приносим, и умиленно вопием: избави от всех бед рабы твоя, и всегда яко милостив, исполни во благих желание всех нас, прилежно молимся ти, услыши и помилуй.

О еже благословити венец наступаемаго лета благостию своею, и утолити в нас вся вражды, нестроения, и междоусобныя брани, подати же мир, твердую и нелицемерную любовь, благочинное же строение и добродетельное житие, молим ти ся, всеблагий Господи, услыши и помилуй.

О еже не помянути безчисленная беззакония и лукавая наша деяния, в мимошедшем лете бывшая, и не воздати нам по делом нашым: но в милости и щедротах помянути нас, молим ти ся, милосердый Господи, услыши и помилуй.

О еже подати дожди благовременны, ранны же и поздны, росу плодоносну, ветры мерны и благорастворенны, и теплоту солнечную возсияти, молим ти ся, всещедре Господи, услыши и помилуй.

О еже помянути церковь святую свою, и укрепити, утвердити же, разширити, и умирити ю, и невредиму адовыми враты, и всеми наветы видимых и невидимых врагов непребориму во веки соблюсти, молим ти ся, вседержавный Владыко, услыши и помилуй.

О еже избавитися нам в сие грядущее лето, и во вся дни живота нашего от глада, губительства, труса, потопа, града, огня, меча, нашествия иноплеменных, и междоусобныя брани (рати), и всякия смертоносныя раны, скорби же и нужды, молим ти ся, милосерде Господи, услыши и помилуй.

*Возглас:*
услыши ны, Боже, спасителю наш, упование всех концев земли и сущих в мори далече: и милостив, милостив буди, Владыко, о гресех наших, и помилуй ны.

Милостив бо и человеколюбец Бог еси, и тебе славу возсылаем, отцу и сыну и святому духу, ныне и присно и во веки веков.

*Лик:*
Аминь.

*Диакон:*
Господу помолимся.

*Лик:*
Господи помилуй.

*И глаголет священник молитву сию:*

Владыко Господи Боже наш, источниче жизни и безсмертия, всея твари видимыя и невидимыя содетелю, времена и лета во своей власти положивый, и управляяй всяческая премудрым и всеблагим твоим промыслом. благодарим о щедротах твоих, яже удивил еси на нас в мимошедшее время живота нашего, молим тя, всещедрый Господи! благослови венец наступающаго лета твоею благостию. спаси Господи, и помилуй великаго господина и отца нашего алексиа, святейшаго патриарха московскаго и всея руси, умножи дни живота его в непоколебимом здравии, и во всех добродетелех преуспеяние ему даруй. подаждь свыше благая твоя и всем людем твоим, здравие же, спасение и во всем благое поспешение. церковь твою святую, первопрестольный град сей и вся грады и страны от всякаго злаго обстояния избави, мир и безмятежие тем даруй: тебе безначальному отцу со единородным твоим сыном, всесвятым и животворящим твоим духом во едином существе славимому Богу, всегда благодарение приносити, и пресвятое имя твое воспевати да сподобиши.

Слава тебе Богу, благодателю нашему, во веки веков.

*Лик:*
Аминь.

И абие поет песнь святаго амвросиа, епископа медиоланскаго: Тебе Бога хвалим:

*Диакон:*
Премудрость.

*Священник:*
Премудрость. Пресвятая Богородице, спаси нас.

*Лик:*
Честнейшую херувим и славнейшую без\ сравнения серафим, без\ истления Бога слова рождшую, сущую Богородицу тя величаем.

*Священник:*
Слава тебе, Христе Боже, упование наше, слава тебе.

*Лик:*
Слава отцу, и сыну, и святому духу, и ныне и присно, и во веки веков, аминь.

Господи помилуй, *трижды.*
Благослови.

*Священник:*
Христос истинный Бог наш, молитвами пречистыя своея матере, святых славных и всехвальных апостол, святых праведных богоотец иоакима и анны, и всех святых, помилует и спасет нас, яко благ и человеколюбец.

*Лик:*
Господи помилуй, *трижды.*

