<::рус> Библиотека святоотеческой литературы

<::лат> http://orthlиb.rу

<::рус> Текст сконвертирован по электронной публикации на сервере <::лат> http://tзerkoв.иnфo

<::слав>

*Молитва о мире во святей земли*

Господи, Боже вседержителю, едине святе и всемилостиве, едине блаже и человеколюбче! тебе просим и тебе молимся из\ глубины сердец наших о мире во граде иерусалиме.

Господи, Боже наш, сладчайший Иисусе! к тебе возводим очи наши и молимся о святей земли, тамо бо протече твое земное житие, тамо совершися святое благовещение, тамо бысть твое воплощение, тамо принесе тя пречистая Дева Богородица в иерусалимский храм, тамо ты крестися во иордане реце, тамо ты сотвори многая чудеса и исцели больныя и немощныя, тамо ты просвещаше заблудшыя и возставляше падшыя, тамо тебе предаша на распятие, тамо тобою побеждена бысть смерть, тамо бысть твое воскресние, оттуду ты вознесеся к престолу небеснаго отца, сюду послан бысть во утешение нам дух святый.

Господи, Иисусе Христе, спаси и сохрани святую землю, видевшую твоя страдания и обагренную кровию первых мученк. зде поживе твоя пречистая Мати, Дева Мария, зде ты явися в славное ея успение и взят ю с собою к престолу вседержителя. отсюду, шедше на проповедь твоя ученицы, начаша просвещати и освящати мир святым евангелием.

Господи, ты веси, како страждут людие на святей земли и кия раздоры и брани, оскверняюще, безчестят святое место сие. се бо, идеже подобаше возноситися молитве о мире всего мира, зде ныне разрушение и слезы, обаче не радости, но страдания.

Господи, вемы, яко грехов ради наших достойны есмы наказания с нб\се, обаче молим тя: суди не по злобе нашей, но ради неизреченнаго твоего милосердия обрати свой гнев, праведно движимый на нас, в милость. ты связал еси союзом любве апостолы, свяжи любовию и наша жестокая сердца и даждь нам вкусити ея блага, умири злобу враждующих, разруши силы зла, подаждь мир всему миру, наипаче же граду иерусалиму.

Вкупе с псалмопевцем Давидом простираем и мы к тебе своя ослабленнии руце и умильно вопием: не призри нашего моления, Господи! да не во зло обратим дарованная нам блага жития, укрепи нас помощию святых ангел и архангел и всего небеснаго воинства, да сподобимся стати одесную тебе, великаго судии и Бога нашего, и со всеми святыми наследуем блага небеснаго иерусалима, славяще всесвятую Троицу отца, и сына, и святаго духа ныне и присно и во веки веков. аминь.
