<::рус> Библиотека святоотеческой литературы

<::лат> http://orthlиb.rу

<::рус> Текст сконвертирован по изданию: Православный богослужебный сборник, издательство Московской Патриархии, 1991, с.255-259

<::слав>

*Последование молебнаго пения в неделю православия*

*После чтения часов или после литургии из\ олтаря исходят все священнослужители. Выносятся иконы спасителя и Богоматери и полагаются на аналое посреди храма.*

*Диакон:*
Благослови, владыко. *Иерей:*
Благословен Бог наш всегда: *Хор:*
Аминь. Царю небесный:

*Чтец:*
Трисвятое, по отче наш. Господи, помилуй (в~и). Приидите, поклонимся. *псалом о~д-й:*
Исповемыся тебе, Боже: *Слава и ныне.*
Аллилуиа *(трижды).*

*Диакон произносит великую ектению, и по прошении: О*
плавающих: *прилагает прошения:*

О еже милостивым оком призрети на святую свою церковь, и соблюсти ю невредиму и непреобориму от ересей и суеверий, и миром своим оградити, Господу помолимся.

О еже утишити раздирание ея, и силою святаго духа обратити всех отступивших к познанию истины, и сопричести ко избранному своему стаду, Господу помолимся.

О еже просветити вся светом своего богоразумия, верных же своих укрепити, и непоколебимых в правоверии соблюсти, Господу помолимся.

О избавитися нам:

*Хор:*
Бог Господь, и явися нам:

*Тропарь, глас д~:*

Благодарни суще недостойнии раби твои, Господи, о твоих великих благодеяниих, на нас бывших, славяще тя хвалим, благословим, благодарим, поем и величаем твое благоутробие, и рабски любовию вопием ти: благодетелю, Cпасе наш, слава тебе.

*Слава, глас г~:*
Твоих благодеяний и даров туне, яко раби непотребнии сподобльшеся, владыко, к тебе усердно притекающе, благодарение по силе приносим, и тебе, яко благодетеля и творца славяще, вопием: слава тебе, Боже прещедрый.

*И ныне, глас д~:*
Якоже вышния тверди благолепие, и нижнюю споказал еси красоту святаго селения славы твоея, Господи, утверди сие во век века, и приими нашя в нем непрестанно приносимая тебе моления Богородицею, всех животе и воскресение.

*Диакон:*
Вонмем. *Иерей:*
Мир всем. *Чтец: И*
духови твоему. *Диакон:*
Премудрость, вонмем.

*Чтец:*
Прокимен, глас д~: Насаждени в дому господни, во дворех Бога нашего процветут. *(Стих:)*
Возвеселится праведник о Господе, и уповает на него.

*Чтец:*
К римляном послания святаго апостола павла чтение.

*Апостол к римляном, зачало рк~а:*

Братие, молю вы, блюдитеся от творящих распри и раздоры, кроме учения, емуже вы научистеся, и уклонитеся от них. таковии бо Господеви нашему Иисусу Христу не работают, но своему чреву: иже благими словесы и благословением прельщают сердца незлобивых. ваше бо послушание ко всем достиже: радуюся же еже о вас. хощу же вас мудрых убо быти во благое, простых же в злое. Бог же мира да сокрушит сатану под\ ноги ваша вскоре. благодать Господа нашего Иисуса Христа с вами, аминь.

*Евангелие от матфеа, зачало о~е.*

*На сугубой ектении, по*
Еще молимся о великом господине: *прибавляются прошения:*

Не хотяй смерти грешных, но ожидаяй обращения и покаяния, соедини всех во святей твоей церкви, молим ти ся, всесильный творче, услыши и помилуй.

устроивый мир сей в славу твою сотвори, яко да истинною верою и благочестием тебе Бога нашего, прославят, молим ти ся, всесильный творче, услыши и помилуй.

Давый заповедь твою нам, еже любити тебе, Бога нашего, и ближняго своего, сотвори, да ненависти, вражды, обиды, и прочыя беззакония прекратятся, истинная же любовь да царствует в сердцах наших, молим ти ся, спасителю наш, услыши и милостивно помилуй.

*Иерей глаголет возглас:*
услыши ны, Боже: *Хор:*
Аминь.

*Диакон:*
Господу помолимся. *Хор:*
Господи, помилуй. *Иерей читает молитву:*

Всевышний Боже, владыко и содетелю всея твари, наполняяй вся величеством твоим, и содержай силою твоею! тебе, вседаровитому Господу нашему, мы недостойнии, благодарение приносим, яко не отвращаешися нас беззаконий ради наших, но паче предваряеши ны щедротами твоими. ты ко избавлению нашему послал еси единороднаго твоего сына, и благовестил безмерное твое к роду человеческому снизхождение, яко хотением хощеши и ожидаеши, еже обратитися нам к тебе, и спасеным быти. ты снизходя к немощи нашего естества, укрепляеши нас всесильною святаго твоего духа благодатию, утешаеши спасительною верою и совершенною надеждою вечных благ, и руководствуя избранных твоих в горний сион, соблюдаеши яко зеницу ока. исповедуем, Господи, великое твое и безприкладное человеколюбие и милосердие. но видяще многих поползновения, прилежно тя, всеблагий Господи, молим: призри на церковь твою и виждь, яко твое спасительное благовестие аще и радостно прияхом, но терние суеты и страстей творит оное в некиих малоплодно, в некиих же и безплодно, и по умножению беззаконий, овии ересьми, овии расколом противящеся евангельской твоей истине, отступают от достояния твоего, отревают твою благодать, и повергают себе суду твоего пресвятаго слова. Премилосердый и всесильный, не до конца гневаяйся Господи, буди милостив, молит тя твоя церковь, представляющи тебе начальника и совершителя спасения нашего Иисуса Христа, буди милостив нам, укрепи нас в правоверии силою твоею, заблуждающым же просвети разумныя очи светом твоим божественным, да уразумеют твою истину, умягчи их ожесточение, и отверзи слух, да познают глас твой и обратятся к тебе, спасителю нашему. исправи, Господи, иных развращение и жизнь, несогласную Христианскому благочестию: сотвори, да вси свято и непорочно поживем, и тако спасительная вера укоренится, и плодоносна в сердцах наших пребудет. не отврати лица твоего от нас, Господи, воздаждь нам радость спасения твоего. подаждь, Господи, и пастырем церкве твоея святую ревность, и попечение их о спасении и обращении заблуждающих духом евангельским раствори: да тобою вси руководими, достигнем, идеже совершение веры, исполнение надежды и истинная любовь, и тамо с лики чистейших небесных сил прославим тебе, Господа нашего, отца и сына и святаго духа во веки веков. аминь.

*[Диакон возглашаетъ*
{<::рус>Заключенное в квадратные скобки <-> до возгласа <::слав> «Слава тебе, Богу, благодателю нашему, во веки веков» <-> <::рус> бывает в кафедральных соборах.<::слав>}*:*
Кто бог велий, яко Бог наш; ты еси Бог, творяй чудеса един.

*Потом высшим гласом:*
Кто бог велий, яко Бог наш: *и снова высочайшим гласом:*
Кто бог велий:

*И продолжает диакон:*
Православия день празднующе, православнии людие, наипаче прославим виновника всех благ Бога, иже сый благословен во веки. сей Бог наш, промышляя и утверждая возлюбленное свое достояние святую церковь, праотцев преступлением отпадших утешая неложным своим словом, еще в раи основание ей положи. сей Бог наш, руководствуя ко оному спасительному обетованию, не несвидетельствована себе остави, но хотящее быти спасение провозвести первее чрез\ отцев и пророков, живоописа различными образы. сей Бог наш, многочастне и многообразне древле глаголавый отцем во пророцех, в последок дний сих глагола нам в сыне, имже и веки сотвори, иже возвести отчее о нас благоволение, откры таинства небесная, увери силою святаго духа о истине благовестия, посла апостолы во весь мир проповедати евангелие царствия, утверди оное различными силами и чудесы. сему спасительному откровению последующе, сего благовестия держащеся,

Веруем во единаго Бога отца, вседержителя, творца небу и земли, видимым же всем и невидимым. и во единаго Господа Иисуса Христа, сына божия, единороднаго, иже от отца рожденнаго прежде всех век: света от света, Бога истинна от Бога истинна, рожденна, несотворенна, единосущна отцу, имже вся быша. нас ради человек, и нашего ради спасения сшедшаго с небес, и воплотившагося от духа свята и Марии Девы, и вочеловечшася. распятаго же за ны при понтийстем пилате, и страдавша, и погребенна. и воскресшаго в третий день по писанием. и возшедшаго на нб\са, и седяща одесную отца. и паки грядущаго со славою, судити живым и мертвым, егоже царствию не будет конца. и в духа святаго, Господа животворящаго, иже от отца исходящаго, иже со отцем и сыном спокланяема и сславима, глаголавшаго пророки. во едину святую соборную и апостольскую церковь. исповедуем едино крещение во оставление грехов. чаем воскресения мертвых, и жизни будущаго века. аминь.

сия вера апостольская, сия вера отеческая, сия вера православная, сия вера вселенную утверди.

еще же соборы святых отец и их предания и писания, божественному откровению согласная, приемлем и утверждаем.

Всем же о православии подвизавшымся словесы, писании, учении, страдании и богоугодным житием, яко защитником и пособником онаго, Христова церковь, нынешнее воспоминание творящи, восклицает:

святому благоверному и равноапостольному царю константину и матери его елене,

святым благоверным и равноапостольным великому князю владимиру и княгине ользе, святым благоверным князем александру невскому и даниилу московскому и прочым благоверным россияном, вечная память.

*Хор зде и далее поет:*
Вечная память. *(трижды.)*

Святейшым православным патриархом константинопольским александрийским, антиохийским, иерусалимским и всероссийским, и преосвященным митрополитом, архиепископом и епископом православным, вечная память.

Пострадавшым и убиенным в различных походех за православную веру и отечество вождем и воином и всем православным Христианом, в истинней вере и благочестии и в надежди воскресения скончавшымся, вечная память.

Православная Христова церковь, торжественно воспоминающи подвизавшихся во благочестии и сие всем своим Христоименитым чадом к подражанию представляющи, восхваляет подвиги сих, иже ныне спасительною верою и добродетелию приуготовляюще себе к вечному блаженству утверждают православие.

*Посем возглашает диакон:*

Великому господину и отцу нашему пимену, святейшему патриарху московскому и всея руси, многая лета.

*Хор зде и далее поет:*
Многая лета. *(трижды.)*

Святейшым патриархом православным. константинопольскому, александрийскому, антиохийскому, иерусалимскому и прочым святейшым православным предстоятелем, многая лета.

Господину нашему, [высоко]преосвященнейшему *(имярек, и епархиальный титул его)*
многая лета.

Преосвященным православным митрополитом, архиепископом и епископом, и всему освященному причту, многая лета.

Богохранимей стране нашей, властем и воинству ея, многая лета.

Всем православным Христианом, право содержащым спасительную веру и повинующымся Христовой церкви, подаждь, Господи, мир, благоденствие, из\ъобилие плодов земных, и многая лета.

*Иерей читает молитву:*

Святая троице, сих прослави и утверди даже до конца в правоверии, отвращающыяжеся святыя и спасительныя православныя веры и Христовы церкве обрати, и сотвори да вси приидут в дознание вечныя твоея истины, молитвами пресвятыя владыцы нашея Богородицы и приснодевы Марии, и всех святых. аминь.]

Слава тебе, Богу, благодателю нашему, во веки веков.

*Лик:*
Аминь. И поют «Тебе Бога хвалим:»

*Во время пения иерей и все священное собрание целуют святыя иконы на аналоях.*

*Посем бывает отпуст, и начинается литургиа. Аще же изволит настоятель, последование сие бывает по заамвонней молитве.*

