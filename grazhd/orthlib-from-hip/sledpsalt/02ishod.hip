<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

Последование по исходе души от тела.

Изшедшей убо души от тела, абие иерей начинает:

Благословен Бог наш: Трисвятое. И по отче наш: Яко твое есть царство:

Посем с предстоящими поет, или чтет, тропари сия:

Со духи праведных скончавшихся, душу раба твоего Cпасе упокой, сохраняя ю во блаженней жизни, яже у тебе человеколюбче.

В покоищи твоем Господи, идеже вси святии твои упокоеваются, упокой и душу раба твоего, яко един еси человеколюбец.

Слава: Ты еси Бог сошедый во ад, и узы окованных разрешивый, сам и душу раба твоего упокой.

И ныне: Едина чистая и непорочная Дево, Бога без\ семене рождшая, моли спастися души его.

По сих же иерей глаголет ектению сию:

Помилуй нас Боже, по велицей милости твоей, молим ти ся, услыши и помилуй.

Господи помилуй, трижды.

Еще молимся о упокоении души усопшаго раба божия [имярек,] и о еже проститися ему всякому прегрешению вольному же и невольному.

Господи помилуй, трижды.

Яко да Господь Бог учинит душу его, идеже праведнии упокоеваются.

Господи помилуй, трижды.

Милости божия, царства небеснаго, и оставления грехов его, у Христа безсмертнаго царя и Бога нашего просим.

Подай Господи.

Иерей: Господу помолимся. Клирицы: Господи помилуй.

Иерей:

Боже духов, и всякия плоти, смерть поправый, и диавола упразднивый, и живот миру твоему даровавый, сам Господи покой душу усопшаго раба твоего [имярек,] в месте светле, в месте злачне, в месте покойне, отнюдуже отбеже болезнь, печаль и воздыхание: всякое согрешение содеянное им, словом, или делом, или помышлением, яко благий человеколюбец Бог прости: яко несть человек, иже жив будет, и не согрешит. ты бо един кроме греха, правда твоя, правда во веки, и слово твое истина.

Возглас: Яко ты еси воскресние, и живот, и покой усопшаго раба твоего [имярек,] Христе Боже наш: и тебе славу возсылаем, со безначальным твоим отцем, и пресвятым, и благим, и животворящим твоим духом, ныне и присно, и во веки веков.

Клирицы: Аминь.

Скончав же сия чтет псалом ч~: Живый в помощи:

И абие поет, или глаголет канон сей за преставльшагося.

Глас и~.

Песнь а~.

Ирмос: Воду прошед яко сушу:

Стих: Покой Господи душу усопшаго раба твоего.

Отверз уста моя Cпасе, слово ми подаждь, молитися милосерде, о ныне преставленном, да покоиши душу его Владыко.

Мертв быв плотию Cпасе, и во гробе положен с мертвыми, душу раба твоего покой в месте злачне, яко милосерд.

Слава: Молебный глас мой услыши Боже триипостасне, и учини душу преставленнаго в недрех авраамлих, избавителю.

И ныне: Ты пречистая Богородице, егоже без\ искуса мужеска заченши родила еси, моли сына твоего, подати покой рабу твоему преставленному.

Песнь г~.

Ирмос: Небеснаго круга верхотворче Господи:

В месте злачне, в месте покойне, идеже лицы святых веселятся, душу раба твоего преставленнаго покой Христе, едине милостиве.

Идеже лицы святых, тамо вчини Владыко, послужившаго тебе всем сердцем, и воздвигшаго иго твое на рамо свое, яко един Владыка живота и смерти.

Слава: Небесный отче вседержителю, и сыне единородный, и душе святый исходный, презри умершаго согрешения, и в церкви первенец всели его славити тя, со всеми угождшими тебе.

И ныне: Яко Мати святая пресвятаго Бога владычце всяческих, Марие Богородице, со всеми святыми сего моли, душу покоити раба твоего в небесных селениих.

Песнь д~.

Ирмос: услышах Господи.

Сошедый в преисподняя Христе, совоздвигл еси умершыя вся, и преставльшагося от нас покой Cпасе, яко щедр.

Никтоже без\ греха есть, токмо ты един Владыко: сего ради преставленному и грехи остави, и в рай того всели.

Слава: услыши Троице святая, гласы молебныя, приносимыя тебе в церкви о усопшем, и богоначальным твоим светом озари душу, омраченную суетными привержении.

И ныне: Родила еси пречистая, без\ мужеска семене, Бога совершенна, и человека совершенна, вземлющаго грехи нашя Дево: того моли госпоже, преставльшемуся рабу твоему подати покой.

Песнь е~.

Ирмос: Просвети нас повелении твоими Господи: ,

Имый живота и смерти власть, преставленнаго от нас покой Христе Боже: ты бо еси всех Cпасе, покой и живот.

На тя Cпасе надежду возлож, умерый отиде от нас: ты же Господи ущедри его, яко Бог многомилостив.

Слава: Просвети нас трисвяте, воспеваемый Владыко, молящихся тебе, мир небесный прияти, и в мирных селех душу вчини, отшедшую от временных, в надежде безконечныя жизни.

И ныне: Шуяго стояния пречистая, избавити преставленнаго, умоли сына твоего Дево госпоже яко Cпаса и Бога нашего Мати сущая.

Песнь з~.

Ирмос: Молитву пролию ко Господу:

Ада испроверг Владыко, воскресил еси умершыя от века: и ныне преставленнаго от нас в недро авраамле ты Боже всели: прегрешения вся отпустив, яко милосерд.

Заповедь, юже ми дал еси Боже, преступих и смертен бых: но ты Боже, сошедый во гроб, и душы яже от века воскресивый, не возстави мене Владыко на мучение, но на покой, преставленный вопиет тебе нами, многомилостиве.

Слава: Молим тя безначальне отче, и сыне, и душе святый, злобою душезлобнаго мира озлобленную и к тебе зиждителю прешедшую душу, во адово дно не отрини Боже Cпасе мой.

И ныне: С небесе Христос Бог наш, яко дождь на руно, пречистая, сниде на тя, напаяя весь мир, и изсушая вся безбожныя потоки, наводняяй всю землю разумом своим, приснодево. того моли дати покой преставленному рабу твоему.

Кондак, глас и~:

Со святыми упокой Христе, душу раба твоего, идеже несть болезнь, ни печаль, ни воздыхание, но жизнь безконечная.

Икос: Сам един еси безсмертный, сотворивый и создавый человека: земнии убо от земли создахомся, и в землю туюжде пойдем, якоже повелел еси, создавый мя, и рекий ми: яко земля еси, и в землю отидеши, аможе вси человецы пойдем, надгробное рыдание творяще песнь: аллилуиа. [Трижды.]

Песнь з~.

Ирмос: От иудеи дошедше:

Владыко Христе Боже, егда хощеши судити миру, пощади душу раба твоего, егоже от нас приял еси, вопиющаго: отец наших Боже, благословен еси.

В пищи райстей, идеже праведных душы веселятся послуживших тебе, причти с ними Христе, душу раба твоего, воспевшаго: отец наших Боже, благословен еси.

Слава: Иудейския три отроки спасый во огни, в триех лицех воспетый, избави огня вечнаго усопшаго, воспевшаго ти верно: отец наших Боже, благословен еси.

И ныне: Исаиа тя жезл нарече чистая: даниил же гору несекомую: иезекииль же дверь, из\ неяже пройде Христос: мы же тя истинную Богородицу именующе величаем.

Песнь и~.

Ирмос: Седмерицею пещь:

Скончав течение, и к тебе прибегох Господи, преставленный вопиет ныне: прегрешения остави Христе Боже, и не осуди мене, егда хощеши судити всем. верно бо тебе взывах: вся дела господня Господа пойте, и превозносите его во веки.

Понесшаго Владыко иго твое на раме своем, и бремя твое легкое, аще и не всегда, обаче в месте преподобных твоих всели душу его, воспевшаго тебе Христе Cпасе: отроцы благословите, священницы воспойте, людие превозносите его во веки.

Благословим отца, и сына, и святаго духа, Господа.

Безначальная Троице святая, Боже отче, и сыне, и душе святый, в лице святых причти душу преставленнаго раба твоего, и огня вечнаго избави, да тя хвалит воспевая во веки: отроцы благословите, священницы воспойте, людие превозносите его во веки.

И ныне: Тя Дево пророчестии лицы прорекоша: прозряще бо тя прозорливыма очима, ов убо жезл нарече тя, ин же дверь восточную, ов же гору человеки несекомую. мы же исповедуем тя воистинну Богородицу, Бога всяческих рождшую: егоже моли, упокоити преставленнаго во веки вся.

Песнь ф~.

Ирмос: ужасеся о сем небо:

Ии~се Боже мой Cпасе, адамле ты взял еси преступление, и смерти вкусил еси, да человеки от нея свободиши милосерде. темже молим тя милостиве: преставленнаго покой, яко благ, во дворех святых твоих, яко един всеблагий и милосердый.

Несть никтоже милосерде, иже не согреши в человецех, токмо ты един Иисусе Христе, вземляй грехи всего мира. темже очистив раба твоего от прегрешений, вчини во святых твоих дворех: ты бо живот еси и покой, и свет, и веселие всех тебе благоугодивших.

Слава: удивися все естество человеческое, како безначальнаго отца сын, сый единородный, плоть от Девы действом святаго духа приял еси, и пострадал еси яко человек, да умершыя оживиши: тем и преставленнаго ныне от нас, прилежно молим тя, во стране живых, яко благ всели.

И ныне: Невесту тя нарицаем пречистая, отца невидимаго, и матерь сына, из\ тебе духом святым воплощеннаго: и молебницу тя о усопшем рабе твоем предлагаем: тебе бо помощницу имамы земнии, и любовию поюще тя величаем.

Таже: Достойно есть: Трисвятое. По отче наш:

Тропарь, глас з~:

Един естеством сый животворец Христе, и благости воистинну неизследимая пучино, ныне преставльшагося раба твоего, царствия твоего сподоби: ты бо един еси имеяй множество щедрот, и безсмертие.

Слава, и ныне, Богородичен:

Источник живота рождшая владычце, избавителя миру Иисуса Господа, того прилежно моли, безконечнаго живота преставльшагося ныне раба твоего сподобити: ты бо Христиан едина еси известнейшая помощница.

Таже: Господи помилуй, в~и.

И молитву сию:

Помяни Господи Боже наш, в вере и надежди живота вечнаго, преставльшагося раба твоего, брата нашего [имярек,] и яко благ и человеколюбец, отпущаяй грехи, и потребляяй неправды, ослаби, остави, и прости вся вольная его согрешения и невольная: избави его вечныя муки, и огня геенскаго, и даруй ему причастие и наслаждение вечных твоих благих, уготованных любящым тя. аще бо и согреши, но не отступи от тебе, и несумненно во отца, и сына, и святаго духа, Бога тя в Троице славимаго верова, и единицу в Троице, и Троицу во единстве, православно даже до последняго своего издыхания исповеда. темже милостив тому буди, и веру, яже в тя, вместо дел вмени, и со святыми твоими яко щедр упокой: несть бо человека, иже поживет и не согрешит: но ты един еси кроме всякаго греха, и правда твоя, правда во веки: и ты еси един Бог милости и щедрот, и человеколюбия: и тебе славу возсылаем, отцу, и сыну, и святому духу, ныне и присно и во веки веков.

Клирицы: Аминь. Иерей: Премудрость. Клирицы: Честнейшую херувим: Иерей: Слава тебе Христе Боже, упование наше, слава тебе. Клирицы: Слава, и ныне: Господи помилуй, трижды. Благослови.

Иерей творит отпуст сей:

Воскресый из\ мертвых Христос истинный Бог наш, молитвами пречистыя своея матере, святых славных и всехвальных апостол, преподобных и богоносных отец наших, и всех святых, душу от нас преставльшагося раба своего в селениих праведных учинит, и в недрех авраама упокоит, и с праведными причтет и нас помилует, яко благ и человеколюбец.

Клирицы: Аминь.

Иерей же глаголет: Во блаженном успении, вечный покой подаждь Господи, успшему рабу твоему [имярек] и сотвори ему вечную память.

Отпевше же трижды: Вечная память. И отходят во своя си.

