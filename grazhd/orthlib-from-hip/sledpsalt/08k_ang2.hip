<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

Канон молебный

хранителю человеческия жизни ангелу

творение иоанна монаха черноножнаго, нося краестрочие сие: Ангела пою тя хранителя моего. Песнь монаха иоанна.

Канон Глас и~.

Песнь а~.

Ирмос: Воду прошед яко сушу:

Неусыпаемаго хранителя души моея, и предстателя живота моего, и наставника от Бога, егоже получих, пою тя ангеле божий Бога вседержителя.

Хотяй всем человеком спастися, святыя ангелы наставники и световодители приставил еси слове человеком, руководствующыя нас к страху твоему.

Нощию содержима мрачною, и темным мраком покрываемаго страстей, светом покаяния озари мя наставниче и предстателю, и хранителю мой.

Слава: Студных помышлений во мне точит наводнение тинное и мрачное, от Бога разлучающее ум мой, еже изсуши, о заступниче мой!

И ныне: Тишина ты владычце, и пристанище обуреваемых в пучине греховней: темже к твоему притекаю пристанищу, волнуемь бурею различных страстей.

Песнь г~.

Ирмос: Небеснаго круга:

Земленаго и бреннаго и перстнаго смешения имею бытие, темже земли пригвоздихся: но, о предстателю мой, и наставниче мой, и избавителю, обрати желание мое к небесным.

В нощи и во дни лукавыми делы моими преогорчеваю, и оскорбляю и раздражаю тя, и не хотяща отдалеча стояти поборника моего, понуждаю тя.

Печали и уныния повинный бываю, яко непокаянен пребываяй и неисправлен: темже мне даруй покаятися истинно, и радостотворити тя хранителя моего.

Слава: Зря невидимое лице Бога на небесех седящаго, и призирающа на землю умно, и трястися ей творяща, моли спастися мне святый ангеле.

И ныне: ум и смысл и слово, дар божий приях, яко да познав Владыку, делы почту добрыми: аз же страстьми дар обезчестив, спасу досадих, владычце спаси мя.

Седален, глас д~. Подобен: Вознесыйся на крест:

Души моея хранитель и телесе, избранный ми от Бога божественный ангеле, богоподражательно презри всесвятый вся прегрешения окаянныя души моея, избави льстиваго мя различных сетей, и общаго умилостиви Бога, да на суде подаст ми оставление.

Песнь д~.

Ирмос: Ты моя крепость:

Не помышляяй страшное судище, в немже имам спасу предстати, и дати слово о всяком деле же и слове, ниже смерти безвестное во ум отнюд приемлю: неисправлен есмь, наставниче мой, не остави мене.

Прилежно всякую злобу соверших из\ млада, и не престах тя заступника моего преогорчевати беззаконными словесы и деяньми: но не озлобися, но пожди еще, вразумляя, и просвещая, и утверждая мя.

Слова божия долготерпение подражаяй, пришедша яко да в покаяние призовет вся грешныя, и ожидающа самовольное исправление, и не понуждающа: и ты наставниче мой, на мне долготерпеливно пребуди.

Слава: Далече от Бога грех мя отрину, неключимаго раба и недостойнаго, но Владыка мой Иисус восприят мя благоутробно и приусвои: аз же толикую отметаяй его благодать, еще оскорбляю и тя божий ангеле.

И ныне: Яко воистинну Господь воцарися, царствием неотпадающим, и облечеся псаломски, из\ тебе Богомати, в краснейшее благолепие, плоть святую, еюже смерть прият, и низложи ея царство.

Песнь е~.

Ирмос: Вскую мя отринул еси:

Тя хранителя стяжав, спребытеля, собеседника, святый ангеле, соблюдающа, спутствующа, спребывающа, и спасительная предлагающа присно мне, кое прощение прииму неразумен сый;

Мнозем дерзновением престолу предстоя вседержителя, и сликовствуя у царя твари, многих зол моих подати ми прощение, защитителю мой помолися.

Муки провидя и мучения ожидающая мя, и ожесточение. мое и безумие и ослепление, милуя стенеши, и сетуеши, и дряхлуеши, посупления исполнен, избавителю мой.

Слава: Ниже ко единому часу, но ниже черте, или и сея кратши оставих тя, благодетеля моего и хранителя, о мне порадоватися и возвеселитися и взыграти, грехми присно срастлеваемый.

И ныне: Новый младенц явися недомысленный от тебе пренепорочная, ставилом дубравы, и горы мерилом разума поставивый: лик звездам исчитаяй, и капли росы, и ветров дыхание преложивый.

Песнь з~.

Ирмос: Молитву пролию ко Господу:

Сохраняяй и ополчаяйся окрест мене, и стремления возбраняяй демонов, и тех зверовидная нахождения яже на мя отреяй всегда, не престай хранителю мой: тя бо имам тепла заступника.

Пречистное и благоуханное сый миро, не гнушайся моея смрадности, не отступи от мене даже до конца, но неотступен буди мне хранитель присно: и солнце бо места скверная преходя, не оскверняется.

Капли слезоточныя источити, покрывающаго водами словом своя высокая превыспренняя, благодать мне дати умоли предстателю мой, яко да теми очистится сердце мое, и узрит Бога.

Невещественне яко чист и невеществен, предстоя чистому и невещественному, и к тому стяжав богатое дерзновение и присвоение, того моли прилежно, душу мою спасену даровати ми.

Слава: Да покрыет срам и студ, студная и смрадная и мрачная лица вражия, егда смиренная моя душа от тела распрягается: туюже да покрыют, наставниче мой, светлая твоя и пресвященная крила.

И ныне: Святых святейшая ангел, херувим и серафим превышшая, землеретный мой ум земнаго и вещнаго желания превышши покажи, от земли к небесней любви возвысивши.

Кондак, глас в~. Подобен: Вышних ищя:

Божий служителю, и хранителю мой преизрядне, грешному присно мне спребывай, злодействия мя всякаго демонов избавляяй, и к бж~ественным стезям наставляяй, жизнь ходатайствуяй нетленную.

Песнь з~.

Ирмос: От иудеи дошедше:

Тмы окрест нападающих на мя разбойник невидимых, ищущих душу мою исторгнути и восхитити, огненным мечем твоим отгоняя державно, не оскудевай помощниче мой.

Егда хощет ми судити судия и Бог мой, и осудити мя осужденнаго от совести, прежде онаго суда не забуди раба твоего, руководителю мой.

Вещество имея матерь, и брение отца, и праотца персть, и сих сродством в землю весьма зрю: но даждь ми, предстателю мой, и горе воззрети когда к небесной доброте.

Яко красен сый добротою, и сладкий и веселый солнцезрачный ум, светло предстани ми, осклабленным лицем и радостным воззрением, егда имам от земли взятися, наставниче мой.

Слава: Благоутробия ради милости, и множества ради многаго человеколюбия, твоих крил кровом, хранителю мой, покрый мя исходяща от тела, еже не видети мерзская лица демонская.

И ныне: Небесная врата, спасительная дверь, лествице умная, еюже Бог сниде, и человек взыде: небеснаго царствия щедротами твоими чистая, сподоби мя раба твоего.

Песнь и~.

Ирмос: Седмерицею пещь:

По Бозе тя приях от Бога заступника и руководителя, и помощника, и поборника, пресвятый ангеле. темже не престай молюся, и пестунствуяй, и наказуяй, и учай лепая мне деяти, и просветити ум мой, дондеже мя представиши Христу спасена.

Егда поставятся престоли, и книги разгнутся, и ветхий деньми сядет, и судятся человецы, и ангели предстанут, и земля восколеблется, и вся ужаснутся и вострепещут: тогда твое человеколюбие на мне покажи, и избави мя геенны, Христа умоляяй.

Ныне яко пчелы сот, невидимо окружают мя богомерзцыи губителие демони, яко хищницы птицы, яко лукавыя лисицы, и яко сыроядцы птиц плотоядных окрест мене летают: покрый мя хранителю мой, якоже покрывает орел птенцы своя.

От очию слезы непрестанно текущыя, неоскудно токи даждь ми, всего мя омывающыя, от верху и до ногу: яко паче снега убелену ризу облек покаянием, в чертог божий вниду, тя почитаяй защитителя моего.

Христов храм сущее сердце мое, страстьми свиней умных житие соверших: но укрепи мя, помощниче души моея, очистити сие, покадити, окропити ароматы и миры молитв и чистоты, да паки будет храм Христов благоуханен.

Слава:

Наставниче и хранителю мой, и предстателю и избавителю мой, отчаянныя моея души блюстителю, егда трубный страшный глас имать мя от земли воскресити на суд, близ\ мене стани тогда, тих и радостен, надеждею спасения отемляй мой страх.

И ныне: Премножеством благости туне мя помилуй, благоутробия источник рождшая: милости бо достойное не имам что принести тебе: благих бо моих никакоже требуеши, яко благодателя и Cпаса миру неизреченно заченши благодатная.

Песнь ф~.

Ирмос: устрашися всяк:

Да узрю тя одесную окаянныя моея души предстояща, светла и тиха, заступника и предстателя моего, внегда исчезати от мене нуждно духу моему, и ищущыя мя пояти, горькия враги отгоняюща.

Яко святый божий служитель, и творяй его божественная хотения, многим обогащаешися к нему дерзновением святый ангеле. темже тепле о мне того умоли, яко да спасен тобою, воспеваю предстательство и покров твой.

Весь живот мой во мнозе претек суете, к концу приближихся, и молю тя хранителя моего: буди ми защититель, и поборник непоборимь, егда прехожду мытарства лютаго миродержца.

ума моего погрешения, заблуждения, пленения, лютости, и студомыслия нечистых и скверных помышлений, обращаяй в добрыя мысли, не престай предстателю мой, во благая помышления, умиления разженныя родители.

Победи моих злых, Иисусе единородный преблагий, благоутробием твоим безмерие и премножество, твоего невещественнаго служителя божественными молитвами: егоже ми приставил еси из\ младенства, яко человеколюбец, хранителя.

Слава: Всю мою по Бозе спасения надежду возложих на тя хранителя моего, и попечителя, и заступника, общую молитву к Богу о мне сотвори, смолебники приим ангелов лики, и заступники.

И ныне: Возвыси рог благочестивых, и низложи варваров шатания богородительнице, необоримо спасающи сие стадо твое, в немже великое твое имя и многославное верно величается и славится.

Стихиры подобны, томужде, во глас в~:

Подобен: Доме евфрафов:

О ангеле божий, предстояй непосредственно святей Троице, не престай молити о мне рабе твоем.

Яко приял еси крепость хранити душу мою от Бога, не престай кровом твоих крил покрывати ю всегда. благодать Иисусу, давшему мне тя, великаго хранителя души моея, и оружие на враги моя, ангеле богочестный.

Сподоби и мене получити царствие Бога вышняго, да с тобою взываю песнь трисвятую.

Слава: Свет вторый ты еси по Бозе хранителю мой, не престай предстательствовати, видети и мне свет трисветлаго божества.

И ныне, Богородичен: Ангелов и человеков владычце Богородице, не престай молити Дево сына твоего о мне рабе твоем.

Молитва томуже хранителю человеческия жизни ангелу:

Святый ангеле, предстояй окаянной моей души, и страстной моей жизни, не остави мене грешнаго, ниже отступи от мене за невоздержание мое: не даждь места лукавому демону обладати мною насильством смертнаго сего телесе: укрепи бедствующую и худую мою руку, и настави мя на путь спасения: ей святый ангеле божий, хранителю и покровителю окаянныя моея души и тела, вся мне прости, еликими тя оскорбих, во вся дни живота моего, и аще что согреших во днешний день, покрый мя в настоящую нощь, и сохрани мя от всякаго искушения противнаго, да ни в коем гресе прогневаю Бога, и молися за мя ко Господу, да утвердит мя в страсе своем, и достойна покажет мя раба своея благости, аминь.

