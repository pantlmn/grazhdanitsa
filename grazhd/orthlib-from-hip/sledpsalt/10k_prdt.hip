<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

Стихиры, и канон святому иоанну предтечи.

Глас в~. Подобен: Егда от древа:

Проповедниче Христов и крестителю, ангеле, апостоле, мученче, пророче, предтече, свещниче, друже ближний, пророков печать, в рожденных пречестнейший, ходатаю ветхия и новыя благодати, светлый слова гласе, твоими священными ходатайствы молитвенная творения к Богу благоутробному исправи.

Се агнец божий, иже грехи мира вземляй: возопил еси предтече блаженне, внегда виде Христа, на земли ходяща. того убо моли, грехов оставление даровати тебе почитающым: имаши бо к нему велие воистинну дерзновение крестителю, яко ходатай закона и благодати.

Потщися и изми мя от искушений, славный Господень пророче, молю ти ся. всуе бо подвигошася на мя борющии мя горцыи бесове, ищущии похитити душу раба твоего окаянную, якоже птицу, не остави мя до конца: да разумеют же паче всеблаженне, яко ты ми еси прибежище.

Слава, и ныне, Богородичен:

Якоже сродством естественным, и молитвенным согласием, едино вы суще, Мати всех царя, и божественный предтече: мольбу сотворите вкупе о рабе, зело прогневавшем благомилостивнаго, яко да ущедрит и спасет, вашими преклонься ходатайствы, и огненнаго родства изменит мя.

Тропарь, глас в~.

Память праведнаго с похвалами, тебе же довлеет свидетельство господне, предтече: показал бо ся еси воистинну и пророков честнейший, яко и в струях крестити сподобился еси проповеданнаго. темже за истину пострадав радуяся, благовестил еси и сущым во аде, Бога явльшагося плотию, вземлющаго грех мира, и подающаго нам велию милость.

Канон предтечи иоанну, егоже краестрочие: Крестителю, сию молитву приими. Творение иосифово. Глас в~.

Песнь а~.

Ирмос: Во глубине постла иногда фараонитское всевоинство преоруженная сила: воплощшееся же слово всезлобный грех потребило есть, препрославленный Господь, славно бо прославися.

Припев: Святый великий иоанне предтече Господень, моли Бога о нас.

Крестителю и предтече Христов, погружаемый всегда сластьми телесными ум мой управи, и волны страстей укроти, яко да в тишине божественней быв песнословлю тя.

Недоуменным просветився просвещением, яко многосветлая звезда, мысленному востоку предтекл еси: имже озаритися сердцу моему, крестителю моли, омраченному всеми бесовскими преложении.

В реце бездну иногда всемудре погрузил еси, потоп содевающую благодатию, всего преступления: но молюся, потоки блаженне моих прегрешений изсуши, божественным ходатайством твоим.

Богородичен: Чистыя Девы Бога воплотившия сродник был еси блаженне предтече, с неюже тя чтим и молим, иже в божественнем храме твоем ныне живуще, храмы и нас сотвори духа святаго.

Песнь г~.

Ирмос: На камени мя веры утвердив, разширил еси уста моя на враги моя, возвесели бо ся дух мой, внегда пети: несть свят, якоже Бог наш, и несть праведн, паче тебе Господи.

Исцели струпы души моея, ум мой омраченный небрежением, озари божественным твоим ходатайством Господень предтече: и всякаго избави мя сопротивнаго обстояния, молюся.

Неплодствие разрешил еси рождшия, родився божиим промышлением премудре пророче: неплодное убо сердце мое плодоносно ныне соделай Господень предтече ходатайством твоим, добродетелей приносити прозябения.

Иже любовию твоею созидающаго божественный дом, вышняго жития улучити моли, верою храму твоему служащыя, храмы духа божественнаго сотвори, крестителю и предтече, ходатайствы твоими.

Богородичен: Веселяшеся предтеча в ложеснах носимь матерних, и покланяшеся Господу носиму в ложеснах твоих богоблагодатная, егоже моли от всякия скорби избавити мя.

Седален, глас в~. Подобен: Благоутробия сущи: Благоутробия ради милости блаже, спасти твое создание Христе пришел еси, преклонь небеса схождением твоим. темже, страшное смотрение твое поюще, вопием ти: мольбами предтечи твоего, очищение грехов подаждь нам, яко един благоутробен.

Слава, и ныне, Богородичен:

Предстательнице теплая Христианом, сыну твоему молися присно Богородице, всякаго злодейства и огорчения избавити нас борца, и дати нам прощение, в нихже согрешихом, за милосердие щедрот, твоими молитвами Мати Дево.

Песнь д~.

Ирмос: Пришел еси от Девы не ходатай, ни ангел, но сам Господи воплощься, и спасл еси всего мя человека. тем зову ти: слава силе твоей Господи.

Преклоньшему небеса, и человеком беседовавшу, главу преклонил еси, десницею твоею пребогате: еюже мя соблюди, во смирении сохраняя сердце мое.

Пустыня тебе гражданина непроходная имяше, блаженне предтече. темже вопию ти: пусту всякаго божественнаго деяния бывшу, душу мою снабди.

Закон божественный управляя, беззаконно заклан был еси. темже молюся тебе, беззаконнующа мя всегда, и прельщаема бесовскими прельщеньми исправи.

Создав сам себе храм владыце царю, к божественным селением ныне прешел еси предтече: ихже получити моли тебе пресвятый дом воздвигшаго.

Богородичен: Призри на мя недугующаго всенепорочная, и разреши страсти моя лютыя, и неудобь исцельныя: яко да величаю тя, возвеличившую все человечество.

Песнь е~.

Ирмос: Просвещение во тьме лежащих, спасение отчаянных, Христе Cпасе мой, к тебе утренюю царю мира, просвети мя сиянием твоим: иного бо разве тебе Бога не знаю.

В течениих иорданских, струю нетления предтече, крестив Христа, моли истекания страстей моих изсушити, и потоки сладостныя наследовати, и праведных краснаго радования.

уже рыдаю и содрогаюся, страхом и недоумением всегда содержимь есмь, помышляя моя содеянная, и будущий суд ужасный. благоутробне Господи, пощади мя, твоего крестителя мольбами.

Законополагаяй людем спасение в раскаянии, предтече, прегрешений бывшее, посреде закона и благодати стал еси. сего ради молим тя, образми покаяния нас просвети.

Даждь ми время покаяния, унынно прешедшее, все иждившему, благодетелю, имея на сие молящаго тя, слове, иоанна великаго предтечу, и покаянию всемирнаго проповедника.

Богородичен: Наветы и ловлении льстиваго умертвихся, владычце всенепорочная оживи мя, яже рождшая живот всех Богородице впостасный, да тя пою благочестно всенепорочную.

Песнь з~.

Ирмос: В бездне греховней валяяся, неизследную милосердия твоего призываю бездну: от тли Боже мя возведи.

Глас слова проповедавый, всех гласы восприем, проси грехов прощение даровати, иже верою поющым тя.

Сокрушение души моея исцели, и грехов бремя разреши, и паче надежди спаси мя, молитвами твоими блаженне предтече.

Ии~са, егоже рукою твоею крестил еси предтече, моли, руки мя избавити греха, взимающа к нему руце присно всеславне.

Богородичен: Дреманием леностным одержимь есмь, сон греховный тяготит сердце мое: твоим пречистая, бденным ходатайством воздвигни и спаси мя.

Кондак, глас г~.

Подобен: Дева днесь:

Прежде неплоды днесь Христова предтечу раждает, и той есть исполнение всякаго пророчества: егоже бо пророцы проповедаша, на сего во иордане руку положив, явися божия слова пророк и проповедник, вкупе и предтеча.

Икос: Восхвалим ныне господня предтечу, егоже священнику елисавет роди, из\ ложесн неплодных, но не без\ семене: Христос бо един вместилище пройде непроходимо без\ семене. иоанна неплоды роди, без\ мужа же сего не роди: Иисуса же, осенением отца и духа божия, Дева роди чистая. но безсеменному явися от неплодове пророк и проповедник, вкупе и предтеча.

Песнь з~.

Ирмос: Богопротивное веление беззаконнующаго мучителя, высок пламень вознесло есть: Христос же простре богочестивым отроком росу духовную, сый благословен и препрославлен.

Из\ корене секирою твоего покаяния исторг язвы страстнаго сердца моего, всади предтече божественное безстрастие, и страх чистейший божий, всякия злобы отчуждающий мя.

Во струях иорданских яко крестил еси покрывающаго водами превыспренняя Господа, того моли, воду даровати божественнаго умиления присно очима моима, славный предтече.

Иже миру вземлющаго грех, агнца божия предтече проповедав, того моли от козлищ части явити мя чужда, и десным его овцам и мене сочетати, славне.

Богородичен: Неплодная утроба носяше тя Дево, во чреве носившую слово воплощенно: егоже божественными взыгрании, великий предтеча, неплодныя всесвятый плод, позна радуяся, и поклонися.

Песнь и~.

Ирмос: Пещь иногда огненная в вавилоне действа разделяше, божиим велением халдеи опаляющая: верныя же орошающая, поющыя: благословите вся дела господня Господа.

Даждь десницу мне на земли лежащему, предтече, иже десницу простер, и омыл еси водами несквернаго: и избави мя скверны телесныя, всего мя очищая покаянием, и спаси мя.

Имущи душе время покаятися, лености тяжчайший сон оттряси, и спешно побди, вопиющи владыце твоему: милосерде, ущедри мя крестителя твоего мольбами.

Потоцы страстей, и воды злобы до души моея внидоша: блаженне предтече, потщися скоро из\ъяти мя, иже речными струями измыв безстрастия тишайшую пучину.

увы мне, многа зла сотворшему! увы мне единому, прогневавшему Бога преблагаго! крестителю Христов помози ми, и подаждь прегрешений моих разрешение, и долгов моих отсечение, ходатайствы твоими.

Богородичен: Вышняго Бога плотию рождшая, от гноя мя возстави страстей оскорбляющих мя: и люте всего обнищавша, божественными обогати пречистая, добродетельми, яко да воспою тя спасаемь.

Песнь ф~.

Ирмос: Безначальна родителя сын, Бог и Господь, воплощься от Девы, нам явися, омраченная просветити, собрати расточенная. тем всепетую Богородицу величаем.

Кала мя избави греховнаго Господи, безгрешне едине и многомилостиве, крестителя мольбами, иже тебе проповеда всему миру агнца божия, вземлющаго человеков грехи.

Яко шипок благовонен, яко благоуханный кипарис, яко неувядаемый крин, яко миро честно имеяй тя Господень предтече, моих дел злосмрадия избавляюся молитвами твоими, притекая к покрову твоему.

Неплодствовати мя неплодными делы всеблаженне сотвори, добродетелей благоплодие присно приносяща, чадо мя господне творя, и причастника божественному царствию, и святых собору купножителя.

Нам любящым тя, и любовию почитающым, и в божественнем храме твоем ликующым, даждь с небесе разрешение лютых, предтече Господень, и жития исправление, и прегрешений избавление.

Богородичен: Носиму во утробе Богоматрни, иже вся носящему манием, поклонился еси пророче: с неюже моли смиренней спастися души моей, во многая впадающей по вся дни согрешения.

