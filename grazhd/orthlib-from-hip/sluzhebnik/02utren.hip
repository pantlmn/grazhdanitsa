<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

Последование утрени.

Аще убо есть великая четыредесятница, по еже благословити иерею, начинаем:

Трисвятое. Пресвятая Троице: отче наш: Яко твое есть царство: Господи помилуй, в~и. Приидите поклонимся: трижды, и два псалма:

Аще же ни, по благословении: Приидите поклонимся: трижды, и псалмы:

услышит тя Господь: и, Господи, силою твоею: Слава, и ныне: Трисвятое. отче наш: Яко твое есть царство: Таже, тропари: Спаси, Господи, люди твоя: Слава: Вознесыйся на крест: И ныне: Предстательство страшное:

Таже глаголет иерей:

Помилуй нас Боже, по велицей милости твоей, молим ти ся, услыши, и помилуй.

Лик: Господи помилуй, трижды.

Еще молимся о благочестивейшем, самодержавнейшем, великом государе нашем императоре николае александровиче, всея россии и о супруге его, благочестивейшей государне императрице александре феодоровне: о матери его, благочестивейшей государне императрице марии феодоровне: о наследнике его, благоверном государе цесаревиче и великом князе георгии александровиче, и о всем царствующем доме.

Лик: Господи помилуй, трижды.

Еще молимся о святейшем правительствующем синоде.

Лик: Господи помилуй, трижды.

Еще молимся за всю братию, и за вся Христианы.

Лик: Господи помилуй, трижды.

Возглас: Яко милостив и человеколюбец Бог еси, и тебе славу возсылаем, отцу, и сыну, и святому духу, ныне и присно, и во веки веков.

Лик: Аминь.

И абие глаголет: Именем господним благослови отче.

Иерей же возглашает: Слава святей, и единосущней, и животворящей, и нераздельней Троице, всегда, ныне и присно, и во веки веков.

Лик: Аминь.

Таже глаголем шестопсалмие, со всяким вниманием и страхом божиим, яко самому собеседующе Христу Богу нашему невидимо, и моляще о гресех наших. По триех же псалмех иерей глаголет молитвы утренния, стояй непокровен пред\ святыми дверьми.

Молитва первая:

Благодарим тя, Господи Боже наш, возставившаго нас от ложей наших, и вложившаго во уста наша слово хваления, еже покланятися, и призывати имя твое святое, и молимся твоим щедротам, ихже всегда употреблял еси о нашей жизни: и ныне посли помощь твою на предстоящыя пред\ лицем святыя славы твоея, и ожидающыя от тебе богатыя милости, и даждь им, со страхом и любовию всегда тебе служащым, хвалити не исповедимую твою благость.

Яко подобает тебе всякая слава, честь и поклонение, отцу, и сыну, и святому духу, ныне и присно, и во веки веков, аминь.

Молитва вторая:

От нощи утренюет дух наш к тебе Боже наш, зане свет повеления твоя на земли. правду и святыню совершати во страсе твоем вразуми ны, тебе бо славим, воистинну сущаго Бога нашего: приклони ухо твое, и услыши ны, и помяни Господи сущыя и молящыяся с нами вся по имени, и спаси я силою твоею, благослови люди твоя, и освяти достояние твое: мир мирови твоему даруй, церквам твоим, священником, императору нашему, всем людем твоим.

Яко благословися и прославися всечестное и великолепое имя твое, отца, и сына, и святаго духа, ныне и присно, и во веки веков, аминь.

Молитва третия:

От нощи утренюет дух наш к тебе Боже, зане свет повеления твоя. научи нас Боже правде твоей, заповедем твоим и оправданием твоим. просвети очи мыслей наших, да не когда уснем во гресех в смерть. отжени всякий мрак от сердец наших. даруй нам солнце правды, и ненаветну жизнь нашу соблюди печатию святаго твоего духа. исправи стопы нашя на путь мира. даждь нам видети утро и день в радовании, да тебе утренния возсылаем молитвы.

Яко твоя держава, и твое есть царство, и сила и слава, отца, и сына, и святаго духа, ныне и присно, и во веки веков, аминь.

Молитва четвертая:

Владыко Боже святый и непостижимый, рекий из\ тмы свету возсияти, упокоивый нас в нощнем сне, и возставивый к славословию и мольбе твоея благости: умоляемь от своего ти благоутробия, приими нас и ныне покланяющихся тебе и по силе благодарящих тя, и даруй нам вся, яже ко спасению, прошения: покажи ны сыны света и дне, и наследники вечных твоих благ. помяни Господи, во множестве щедрот твоих, и вся люди твоя, сущыя и молящыяся с нами, и всю братию нашу, яже на земли, на мори, на всяком месте владычествия твоего, требующих твоего человеколюбия и помощи, и всем подай великую твою милость: да спасени душею же и телом всегда пребывающе, с дерзновением славим чудное и благословенное имя твое, отца, и сына, и святаго духа ныне и присно, и во веки веков, аминь.

Яко Бог милости, щедрот и человеколюбия еси, и тебе славу возсылаем, отцу, и сыну, и святому духу, ныне и присно, и во веки веков, аминь.

Молитва пятая:

Благих сокровище, источниче приснотекущий, отче святый, чудотворче, всесильне и вседержителю, вси тебе покланяемся, и тебе молимся, твоя милости и твоя щедроты призывающе на помощь и заступление нашего смирения: помяни Господи твоя рабы, приими всех нас утренняя моления, яко кадило пред\ тобою, и да ни единаго от нас неискусна сотвориши, но вся ны снабди щедротами твоими. помяни Господи, бдящыя и поющыя во славу твою, и единороднаго твоего сына и Бога нашего, и святаго твоего духа: и буди тем помощник и заступник, приими их мольбы в пренебесный и мысленный твой жертвенник.

Яко ты еси Бог наш, и тебе славу возсылаем, отцу, и сыну, и святому духу, ныне и присно, и во веки веков, аминь.

Молитва шестая:

Благодарим тя, Господи Боже спасений наших, яко вся твориши во благодетельство жизни нашея, да всегда к тебе взираем спасу и благодетелю душ наших: яко препокоил еси нас в мимошедшее нощи число, и воздвигл еси ны от ложей наших, и поставил еси в поклонение честнаго имене твоего. темже молим тя, Господи: даждь нам благодать и силу, да сподобимся пети тебе разумно и молитися непрестанно, во страсе и трепете свое спасение соделовающе, заступлением Христа твоего. помяни, Господи, и в нощи к тебе вопиющыя, услыши я и помилуй, и сокруши под\ нозе их невидимыя и борительныя враги.

Ты бо еси царь мира, и Спас душ наших, и тебе славу возсылаем, отцу, и сыну, и святому духу, ныне и присно, и во веки веков, Аминь.

Молитва седмая:

Боже и отче Господа нашего Иисуса Христа, возставивый ны от ложей наших и собравый ны в час молитвы, даждь нам благодать во отверзение уст наших, и приими наша по силе благодарения, и научи ны оправданием твоим: зане помолитися, якоже подобает, не вемы, аще не ты Господи, святым твоим духом наставиши ны. темже молимся тебе, аще что согрешихом даже до настоящаго часа, словом, или делом, или помышлением, волею или неволею, остави, прости: аще бо беззакония назриши Господи, Господи, кто постоит; яко у тебе избавление есть: ты еси един святый, помощник державный, защититель жизни нашея, и о тебе пение наше всегда.

Буди держава царствия твоего благословена и препрославлена, отца, и сына, и святаго духа: ныне и присно, и во веки веков, аминь.

Молитва осмая:

Господи Боже наш, сонное уныние отгнавый от нас и сопризвавый ны званием святым, еже и в нощи воздевати руки нашя, и исповедатися тебе о судьбах правды твоея: приими мольбы нашя, моления, исповедания, нощныя службы, и даруй нам Боже, веру непостыдну, надежду известну, любовь нелицемерну, благослови нашя входы и исходы, деяния, дела, словеса, помышления, и даждь нам постигнути в начало дне, хвалящым, поющым, благословящым твоея неизреченныя благостыни благость.

Яко благословися всесвятое имя твое, и прославися царство твое, отца, и сына, и святаго духа, ныне и присно, и во веки веков, аминь.

Молитва девятая:

Возсияй в сердцах наших, человеколюбче Владыко, твоего богоразумия нетленный свет, и мысленныя нашя отверзи. очи во евангельских твоих проповеданий разумение: вложи в нас и блаженных твоих заповедей страх, да плотския похоти вся поправше, духовное жительство пройдем, вся ко благоугождению твоему и мудрствующе и деюще.

Ты бо еси просвещение душ и телес наших, Христе Боже, и тебе славу возсылаем, со безначальным твоим отцем и всесвятым и благим и животворящим твоим духом, ныне и присно, и во веки веков, аминь.

Молитва десятая:

Господи Боже наш, покаянием оставление человеком даровавый, и во образ нам познания грехов и исповедания, пророка Давида покаяние к прощению показавый, сам Владыко, во многая ны и великая падшыя согрешения, помилуй по велицей милости твоей, и по множеству щедрот твоих очисти беззакония наша: яко тебе согрешихом Господи, и безвестная и тайная сердца человеческаго ведущему, и единому имущему власть оставляти грехи. сердце же чисто создав в нас, и духом владычним утвердив нас, и радость спасения твоего сказав нам, не отрини нас от лица твоего: но благоволи яко благ и человеколюбец, даже до последняго нашего издыхания, приносити тебе жертву правды, и возношение во святых твоих жертвенницех.

Милостию, и щедротами, и человеколюбием единороднаго твоего сына, с нимже благословен еси, со всесвятым, и благим, и животворящим твоим духом, ныне и присно, и во веки веков, аминь.

Молитва перваянадесять:

Боже, Боже наш, умныя и словесныя составивый силы твоею волею, тя молим, и тебе мили деемся: приими наше по силе славословие, со всеми создании твоими, и богатыми твоея благости воздаждь дарованьми. яко тебе преклоняется всякое колено небесных, и земных, и преисподних, и всякое дыхание и создание поет непостижимую твою славу: един бо еси Бог истинный и многомилостивый.

Яко тя хвалят вся силы небесныя, и тебе славу возсылаем, отцу, и сыну, и святому духу, ныне и присно, и во веки веков, аминь.

Молитва втораянадесять:

Хвалим, поем, благословим, и благодарим тя, Боже отец наших, яко превел еси сень нощную, и показал еси нам паки свет дневный. но молим твою благость, очисти грехи нашя, и приими моление наше великим твоим благоутробием: яко к тебе прибегаем милостивому и всесильному Богу. возсияй в сердцах наших истинное солнце правды твоея, просвети ум наш, и чувства вся соблюди, да яко во дни благообразно ходяще путем заповедей твоих, достигнем в жизнь вечную, яко у тебе есть источник жизни, и в наслаждении быти сподобимся неприступнаго твоего света.

Яко ты еси Бог наш, и тебе славу возсылаем, отцу, и сыну, и святому духу, ныне и присно, и во веки веков, аминь.

Таже иерей или диакон глаголет великую ектению:

Миром Господу помолимся.

Лик: Господи помилуй.

О свышнем мире, и спасении душ наших, Господу помолимся.

Лик: Господи помилуй.

О мире всего мира, благостоянии святых божиих церквей, и соединении всех, Господу помолимся.

Лик: Господи помилуй.

О святем храме сем, и с верою, благоговением и страхом божиим входящих вонь, Господу помолимся.

Лик: Господи помилуй.

О святейшем правительствующем синоде, [и о митрополите нашем, имярек, аще суть область его,] честнем пресвитерстве, во Христе диаконстве, о всем причте и людех Господу помолимся.

Лик: Господи помилуй.

О благочестивейшем, самодержавнейшем, великом государе нашем императоре николае александровиче всея россии: о супруге его, благочестивейшей государне императрице александре феодоровне: о матери его, благочестивейшей государне императрице марии феодоровне, Господу помолимся.

Лик: Господи помилуй.

О наследнике его, благоверном государе цесаревиче и великом князе георгии александровиче, и о всем царствующем доме: о всей палате, и воинстве их, Господу помолимся.

Лик: Господи помилуй.

О пособити и покорити под\ нозе их всякаго врага и супостата, Господу помолимся.

Лик: Господи помилуй.

О граде сем: [аще в монастыре: О святей обители сей] всяком граде, стране, и верою живущих в них, Господу помолимся.

Лик: Господи помилуй.

О благорастворении воздухов, о из\ъобилии плодов земных, и временех мирных, Господу помолимся.

Лик: Господи помилуй.

О плавающих, путешествующих, недугующих, страждущих, плененных, и о спасении их, Господу помолимся.

Лик: Господи помилуй.

О избавитися нам от всякия скорби, гнева и нужды, Господу помолимся.

Лик: Господи помилуй.

Заступи, спаси, помилуй и сохрани нас Боже, твоею благодатию.

Лик: Господи помилуй.

Пресвятую, пречистую, преблагословенную, славную владычцу нашу Богородицу и приснодеву Марию со всеми святыми помянувше, сами себе, и другъдруга, и весь живот наш Христу Богу предадим.

Лик: Тебе Господи.

Возглашение:

Яко подобает тебе всякая слава, честь и поклонение, отцу, и сыну, и святому духу, ныне и присно, и во веки веков.

Лик: Аминь.

И начинают пети: Бог Господь и явися нам, благословен грядый во имя господне. по гласу дне тропаря.

Стих: Исповедайтеся Господеви, яко благ, яко в век милость его.

Стих: Обышедше обыдоша мя, и именем господним противляхся им.

Стих: Не умру, но жив буду, и повем дела господня.

Стих: Камень егоже небрегоша зиждущии, сей бысть во главу угла: от Господа бысть сей, и есть дивен во очесех наших.

Поется же Бог Господь, четырежды. Таже, глаголется тропарь случившийся, дважды, и Богородичен в тойже глас. И аще случатся два тропаря, всегда первый глаголется дважды, таже вторый, и Богородичен. Поему же Бог Господь, отходит канонарх, и стоит посреде храма откровен, и глаголет тихо вышеписанныя стихи. Стоит же тамо, дондеже начнут Богородичен. Таже покланяется на немже стоит месте. И обратився покланяется ликом, и отходит. Сице творит, и егда есть аллилуиа. Аще есть аллилуиа, или великая четыредесятница, по ектении поем аллилуиа, четырежды, в случившийся глас осмогласника. Стихи же глаголем сия:

Стих а~: От нощи утренюет дух мой к тебе Боже, зане свет повеления твоя на земли.

Стих в~: Правде научитеся живущии на земли.

Стих г~: Зависть приимет люди ненаказанныя.

Стих д~: Приложи им зла Господи, приложи зла славным земли.

И троичны гласа. Посем же обычное стихословие.

По исполнении же стихословия, творит священник малую ектению:

Паки и паки миром Господу помолимся.

Лик: Господи помилуй.

Заступи, спаси, помилуй и сохрани нас Боже, твоею благодатию.

Лик: Господи помилуй.

Пресвятую, пречистую, преблагословенную, славную владычцу нашу Богородицу и приснодеву Марию со всеми святыми помянувше, сами себе, и другъдруга, и весь живот наш Христу Богу предадим.

Лик: Тебе Господи.

Возглашает: Яко твоя держава, и твое есть царство, и сила, и слава, отца, и сына, и святаго духа, ныне и присно, и во веки веков.

Лик: Аминь.

По в~-м стихословии: Паки и паки:

Возглашение: Яко благ и человеколюбец Бог еси, и тебе славу возсылаем, отцу, и сыну, и святому духу, ныне и присно, и во веки веков.

По непорочнах, и по Благословен еси Господи:

Возглашает:

Яко благословися имя твое, и прославися царство твое, отца, и сына, и святаго духа, ныне и присно, и во веки веков.

Впакои. Степенны гласа. Прокимен воскресен.

Диакон: Господу помолимся.

Священник возглашает:

Яко свят еси Боже наш, и во святых почиваеши, и тебе славу возсылаем, отцу, и сыну, и святому духу, ныне и присно, и во веки веков.

Лик: Аминь.

Диакон: Всякое дыхание да хвалит Господа.

Стих: Хвалите Бога во святых его, хвалите его во утверждении силы его.

И посем возглашает диакон:

И о сподобитися нам слышанию святаго евангелиа Господа Бога молим.

Лик: Господи помилуй, трижды.

Диакон: Премудрость, прости услышим святаго евангелиа. И священник: Мир всем. Людие: И духови твоему. И абие наносит: От имярек, святаго евангелиа чтение. Лик: Слава тебе Господи, слава тебе. Диакон: Вонмем. И глаголет утреннее евангелие, аще случится неделя. Таже: Воскресение Христово: И н~-й псалом.

По целовании же евангелиа, глаголет диакон:

Спаси Боже люди твоя, и благослови достояние твое: и прочая якоже в литии написася.

Таже глаголет священник возгласно:

Милостию и щедротами и человеколюбием единороднаго твоего сына, с нимже благословен еси, со пресвятым, и благим, и животворящим твоим духом, ныне и присно, и во веки веков, аминь.

И начинаем каноны: воскресн, крестовоскресен, Богородицы, и минеи. По г~-й песни творит священник малую ектению:

Паки и паки: Заступи, спаси: Пресвятую, пречистую:

Возглашает:

Яко ты еси Бог наш, и тебе славу возсылаем, отцу, и сыну, и святому духу:

Таже седален минеи.

По з~-й песни ектениа:

Паки и паки: Заступи, спаси: Пресвятую, пречистую:

Возглашает:

Ты бо еси царь мира, и Спас:

Кондак, и икос. И чтение в синаксарии.

По ф~-й песни, аще убо несть неделя:

Достойно есть:

Аще же есть неделя, по ирмосе ектениа:

Паки и паки: Заступи, спаси: Пресвятую, пречистую:

Возглашает:

Яко тя хвалят вся силы небесныя и тебе славу возсылаем, отцу, и сыну, и святому духу, ныне и присно, и во веки веков.

Таже: Свят Господь Бог наш.

Воскресный ексапостиларий, и святаго, аще празднуется.

На хвалитех стихиры воскресны д~: и @восточны@ {анатолиевы} д~. Глаголем и стиха два:

Стих а~: Воскресни Господи Боже мой:

Стих в~: Исповемся тебе Господи:

Слава, стихира евангельская рядовая. И ныне, Преблагословенна еси: Славословие великое.

Глаголем же и тропари по обычаю.

Таже глаголет диакон, или иерей, ектению:

Помилуй нас Боже, по велицей милости твоей, молим ти ся, услыши, и помилуй.

Лик: Господи помилуй, трижды.

Еще молимся о благочестивейшем, самодержавнейшем, великом государе нашем императоре николае александровиче всея россии: о державе, победе, пребывании, мире, здравии, спасении его, и Господу Богу нашему наипаче поспешити и пособити ему во всех, и покорити под\ нозе его всякаго врага и супостата.

Лик: Господи помилуй, трижды.

Еще молимся о супруге его, благочестивейшей государне императрице александре феодоровне, о матери его, благочестивейшей государне императрице марии феодоровне, о наследнике его, благоверном государе цесаревиче и великом князе георгии александровиче, и о всем царствующем доме.

Лик: Господи помилуй, трижды.

Еще молимся о святейшем правительствующем синоде: [ Аще под\ митрополитом, приглаголет: и о митрополите нашем имярек, егоже область,] и всей во Христе братии нашей.

Лик: Господи помилуй, трижды.

Еще молимся о всем их Христолюбивом воинстве.

Лик: Господи помилуй, трижды.

Еще молимся о блаженных и приснопамятных создателех святыя обители сея, и о всех преждепочивших отцех и братиях, зде лежащих, и повсюду православных.

Лик: Господи помилуй, трижды.

Еще молимся о милости, жизни, мире, здравии, спасении, посещении, прощении и оставлении грехов рабов божиих, братии святыя обители сея

Лик: Господи помилуй, трижды.

Еще молимся о плодоносящих, и добродеющих во святем и всечестнем храме сем, труждающихся, поющих и предстоящих людех, ожидающих от тебе великия и богатыя милости.

Лик: Господи помилуй, трижды.

Возглашает иерей:

Яко милостив и человеколюбец Бог еси, и тебе славу возсылаем, отцу, и сыну, и святому духу, ныне и присно, и во веки веков.

Лик: Аминь.

Таже диакон, или иерей:

Исполним утреннюю молитву нашу Господеви.

Лик: Господи помилуй.

Заступи, спаси, помилуй и сохрани нас Боже твоею благодатию.

Лик: Господи помилуй.

Дне всего совершенна, свята, мирна и безгрешна, у Господа просим.

Лик: Подай Господи.

Ангела мирна, верна наставника, хранителя душ и телес наших, у Господа просим.

Лик: Подай Господи.

Прощения и оставления грехов и прегрешений наших, у Господа просим.

Лик: Подай Господи.

Добрых и полезных душам нашым, и мира мирови, у Господа просим.

Лик: Подай Господи.

Прочее время живота нашего в мире и покаянии скончати, у Господа просим.

Лик: Подай Господи.

Христианския кончины живота нашего, безболезнены, непостыдны, мирны и добраго ответа на страшнем судищи Христове просим.

Лик: Подай Господи.

Пресвятую, пречистую, преблагословенную, славную владычцу нашу Богородицу и приснодеву Марию со всеми святыми помянувше, сами себе, и другъдруга, и весь живот наш Христу Богу предадим.

Лик: Тебе Господи.

Возглашает иерей:

Яко Бог милости, щедрот и человеколюбия еси, и тебе славу возсылаем, отцу, и сыну, и святому духу, ныне и присно, и во веки веков.

Мир всем.

Людие: И духови твоему.

Диакон: Главы нашя Господеви приклоним.

И священник глаголет молитву сию тайно:

Господи святый, в вышних живый, и на смиренныя призираяй, и всевидящим оком твоим призираяй на всю тварь, тебе приклонихом выю сердца и телесе, и молимся тебе: простри руку твою невидимую от святаго жилища твоего, и благослови вся ны. и аще что согрешихом, волею или неволею, яко благ и человеколюбец Бог прости, даруя нам мирная и премирная благая твоя.

Возглашает: Твое бо есть еже миловати и спасати ны Боже наш, и тебе славу возсылаем, отцу, и сыну, и святому духу, ныне и присно, и во веки веков, аминь.

Диакон: Премудрость.

Лик: Благослови.

Священник: Сый благословен Христос Бог наш, всегда, ныне и присно, и во веки веков.

Лик: Аминь.

утверди Боже, благочестивейшаго, самодержавнейшаго. великаго государя нашего императора николая александровича, и святую православную веру, православных Христиан во век века.

Священник: Пресвятая Богородице, спаси нас.

Лик: Честнейшую херувим:

Священник: Слава тебе Христе Боже, упование наше, слава тебе.

Лик: Слава, и ныне: Господи помилуй, трижды. Благослови.

Священник творит отпуст, в неделю:

Воскресый из\ мертвых Христос истинный Бог наш, молитвами пречистыя своея матере, святых славных и всехвальных апостолов, и всех святых, помилует и спасет нас, яко благ и человеколюбец.

Таже, многолетие.

В прочыя же дни, кроме празднства, предпразднства же и попразднства, и суббот, по кафисмах ектений не бывает.

По кафисмах же, н~-й псалом, и каноны. По г~-й песни, и по з~-й, и по Достойно есть, ектениа малая. По Слава в вышних: и Сподоби Господи в день сей: ектениа: Исполним утреннюю молитву нашу: и стихиры на стиховне. По трисвятом и тропарех, ектениа: Помилуй нас Боже: По возгласе же: Премудрость. Лик: Благослови. Иерей: Сый благословен: и Лик: утверди Боже, благочестивейшаго, самодержавнейшаго, великаго государя нашего императора николая александровича, и прочая.

И чтец глаголет час а~-й:

Приидите, поклонимся: и псалмы.

По молитве же: Христе свете истинный: Иерей: Слава тебе Христе Боже, упование наше, слава тебе.

Лик: Слава, и ныне:

И отпуст творит иерей по обычаю, и святаго дне в нем поминает. И по отпусте лик поет многолетие.

