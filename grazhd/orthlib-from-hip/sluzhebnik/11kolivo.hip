<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

Чин благословения колива,

сиесть, кутии, или вареныя пшеницы, с медом смешенныя, и различными сладкими овощми украшенныя, и в честь и память господских праздников, или святых божиих, в церковь приносимыя.

Принесену бывшу коливу в церковь: Аще на вечерни, по Ныне отпущаеши: Трисвятое. По отче наш: тропарь. Слава, и ныне: Богородичен, по гласу тропаря святаго. Аще же на литургии по заамвонней молитве, поется тропарь и кондак святаго.

Диакон покадив, глаголет: Господу помолимся.

Лик: Господи помилуй.

Священник став над\ коливом, глаголет молитву сию:

Вся совершивый словом твоим Господи, и повелевый земли многоразличныя прозябати плоды, в наслаждение и пищу нашу: иже семенми три отроки и даниила сущыя в вавилоне, сластнопитанных светлшыя показавый: сам всеблагий царю, и семена сия с различными плоды благослови, и от них вкушающыя освяти, яко в славу твою, и в честь святаго, имярек, сия предложишася от твоих рабов, и в память во благочестивой вере скончавшихся. подаждь же блаже, благоукрасившым сия, и память совершающым, вся яже ко спасению прошения, и вечных твоих благ наслаждение: молитвами пречистыя владычцы нашея Богородицы и приснодевы Марии, и святаго, имярек, егоже и память совершаем, и всех святых твоих. Яко ты еси благословляяй и освящаяй всяческая Боже наш, и тебе славу возсылаем, безначальному отцу, со единородным твоим сыном, и пресвятым и благим и животворящим твоим духом, ныне и присно, и во веки веков.

Лик: Аминь.

И аще на вечерни, диакон: Премудрость. Лик: Благослови. Священник: Сый благословен: и прочая до отпуста. Аще же на литургии, поет лик: Буди имя господне: трижды, и псалом: Благословлю Господа на всякое время: Раздав же антидор, творит обычный отпуст литургии.

Чин над\ кутиею в память усопших, на литургии.

По заамвонней молитве речется: Трисвятое. Пресвятая Троице: и отче наш: Священник, возглас. Таже тропари: Со духи праведных: Таже ектениа: Помилуй нас Боже: и прочее. И молитва: Боже духов: И возглас: Яко ты еси воскресние: и прочая. Сия вся зри в литургии златоустаго. Таже лик: Буди имя господне: и прочее, и отпуст литургии.

Чин над\ кутиею в память усопших, вечера.

По отпусте вечерни, прежде повечерия, начало сотворив иерей, таже речется: Трисвятое. Пресвятая Троице: и по отче наш: Священник, возглас. Таже лик, тропари: Со духи праведных: Таже, ектениа: Помилуй нас Боже: и прочая. И молитва: Боже духов: И возглас: Яко ты еси воскресние: Лик: Аминь. Честнейшую херувим: Господи помилуй, трижды. Благослови. И отпуст.
