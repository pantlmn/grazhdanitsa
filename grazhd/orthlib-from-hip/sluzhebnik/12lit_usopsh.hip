<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

Чин литии о усопших.

Ведомо буди, яко во днех седмицы по отпусте вечерни и утрени, творим литию сице: Взем священник кадильницу, исходит в притвор, предходящема ему лампадома. Мы же последуем, поюще стихиру самогласну святаго, егоже есть храм, исходим в притвор церковный. И по стихире, священник возложив на ся епитрахиль, речет:

Благословен Бог наш, всегда, ныне и присно, и во веки веков.

Мы же: Аминь. Трисвятое. по отче наш: Возглас: Яко твое есть царство: И тропари сия: Со духи праведных скончавшихся душы раб твоих, Cпасе, упокой, сохраняя их во блаженной жизни, яже у тебе человеколюбче.

В покоищи твоем Господи, идеже вси святии твои упокоеваются, упокой и душы раб твоих, яко един еси человеколюбец.

Слава: Ты еси Бог сошедый во ад, и узы окованных разрешивый: сам и душы раб твоих упокой.

И ныне: Едина чистая и непорочная Дево, Бога без\ семене рождшая, моли спастися душам их.

Посем священник глаголет ектению: Помилуй нас Боже: и прочая, и молитву: Боже духов и всякия плоти: и возглас: Яко ты еси воскресние и живот: и прочая. Сия вся зри в литургии златоустаго.

По возгласе священник речет:

Слава тебе Христе Боже, упование наше, слава тебе. И мы: Слава, и ныне: Господи помилуй, трижды. Благослови.

Священник отпуст:

Воскресый из\ мертвых Христос истинный Бог наш, молитвами пречистыя своея матере, святых славных и всехвальных апостол, преподобных и богоносных отец наших, и всех святых, душы от нас преставльшихся раб своих, в селениих праведных учинит, в недрех авраама упокоит, и с праведными причтет, и нас помилует, яко благ и человеколюбец, аминь.

По отпусте вся братия рекут гласом:

Вечная ваша память, достоблаженнии отцы и братия нашя приснопоминаемии. Трижды.

Таже рекут помалу и полегку вси:

Бог да ублажит и упокоит их, и нас помилует, яко благ и человеколюбец.

