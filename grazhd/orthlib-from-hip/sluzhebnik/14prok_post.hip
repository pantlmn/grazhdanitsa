<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

Суббота мясопустная, прокимен един, глас з~:

Душы их во благих водворятся: Стих: К тебе Господи, воздвигох душу мою, Боже мой.

Аллилуиа, глас з~: Блажени, яже избрал и приял еси Господи, и память их в род и род. Стих: Душы их во благих водворятся.

Причастен: Блажени, яже избрал и приял еси Господи, и память их в род и род.

В неделю мясопустную, на утрени прокимен гласа.

На литургии прокимен, глас г~:

Велий Господь наш, и велия крепость его, и разума его несть числа. Стих: Хвалите Господа, яко благ псалом.

Аллилуиа, глас и~: Приидите возрадуемся Господеви, воскликнем Богу спасителю нашему. Стих: Предварим лице его во исповедании.

Причастен: Хвалите Господа с небес:

Другий: Радуйтеся праведнии о Господе:

Суббота сыропустная, прокимен, глас д~:

Восхвалятся преподобнии во славе: Стих: Возношения божия в гортани их.

Аллилуиа, глас в~: Насаждени в дому господни: Стих: Веселитеся праведнии о Господе:

Причастен: Радуйтеся праведнии:

Неделя сыропустная.

На утрени прокимен гласа.

На литургии прокимен, глас и~:

Помолитеся и воздадите Господеви Богу нашему. Стих: Ведом во иудеи Бог, во Исраили велие имя его.

Аллилуиа, глас з~: Благо есть исповедатися Господеви, и пети имени твоему вышний. Стих: Возвещати заутра милость твою, и истину твою на всяку нощь.

Причастен: Хвалите Господа с небес:

В туже неделю вечера прокимен великий, глас и~:

Не отврати лица твоего от отрока твоего, яко скорблю, скоро услыши мя: вонми души моей, и избави ю. Стих: Спасение твое Боже, да приимет мя. Стих: Да узрят нищии и возвеселятся. Стих: Взыщите Бога, и жива будет душа ваша. И паки тойже: Не отврати лица твоего, от отрока твоего яко скорблю, скоро услыши мя: И прочая.

В субботу первую поста,

на литургии прокимен, глас з~: Возвеселится праведник о Господе, и уповает на него. Стих: услыши Боже, глас мой, внегда молити ми ся к тебе.

Аллилуиа, глас д~: Праведник яко финикс процветет, и яко кедр, иже в ливане умножится. Стих: Насаждени в дому господни, во дворех Бога нашего процветут.

Причастен: В память вечную:

Неделя а~ поста.

На утрени прокимен гласа.

На литургии прокимен и аллилуиа: ищи в декемврии, в неделю святых праотец:

Причастен: Хвалите Господа:

Другий: Радуйтеся праведнии:

В туже неделю вечера прокимен великий, глас и~:

Дал еси достояние боящымся тебе Господи. Стих: От конец земли к тебе воззвах. Стих: Покрыюся в крове крил твоих. Стих: Яко воспою имени твоему во веки. И паки: Дал еси достояние боящымся тебе Господи.

Суббота вторая поста.

Прокимен, и аллилуиа, и причастен: дню, и мертвым.

Неделя в~ поста.

На утрени прокимен гласа.

На литургии прокимен, глас е~:

Ты Господи, сохраниши ны, и соблюдеши ны от рода сего, и во век. Стих: Спаси мя Господи, яко оскуде преподобный.

И святому григорию прокимен, глас а~:

уста моя возглаголют премудрость, и поучение сердца моего разум.

Аллилуиа, гласа.

Причастен: Хвалите Господа с небес:

Другий: В память вечную:

Суббота г~ поста.

Прокимен: дню, и мертвым.

Неделя г~ поста.

На утрени прокимен гласа.

На литургии, вместо трисвятаго: Кресту твоему покланяемся Владыко, и святое воскресние твое славим.

Прокимен, глас з~: Спаси Господи, люди твоя, и благослови достояние твое. Стих: К тебе Господи, воззову, Боже мой, да не премолчиши от мене.

Аллилуиа, глас и~: Помяни сонм твой, егоже стяжал еси исперва. Стих: Бог же царь наш прежде века, содела спасение посреде земли.

Причастен: Знаменася на нас:

Суббота четвертая поста.

Прокимен дню, и за упокой.

Неделя д~ поста.

На утрени прокимен гласа.

На литургии прокимен гласа, и преподобному, глас и~: Восхвалятся преподобнии во славе:

Аллилуиа, гласа, и святаго. Стих: Насаждени в дому господни:

Причастен: Хвалите: и В память вечную:

Суббота пятая поста. Прокимен:

Песнь Богородицы, глас г~: Величит душа моя Господа, и возрадовася дух мой о Бозе спасе моем. Стих: Яко призре на смирение рабы своея, се бо от ныне ублажат мя вси роди.

Аллилуиа, глас и~: Воскресни Господи, в покой твой: Стих: Помяни Господи Давида и всю кротость его.

Причастен: Чашу спасения прииму:

Неделя е~ поста.

На утрени, прокимен гласа.

На литургии, прокимен гласа: И преподобней, глас д~:

Дивен Бог во святых своих, Бог Исраилев.

Аллилуиа, гласа.

Причастен: Хвалите Господа:

Другий: В память вечную:

Суббота шестая лазарева.

Вместо трисвятаго: Елицы во Христа крестистеся, во Христа облекостеся, аллилуиа.

Прокимен, глас г~: Господь просвещение мое, и спаситель мой, кого убоюся; Стих: Господь защититель живота моего, от кого устрашуся;

Аллилуиа, глас е~: Господь воцарися, в лепоту облечеся. Стих: Ибо утверди вселенную, яже не подвижится.

Причастен: Из\ уст младенец и ссущих совершил еси хвалу.

Неделя цветная.

На утрени прокимен: Из\ уст младенец и ссущих совершил еси хвалу. Стих: Господи Господь наш, яко чудно имя твое по всей земли.

На литургии, трисвятое: прокимен, глас д~:

Благословен грядый во имя господне, Бог Господь, и явися нам. Стих: Исповедайтеся Господеви, яко благ, яко в век милость его.

Аллилуиа, глас а~: Воспойте Господеви песнь нову, яко дивна сотвори Господь. Стих: Видеша вси концы земли спасение Бога нашего.

Причастен: Благословен грядый во имя господне, Бог Господь, и явися нам.

Во святый и великий четверток вечера, прокимен, глас з~: Князи людстии собрашася вкупе на Господа и на Христа его. Стих: Вскую шаташася языцы, и людие поучишася тщетным;

Аллилуиа, глас з~: Блажен разумеваяй на нища и убога, в день лют избавит его Господь. Стих: Врази мои реша мне злая, когда умрет, и погибнет имя его; Стих: Ядый хлебы моя, возвеличи на мя запинание.

Причастен: Вечери твоея тайныя:

Во святый и великий пяток вечера, прокимен, глас з~: Положиша мя в рове преисподнем, в темных и сени смертней. Стих: Господи Боже спасения моего, во дни воззвах, и в нощи пред\ тобою.

Аллилуиа, глас е~: Спаси мя Боже, яко внидоша воды до души моея. Стих: Поношение чаяше душа моя и страсть. Стих: Да помрачатся очи их, еже не видети.

Во святую и великую субботу, на утрени, по славословии, прокимен апостола глас з~:

Воскресни Господи Боже мой, да вознесется рука твоя, не забуди убогих твоих до конца. Стих: Исповемся тебе Господи, всем сердцем моим, повем вся чудеса твоя.

Аллилуиа, глас е~: Да воскреснет Бог, и расточатся врази его, и да бежат от лица его ненавидящии его. Стих: Яко исчезает дым, да исчезнут: яко тает воск от лица огня. Стих: Тако да погибнут грешницы от лица божия, а праведницы да возвеселятся.

На литургии, вместо трисвятаго: Елицы во Христа крестистеся, во Христа облекостеся: аллилуиа.

Прокимен, глас е~: Вся земля да поклонится тебе и поет тебе, да поет же имени твоему, вышний. Стих: Воскликните Господеви вся земля, пойте же имени его.

Аллилуиа, и псалом Давидов не глаголется: но по еже рещи иерею: Мир ти. И абие чтец глаголет вместо аллилуиа, во глас з~:

Воскресни Боже, суди земли, яко ты наследиши во всех языцех.

И людие паки тожде.

И чтец, стих: Бог ста в сонме богов, посреде же боги разсудит. И певец: Воскресни Боже: Стих: Доколе судите неправду, и лица грешников приемлете; Воскресни Боже: Стих: Судите сиру и убогу, смиренна и нища оправдайте. Воскресни Боже: Стих: Измите убога и нища, из\ руки грешничи избавите его. Воскресни Боже: Стих: Не познаша, ниже уразумеша, во тме ходят. Воскресни Боже: Стих: Да подвижатся вся основания земли. аз рех: бози есте, и сынове вышняго вси: вы же яко человецы умираете, и яко един от князей падаете. И паки: Воскресни Боже, суди земли, яко ты наследиши во всех языцех.

Поему же сему, извлачаются иереи и диакони от одежд, и облачаются в белыя.

Причастен: Воста яко спя Господь, и воскресе спасаяй нас. Аллилуиа, трижды.

