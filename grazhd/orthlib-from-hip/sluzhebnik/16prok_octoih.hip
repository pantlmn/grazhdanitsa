<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

Прокимны и аллилуиа воскресны, утренния и литургийныя, на осмь гласов.

На утрени, глас а~, прокимен:

Ныне воскресну, глаголет Господь, положуся во спасение, не обинюся о нем. Стих: Словеса господня, словеса чиста.

На литургии прокимен:

Буди Господи, милость твоя на нас, якоже уповахом на тя. Стих: Радуйтеся праведнии о Господе, правым подобает похвала.

Аллилуиа: Бог даяй отмщение мне, и покоривый люди под\ мя. Стих: Величаяй спасения царева, и творяй милость Христу своему Давиду, и семени его до века.

Глас в~. На утрени прокимен:

Востани Господи Боже мой, повелением, имже заповедал еси, и сонм людей обыдет тя. Стих: Господи Боже мой, на тя уповах, спаси мя.

На литургии прокимен:

Крепость моя и пение мое Господь, и бысть мне во спасение. Стих: Наказуя наказа мя Господь, смерти же не предаде мя.

Аллилуиа: услышит тя Господь в день печали, защитит тя имя Бога иаковля. Стих: Господи, спаси царя, и услыши ны, воньже аще день призовем тя.

Глас г~. На утрени прокимен:

Рцыте во языцех, яко Господь воцарися: ибо исправи вселенную, яже не подвижится. Стих: Воспойте Господеви песнь нову, воспойте Господеви вся земля.

На литургии прокимен:

Пойте Богу нашему, пойте, пойте цареви нашему, пойте. Стих: Вси языцы восплещите руками, воскликните Богу гласом радования.

Аллилуиа: На тя Господи уповах, да не постыжуся во век. Стих: Буди ми в Бога защитителя, и в дом прибежища, еже спасти мя.

Глас д~: На утрени прокимен:

Воскресни Господи, помози нам, и избави нас, имене твоего ради. Стих: Боже, ушима нашима услышахом, и отцы наши возвестиша нам.

На литургии прокимен:

Яко возвеличишася дела твоя Господи, вся премудростию сотворил еси. Стих: Благослови душе моя Господа, Господи, Боже мой, возвеличился еси зело.

Аллилуиа: Наляцы, и успевай, и царствуй, истины ради и кротости и правды. Стих: Возлюбил еси правду, и возненавидел еси беззаконие.

Глас е~. На утрени прокимен:

Воскресни Господи Боже мой, да вознесется рука твоя, яко ты царствуеши во веки. Стих: Исповемся тебе Господи, всем сердцем моим, повем вся чудеса твоя.

На литургии прокимен:

Ты Господи, сохраниши ны, и соблюдеши ны от рода сего, и во век. Стих: Спаси мя Господи, яко оскуде преподобный.

Аллилуиа: Милости твоя Господи, во век воспою, в род и род возвещу истину твою усты моими. Стих: Зане рекл еси: в век милость созиждется, на небесех уготовится истина твоя.

Глас з~. На утрени прокимен:

Господи, воздвигни силу твою, и прииди во еже спасти нас. Стих: Пасый Исраиля вонми, наставляяй яко овча иосифа.

На литургии прокимен:

Спаси Господи люди твоя, и благослови достояние твое. Стих: К тебе Господи воззову, Боже мой, да не премолчиши от мене.

Аллилуиа: Живый в помощи вышняго, в крове Бога небеснаго водворится. Стих: Речет Господеви: заступник мой еси и прибежище мое, Бог мой, и уповаю на него.

Глас з~. На утрени прокимен:

Воскресни Господи Боже мой, да вознесется рука твоя, не забуди убогих твоих до конца. Стих: Исповемся тебе Господи всем сердцем моим, повем вся чудеса твоя.

На литургии прокимен:

Господь крепость людем своим даст, Господь благословит люди своя миром. Стих: Принесите Господеви сынове божии, принесите Господеви сыны овни.

Аллилуиа: Благо есть исповедатися Господеви, и пети имени твоему вышний. Стих: Возвещати заутра милость твою, и истину твою на всяку нощь.

Глас и~. На утрени прокимен:

Воцарится Господь во век, Бог твой сионе в род и род. Стих: Хвали душе моя Господа, восхвалю Господа в животе моем.

На литургии прокимен: Помолитеся и воздадите Господеви Богу нашему. Стих: Ведом во иудеи Бог, во Исраили велие имя его.

Аллилуиа: Приидите возрадуемся Господеви, воскликнем Богу спасителю нашему. Стих: Предварим лице его во исповедании, и во псалмех воскликнем ему.

