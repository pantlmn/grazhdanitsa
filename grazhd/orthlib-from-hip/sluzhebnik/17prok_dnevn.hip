<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

Прокимны и аллилуиа дневнии.

В понедельник прокимен, глас д~:

Творяй ангелы своя духи, и слуги своя пламень огненный. Стих: Благослови душе моя Господа, Господи Боже мой, возвеличился еси зело.

Аллилуиа, глас е~:

Хвалите Господа вси ангели его, хвалите его вся силы его. Стих: Яко той рече, и быша: той повеле, и создашася.

Причастен: Творяй ангелы своя духи, и слуги своя пламень огненный.

Во вторник прокимен, глас з~:

Возвеселится праведник о Господе, и уповает на него. Стих: услыши Боже глас мой, внегда молити ми ся к тебе.

Аллилуиа, глас д~:

Праведник яко финикс процветет, яко кедр иже в ливане умножится. Стих: Насаждени в дому господни, во дворех Бога нашего процветут.

Причастен: В память вечную:

В среду прокимен, песнь Богородицы, глас г~:

Величит душа моя Господа, и возрадовася дух мой о Бозе спасе моем. Стих: Яко призре на смирение рабы своея, се бо от ныне ублажат мя вси роди.

Аллилуиа, глас и~:

Слыши дщи и виждь, и приклони ухо твое. Стих: Лицу твоему помолятся богатии людстии.

Причастен: Чашу спасения прииму, и имя господне призову.

В четверток, прокимен, глас и~: Во всю землю изыде вещание их, и в концы вселенныя глаголы их. Стих: Небса поведают славу божию, творение же руку его возвещает твердь.

Аллилуиа, глас а~:

Исповедят небеса чудеса твоя Господи, ибо истину твою в церкви святых. Стих: Бог прославляемь в совете святых.

Причастен: Во всю землю изыде вещание их, и в концы вселенныя глаголы их.

В пяток прокимен, глас з~:

Возносите Господа Бога нашего, и покланяйтеся подножию ногу его, яко свято есть. Стих: Господь воцарися, да гневаются людие.

Аллилуиа, глас а~:

Помяни сонм твой, егоже стяжал еси исперва. Стих: Бог же царь наш прежде века, содела спасение посреде земли.

Причастен: Спасение соделал еси посреде земли Боже.

В субботу прокимен, глас и~: Веселитеся о Господе и радуйтеся праведнии. Стих: Блажени, ихже оставишася беззакония, и ихже прикрышася греси.

И умершым, глас з~:

Душы их во благих водворятся.

Аллилуиа, глас д~:

Воззваша праведнии, и Господь услыша их, и от всех скорбей их избави их. Стих: Многи скорби праведным, и от всех их избавит я Господь. Стих: Блажени, яже избрал и приял еси Господи, и память их в род и род.

Причастен: Радуйтеся праведнии о Господе:

Другий: Блажени, яже избрал и приял еси Господи, и память их в род и род.

