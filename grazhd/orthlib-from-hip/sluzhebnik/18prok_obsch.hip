<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

Прокимны и аллилуиа, общии святым, имже егда творим службу.

Служба пресвятей Богородице.

На утрени, прокимен, глас д~: Помяну имя твое во всяком роде и роде. Стих: Отрыгну сердце мое слово благо, глаголю аз дела моя цареви.

На литургии, прокимен, песнь Богородицы, глас г~:

Величит душа моя Господа, и возрадовася дух мой о Бозе спасе моем. Стих: Яко призре на смирение рабы своея, се бо от ныне ублажат мя вси роди.

Аллилуиа, глас и~:

Слыши дщи и виждь, и приклони ухо твое. Стих: Лицу твоему помолятся богатии людстии.

Причастен: Чашу спасения прииму, и имя господне призову.

Служба святых небесных безплотных сил.

Прокимен, глас д~:

Творяй ангелы своя духи, и слуги своя пламень огненный. Стих: Благослови душе моя Господа, Господи Боже мой, возвеличился еси зело.

Аллилуиа, глас е~:

Хвалите Господа вси ангели его, хвалите его вся силы его. Стих: Яко той рече, и быша: той повеле, и создашася.

Причастен: Творяй ангелы своя духи, и слуги своя пламень огненный.

Служба святых пророков обща.

Прокимен, глас д~:

Ты иерей во век, по чину мелхиседекову. Стих: Рече Господь Господеви моему: седи одесную мене, дондеже положу враги твоя подножие ног твоих.

Аллилуиа, глас е~:

Моисей и аарон во иереех его, и самуил в призывающих имя его. Стих: Свет возсия праведнику, и правым сердцем веселие.

Причастен: В память вечную будет праведник, от слуха зла не убоится.

Служба святых апостолов обща.

Прокимен, глас и~:

Во всю землю изыде вещание их, и в концы вселенныя глаголы их. Стих: Небеса поведают славу божию, творение же руку его возвещает твердь.

Аллилуиа, глас а~:

Исповедят небеса чудеса твоя Господи, ибо истину твою в церкви святых. Стих: Бог прославляемь в совете святых.

Причастен: Во всю землю изыде вещание их, и в концы вселенныя глаголы их.

Служба святителю.

Прокимен, глас а~:

уста моя возглаголют премудрость, и поучение сердца моего разум. Стих: услышите сия вси языцы, внушите вси живущии по вселенней.

Аллилуиа, глас в~:

уста праведнаго поучатся премудрости, и язык его возглаголет суд. Стих: Закон Бога его в сердце его, и не запнутся стопы его.

Причастен: В память вечную будет праведник, от слуха зла не убоится.

Служба святителей обща.

Прокимен, глас з~:

Честна пред\ Господем смерть преподобных его. Стих: Что воздам Господеви о всех, яже воздаде ми;

Аллилуиа, глас в~:

Священницы твои облекутся в правду, и преподобнии твои возрадуются.

Причастен: В память вечную будет праведник, от слуха зла не убоится.

Служба преподобных, и Христа ради юродивых обща.

Прокимен, глас з~:

Честна пред\ Господем смерть преподобных его. Стих: Что воздам Господеви о всех, яже воздаде ми;

Аллилуиа, глас з~:

Блажен муж бояйся Господа, в заповедех его восхощет зело. Стих: Сильно на земли будет семя его.

Причастен: В память вечную будет праведник, от слуха зла не убоится.

Служба мученку.

Прокимен, глас з~:

Возвеселится праведник о Господе, и уповает на него. Стих: услыши Боже глас мой, внегда молити ми ся к тебе.

Аллилуиа, глас д~:

Праведник яко финикс процветет, яко кедр иже в ливане умножится.

Причастен: В память вечную будет праведник, от слуха зла не убоится.

Служба мученков обща.

Прокимен, глас д~:

Святым, иже суть на земли его, удиви Господь вся хотения своя в них. Стих: Предзрех Господа предо мною выну, яко одесную мене есть, да не подвижуся.

Аллилуиа, глас д~:

Воззваша праведнии, и Господь услыша их, и от всех скорбей их избави их. Стих: Многи скорби праведным, и от всех их избавит я Господь.

Причастен: Радуйтеся праведнии о Господе, правым подобает похвала.

Служба священномученику.

Прокимен, глас и~:

Восхвалятся преподобнии во славе, и возрадуются на ложах своих. Стих: Воспойте Господеви песнь нову, хваление его в церкви преподобных.

Аллилуиа, глас в~: Священницы твои облекутся в правду, и преподобнии твои возрадуются.

Причастен: В память вечную будет праведник, от слуха зла не убоится

Служба священномучеников обща.

Прокимен, глас з~:

Честна пред\ Господем смерть преподобных его. Стих: Что воздам Господеви о всех, яже воздаде ми;

Аллилуиа, глас в~: Священницы твои облекутся в правду, и преподобнии твои возрадуются.

Причастен: Радуйтеся праведнии о Господе, правым подобает похвала.

Служба преподобномучеников обща.

Прокимен, глас и~: Восхвалятся преподобнии во славе, и возрадуются на ложах своих. Стих: Воспойте Господеви песнь нову, яко дивна сотвори Господь.

Аллилуиа, глас з~: Блажен муж бояйся Господа, в заповедех его восхощет зело. Стих: Сильно на земли будет семя его.

Причастен: Радуйтеся праведнии о Господе, правым подобает похвала.

Служба святых мучениц обща.

Прокимен, глас д~: Дивен Бог во святых своих, Бог Исраилев. Стих: В церквах благословите Бога, Господа от источник Исраилевых.

Аллилуиа, глас а~: Терпя потерпех Господа, и внят ми, услыша молитву мою.

Причастен: Радуйтеся праведнии о Господе, правым подобает похвала.

Служба преподобных жен обща.

Прокимен, глас д~: Дивен Бог во святых своих, Бог Исраилев. Стих: В церквах благословите Бога, Господа от источник Исраилевых.

Аллилуиа, глас а~: Терпя потерпех Господа, и внят ми, и услыша молитву мою.

Причастен: В память вечную будет праведник, от слуха зла не убоится.

Служба исповедников.

Прокимен, глас и~:

Восхвалятся преподобнии во славе, и возрадуются на ложах своих. Стих: Воспойте Господеви песнь нову, хваление его в церкви преподобных.

Аллилуиа, глас з~: Блажен муж бояйся Господа, в заповедех его восхощет зело. Стих: Сильно на земли будет семя его.

Причастен: Радуйтеся праведнии о Господе, правым подобает похвала.

Служба безмездников.

Прокимен, глас д~: Святым, иже суть на земли его, удиви Господь вся хотения своя в них. Стих: Предзрех Господа предо мною выну, яко одесную мене есть, да не подвижуся.

Аллилуиа, глас в~: Се что добро, или что красно, но еже жити братии вкупе.

Причастен: Радуйтеся праведнии о Господе, правым подобает похвала.

Служба за усопших.

Прокимен, глас з~:

Душы их во благих водворятся. Стих: К тебе Господи воздвигох душу мою, Боже мой, на тя уповах, да не постыжуся во век.

Аллилуиа, глас в~: Блажени, яже избрал и приял еси Господи, и память их в род и род.

Причастен: Блажени, яже избрал и приял еси Господи, и память их в род и род.

Конец и Богу слава.

