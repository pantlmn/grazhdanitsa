<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава г~] О святем имущем бдение,

аще прилучится в неделю.

В субботу вечера, на малей вечерни, на Господи воззвах, стихиры воскресны д~: Слава, святаго: И ныне, Богородичен гласа малыя вечерни. На стиховне един стих воскресн: и святаго стиховна великия вечерни, с припевы их. Слава, святаго: И ныне, Богородичен, в тойже глас. По Ныне отпущаеши: и по отче наш, тропарь воскресн. Слава, святаго. И ныне, Богородичен первый, по гласу тропаря святаго: На велицей вечерни предначинательный псалом, с припевы его. По обычной стихологии, На Господи воззвах, поставим стихов и~: и поем стихиры воскресны гласа, три: и анатолиев един: и святаго з~. Слава, святаго: И ныне, Богородичен первый, гласа. Вход, прокимен, и чтения святаго г~. На литии стихира храма, и святаго стихиры: Слава, святаго: И ныне, Богородичен, в тойже глас, от стиховных поемых в неделю. На стиховне стихиры воскресны: Слава, святаго: И ныне, Богородичен в тойже глас. На благословении хлебов тропарь, Богородице Дево, дважды: И святаго, единожды: и чтение. На утрени, на Бог Господь, тропарь воскресн, дважды. Слава, святаго: И ныне, Богородичен первый, по гласу тропаря святаго. По кафисмах, седальны воскресны, с припевы, и Богородичны их, настоящаго гласа. И чтение во евангелии. По полиелеи, тропари: Ангельский собор: Таже впакои гласа, и седальны оба святаго. Слава, полиелейный седален: И ныне, Богородичен его: И чтение святаго. Степенна гласа, и прокимен: Всякое дыхание: евангелие воскресно. Воскресние Христово: и псалом н~, и целование евангелиа по обычаю. Слава, Молитвами апостол: И ныне, Молитвами Богородицы: И стихира воскресна, и прочее. Канон воскресн со ирмосом на д~: и Богородицы на в~: и святаго на и~. Катавасиа, якоже имать устав. По г~-й песни кондак и икос святаго, и седален его дважды: Слава, и ныне Богородичен, и чтение. По з~-й песни кондак воскресн, и икос. И чтем пролог. На ф~-й песни поем Честнейшую: Светилен воскресн: Слава, святаго: И ныне, Богородичен воскресн. На хвалитех стихиры воскресны, д~: и святаго, со Славным д~: с припевы их вечерними. Слава, стихира евангельская: И ныне, Преблагословенна еси Богородице Дево: Славословие великое. По трисвятом тропарь воскресн точию, ектении, и отпуст. И исхождение обычное в притвор. И поем стихиру святаго. Егда же елеепомазание бывает, глаголется и молитва: Владыко многомилостиве: яко предписася на велицей вечерни. И оглашение студитово, и час а~-й. На часех тропарь воскресн: Слава, святаго: И ныне, Богородичен часов. По отче наш: кондак святаго. На прочих же пременяюще глаголем. На литургии, блаженна гласа, на з~: и святаго песнь г~-я, на д~. По входе тропарь воскресн и храма Богородицы, идеже храм ея: и святаго. Кондак воскресн: Слава, святаго: И ныне, Богородицы храма. Аще ли ни: И ныне, Предстательство Христиан: [Тропари же и кондаки храмом святых в сия дни не глаголются] Прокимен, апостол, аллилуиа, евангелие и причастен, прежде воскресн, таже святаго.

Чин благословения колива,

сиесть кутии или вареныя пшеницы с медом смешенныя, и различными сладкими овощьми украшенныя, в честь и память господских праздников, или святых божиих в церковь приносимыя.

Принесену бывшу коливу в церковь: Аще на вечерни, по Ныне отпущаеши: Трисвятое. По отче наш: тропарь. Слава, и ныне, Богородичен, по гласу тропаря святаго. Аще же на литургии, по заамвонней молитве поется тропарь и кондак святаго. Диакон покадив глаголет: Господу помолимся. Лик, Господи помилуй. Священник став над\ коливом глаголет молитву сию: Вся совершивый словом твоим Господи: зри в служебнике. Лик, Аминь. И аще на вечерни, диакон: Премудрость. Лик, Благослови. Священник: Сый благословен: И прочее до отпуста. Аще же на литургии, поет лик: Буди имя господне, трижды. и псалом: Благословлю Господа: Раздав же антидор, творит обычный отпуст литургии.
