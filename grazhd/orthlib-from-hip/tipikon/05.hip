<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава е~] О святем поемом на з~.

Аще будет в неделю, не имеяй полиелеа.

В субботу вечера, на велицей вечерни, по кафисме: На Господи воззвах, стихиры воскресны, г~: и анатолиевы, г~: и святаго, д~. Слава, святаго: И ныне, Богородичен первый гласа. Вход. Прокимен дне, и ектениа, Рцем вси: На литии стихира храма: Слава, святаго, аще имать. Аще же ни, Слава, и ныне, Богородичен. [Аще же имать святый славословие, поем стиховну его в литию.] И обычныя молитвы литии. На стиховне стихиры воскресны. Слава, святаго: И ныне, Богородичен воскресн, по гласу святаго. И прочее бдения по обычаю. На утрени, на Бог Господь, тропарь воскресн, дважды. Слава, святаго: И ныне, Богородичен первый, по гласу тропаря святаго, и прочее и до канона воскресно. Канон воскресн со ирмосом на д~: и крестовоскресн на два: и Богородицы на два: и святаго на з~. Катавасиа по уставу. По г~-й песни кондак и икос, и седален святаго, дважды, и Богородичен его. И чтение святаго. По з~-й песни кондак воскресн, и икос: и чтем пролог. На ф~-й песни поем: Честнейшую: Светилен воскресн: Слава, святаго: И ныне, Богородичен воскресн гласа. На хвалитех стихиры воскресны д~, и святаго со Славным, д~. Аще ли не имать святый на хвалитех стихир, поем стихиры воскресны по обычаю. Слава, стихира евангельская: И ныне, Преблагословенна еси Богородице Дево: Славословие великое, тропарь воскресн точию. Ектении обе, и отпуст, и оглашение: и час а~-й в притворе. На а~-м часе тропарь воскресн: Слава, святаго: И ныне, Богородичен часов. По трисвятом кондак воскресн, и прочее. [Аще имать святый славословие, по трисвятом кондак святаго: На прочих же часех, кондак воскресн и святаго пременяюще глаголем,] и отпуст. На литургии блаженна гласа, на з~: и святаго песнь г~-я, на д~. По входе тропарь воскресн, и храма Богородицы, идеже храм ея: таже храма святаго: посем рядоваго святаго. Аще ли есть другий святый, и тропарь ему прилучится, глаголем тропарь и другаго святаго. Таже кондак воскресн и храма: Слава, кондак дневнаго святаго, И ныне, Богородицы храма. Аще ли храма Богородицы несть: Слава, кондак рядоваго святаго: И ныне, Предстательство Христиан: Прокимен, апостол, аллилуиа, евангелие, и причастен, прежде воскресн, и потом святаго.

[зри] Подобает ведати: Яко стихологиа, сиречь кафисма, в неделю вечера никогдаже бывает. Такожде и на господския праздники, и великих святых, или в храме святаго, или святыя: яве яко в нихже бывают бдения. Егда же прилучится бдение, кроме субботы вечера, стихологисуем: Блажен муж а~-й антифон. В субботу же вечера стихологисуем всю кафисму: Блажен муж:
