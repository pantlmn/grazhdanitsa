<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава и~] О литургиах

подобает ведати, и о святей божественней службе: Яко в субботу убо, в начале д~-го часа должно есть начинати: яко да станет трапеза в начале е~-го часа. В неделю же, в начале г~-го часа, должно есть начинати, яко да станет трапеза в начале д~-го часа. Тако же подобает бывати и в господския великия праздники, Христовы, и Богородичны, и предтечевы, и обоих верховных апостол, петра и павла: и в сих убо купно, яко во дни недельныя должно есть творити. В средния же праздники в начале е~-го часа, яко да станет трапеза в начале з~-го часа. В малыя же праздники, равно прочым всем дневным в начале е~-го, и отдается во свое время на кийждо день. Трапезу же подобает уготовляти во время свое, противу коемуждо дню, или постен есть, или прост: отходит яве кийждо по скончании святыя службы, и во время трапезы паки собираются. Сему же должно есть бывати, егда хотят ясти в ф~-й час, или вечер. Сице же убо подобает творити и в малыя четыредесятницы. Сей предел о литургиах и трапезе писася во странах иерусалимских, и лепотственно тако быти везде в равнины весненныя и есенныя. В лете же и зиме в велицей россии зде быти знамению по разсуждению времене, в лете убо долготы ради дне лепотственно продолжити: в зиме же за малость дне упредити, разсуждением настоятеля.
