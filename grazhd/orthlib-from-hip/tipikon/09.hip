<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава ф~] О еже како подобает знаменати на всяк день. зде же указание о вечерни, и о утрени дней седмичных, и в нихже поем аллилуиа: и о а~-м часе.

Пред\ вечером мало, кандиловжигатель взем благословение от настоятеля, знаменует в кампан, и собравшымся братиям в притвор церковный, чредный же священник востав творит начало: Благословен Бог наш: И учиненный чтец глаголет: Слава тебе Боже наш: и прочее. И чтет ф~-й час с междочасием его, аще и Бог Господь будет, и по конце его знаменает в два, или д~ кампана, по уставу.

[зри] Вестно буди, егда ф~-й час глаголется в притворе, тогда творит священник ф~-го часа отпуст.

По отпусте же вшед во храм, творит начало вечерни по обычаю. [Аще же глаголется ф~-й час во храме, отпуст ф~-го часа не бывает.] По скончании же клепания востав священник, вшед во храм творит пред\ царскими враты поклонения три: вземлет же и епитрахилий сущий у царских врат, благословив и, и целовав верх, идеже начертан крест, возложив на выю свою, глаголет: Благословен Бог наш: отверзает же и внутреннюю дверь, сиречь завесу, тафтою, или иным видом устроену. Предстоятель же глаголет: Приидите поклонимся, трижды: И предначинательный псалом. аще есть аллилуиа, и творим г~ поклоны, стояще на местех своих рядом, уравняющым поклоны всем вкупе со опасением. [Тако убо поклоняющымся, несмущения ради церковнаго.] Сему же глаголему, чтет священник молитвы светильничныя пред\ святыми дверьми стоя непокровен, и по исполнении того, Слава и ныне, аллилуиа трижды, и поклоны г~. Таже священник глаголет ектению великую, и возглас. И посем кафисма обычная ряду: и по коейждо Славе, аллилуиа трижды, и поклоны три. Священник же положив епитрахилий на месте его, и отшед стоит на обычном месте своем, дондеже стихословится кафисма псалтира: в конец же третияго антифона, отходит пред\ святыя двери, возложив на ся епитрахилий, глаголет малую ектению и возглас. Таже вшед во олтарь, вложив фимиам в кадильницу, и благословляяй е глаголет и обычную Молитву кадила: и кадит по обычаю святилище, и храм весь, настоятеля и лики, и всю братию. И посем: Господи воззвах, поем во глас минеи, стихиры Богородицы: И оставим стихов з~: И поем Богородицы стихиры, подобны г~: и святаго подобны г~: Аще убо имать святый самогласну стихиру, и поем ю на Славу, купно оба лика. Аще ли ни: Слава, и ныне, Богородичен: подобный стихирам минеи. Аще среда, или пяток, поем крестобогородичен. Таже, Свете тихий: глаголет предстоятель, и поем прокимен дне. [зри] Аще есть неделя: аллилуиа бо в неделю вечера не поется, но прокимен: Се ныне благословите Господа вси раби господни. Глаголет канонарх стих: Стоящии во храме господни: Аще же кроме недели, вместо прокимена аллилуиа, на глас з~. Стихи же глаголет сия: В понедельник вечера: Господи да не яростию твоею обличиши мене: Аллилуиа. Стих: И во веки веков. Мы же высочайшим гласом поем Аллилуиа. [Сице припеваем на всяк день, егда поем Аллилуиа.] Во вторник и в четверток вечера: Возносите Господа Бога нашего, и покланяйтеся подножию ногу его, яко свято есть. В среду вечера: Во всю землю изыде вещание их. И тако творит поклон ко святым дверем. и обращься творит братиям един поклон: И отшед станет на месте своем. Таже настоятель, или учиненный чтец глаголет: Сподоби Господи в вечер сей: в немже творим и метания г~. Таже обычной ектении бывшей, и возглашению ея. И совокупльшеся оба лика среди церкве по обычаю, поем на стиховне стихиры во октоихе: Слава, и ныне, Богородичен. Аще ли среда, или пяток, крестобогородичен. И сотворше друг другу метание, идем на места своя. Таже предстоятель, или чтец глаголет: Ныне отпущаеши: и трисвятое, и поклоны г~. По отче наш, возглас: Яко твое есть царство: Таже тропарь, глас д~: Богородице Дево радуйся: и поклон един. Слава, Крестителю Христов: и поклон един. И ныне, Молите за ны: и поклон един. Под\ твое благоутробие прибегаем: без\ поклона. Господи помилуй, м~, кротким и тихим гласом, и равно вси. Таже, Слава, и ныне: Честнейшую херувим: Именем господним благослови отче: И глаголет иерей: Сый благословен: Мы же: Аминь. И настоятель: Небесный царю: И по конце того творим г~ поклоны великия, глаголюще в себе молитву, якоже указася во главе постной: Господи и Владыко живота моего: И прочих поклонов в~и, глаголюще в себе кийждо: Боже, очисти мя грешнаго. И по сих молитву вышеписанную, глаголем во едино: и поклон един великий. Таже трисвятое, и поклоны г~. и по отче наш: Господи помилуй, в~и. Аще ли в неделю вечера, по молитве, Небесный царю: творим г~ поклоны великия. Прочих же поклонов в~и не творим: ниже трисвятое конечное глаголем: Но глаголет иерей: Слава тебе Христе Боже: И отпуст. И обычное исхождение в притвор. И бывает литиа о усопших. И конечный отпуст. [зри] Сице убо творим воследование на вечерни всего лета, егда поем аллилуиа. Егда же поется Бог Господь: поем прокимен дне. Таже, Сподоби Господи: и стиховна дне. По Ныне отпущаеши: трисвятое, и по отче наш, тропарь святаго: Слава, и ныне, Богородичен, и ектениа от священника: Помилуй нас Боже, по велицей милости твоей: и прочая. И по возгласе, Премудрость. И мы: Благослови. Священник: Сый благословен Христос Бог наш, всегда, ныне и присно, и во веки веков. И мы: Аминь. утверди Боже, благочестивейшаго, самодержавнейшаго, великаго государя нашего императора николая александровича, и святую православную веру, православных Христиан во век века. И отпуст по обычаю. В неделю же вечера, поклоны начинаем, от Сподоби Господи в вечер сей: По отпусте же вечерни входим в трапезу, и ядим представленная. Таже востав параекклисиарх, прием благословение, изшед ударяет в било. И вшед в притвор, поем повечерие по чину. На нем же поем канон молебный пресвятей Богородице, во осмогласнике, и прочая по обычаю. И отпуст. В прочыя же дни поем повечерие великое.

[зри] Должно есть и сие ведати: По отпущении ея, не подобает монахом творити беседы друг со другом, но с молчанием исходити в келлии своя, и упражнятися на молитву и на чтение, и тако упокоятися: яко да со вниманием на утреннее славословие востанем бодростне. Во утрии же знаменует параекклисиарх в малый кампан, редким ударением, на мног час: и собираемся вси в притвор церковный: И став по чину кийждо на своем месте, сотворше обычныя своя три поклоны, седим мало, за еже утишитися чувством нашым. Таже востав иерей, творит начало: И по амине чтец глаголет: Слава тебе Боже наш, слава тебе. Таже, Царю небесный: и трисвятое, и поклоны г~: по отче наш: Господи помилуй, в~и. Слава, и ныне: Приидите, поклонимся: трижды, и поклоны г~. Таже, псалом н~. и непорочны: На нихже, по коейждо Славе, поклоны г~. Таже, Верую во единаго Бога: и трисвятое, и поклоны г~. По отче наш: тропари: Се жених грядет: и прочая. И по Честнейшую, поклоны г~ великия с молитвою: Господи и Владыко живота моего: и прочих в~и. И последи молитву всю вышеписанную: Господи и Владыко живота моего: и поклон великий. И посем, Владыко Боже отче вседержителю: Таже, Приидите, поклонимся: трижды. и поклоны три. И по псалмех, Слава, и ныне: трисвятое. И поклоны г~: по отче наш, тропари: Помяни Господи, яко благ: Господи помилуй в~и. и молитва: Помяни Господи, в надежди: Посем, Преславная: и упование мое: Таже, иерей: Слава тебе Христе Боже: И отпуст. И приимше прощение обычное, глаголет иерей ектению: Помолимся о благочестивейшем: и прочая. И мы: Господи помилуй, тихо. Кончавшися же сей, глаголет предстоятель: Молитвами святых отец наших: [Сице полунощница глаголется по уставу иерусалимских обителей по вся дни, и писася во всех часословех]. По скончании же полунощницы, аще поем ю в притворе: вшед во храм, станем кийждо на своем месте, и творит кийждо три поклоны, прямо святаго олтаря, и на оба лика, со благоговением: И седаем вси на местех своих мало молчаще. Параекклисиарх же уготовль кадильницу, и исходит, благословився у предстоятеля: и клеплет в кампаны, ударяет же тяжким ударением редко, елико рещи, псалом н~, весь. Иерей, егоже есть чреда, востав творит обычный поклон предстоятелю. Вшед во святый олтарь, и вземлет кадило, глаголя молитву кадила, стоя ожидает конца клепания. И став пред\ святою трапезою, и сию покадив, глаголет: Благословен Бог наш: [Отверзаяй прежде, и тафтою завесу сущую устроенную внутрь царских врат]. И кадит святую трапезу крестообразно, и весь жертвенник: и исходит северною страною, и кадит святыя иконы и предстоятеля, и вся, яко обычай. Чтец же начинает: Аще есть аллилуиа, глаголет трисвятое без\ поклонов. Аще же ни, Приидите, поклонимся: трижды. [Или будет аллилуиа, или Бог Господь], глаголет псалом ф~и: услышит тя Господь в день печали: и к~: Господи, силою твоею возвеселится царь: Таже, Слава, и ныне: трисвятое без\ поклонов, и отче наш: [Долженствует же внимати чтец и священник, егда имать рещи: Яко твое есть царство: быти ему посреди храма] и чтец глаголет тропарь: Спаси Господи люди твоя: Слава, кондак: Вознесыйся на крест: И ныне, Богородичен: Предстательство страшное: Священник же вшед во олтарь южною страною, глаголет ектению малую, с кадилом пред\ святою трапезою: Помилуй нас Боже, по велицей милости твоей: и прочая. Таже возглас: Яко милостив: и певцы: Аминь. Именем господним благослови отче. Таже иерей начертаваяй с кадильницею крест, пред\ святою трапезою, глаголет возгласно: Слава святей и единосущней, и животворящей, и нераздельней Троице: И абие начинает предстоятель шестопсалмие: Слава в вышних Богу, и на земли мир: трижды. Таже, Господи, устне мои отверзеши и уста моя возвестят хвалу твою, дважды. И по ряду глаголет шестопсалмие тихим гласом и легким, косно, и во услышание всех. Священник же отдав кадило исходит из\ олтаря, и стоит на обычном своем месте. [Егда же глаголется шестопсалмие, тогда подобает со вниманием слушанию прилежати: покаяния бо псалмы исполнены суть, и умиления. Глаголем же сия псалмы со благоговением и со страхом божиим, яко самому Богу невидимо беседующе, и молящеся о гресех наших.] По внегда же рещи предстоятелю г~ псалма: Слава, и ныне: аллилуиа, трижды, и Господи помилуй, трижды. Слава, и ныне, без\ поклонов. И начнет: Господи Боже спасения моего: Отходит священник пред\ царския святыя двери, творя поклон, возложив на ся епитрахилий, глаголет молитвы утренния тайно, стоя непокровен. По скончании же шестопсалмиа, Слава, и ныне, аллилуиа, трижды. И глаголет ектению великую: Миром Господу помолимся: Таже канонарх, глаголавый на вечерни прокимен, сотворив обычный поклон предстоятелю, и став прямо святых дверей сказует, Аллилуиа, во глас октоиха, глаголя и стихи сия: Стих а~: От нощи утреннюет дух мой к тебе Боже, зане свет повеления твоя на земли. Стих в~: Правде научитеся живущии на земли. Стих г~: Зависть приимет люди ненаказанныя. Стих д~: Приложи им зла, Господи, приложи зла славным земли. И поем троичны, в настоящий глас октоиха. Аще ли Бог Господь: поем Бог Господь, во глас тропаря святаго, со стихи его: И глаголем тропарь святаго, дважды. И Богородичен по гласу тропаря. Священник же положив епитрахилий на месте его, от страны святых дверей, отходит и стоит на своем месте. И посем лик глаголет: Господи помилуй, трижды. Слава, и ныне: И начинаем стихословити кафисмы. По а~-й кафисме поем седален во октоихе, иже на ряду: Слава, и ныне, Богородичен. [По а~-м же стихословии кафисмы, и по в~-м, во вся дни ектении не глаголет священник: но токмо во бдения, и святых праздники имущих полиелей, и славословие, тогда глаголет и ектению, на всякую кафисму псалтира: во вся же дни по конце кафисмы, Аллилуиа, яко обычай. Господи помилуй, трижды. и Слава, и ныне, глаголет сам стихословляяй.] и посем чтение. По чтении же глаголют клирицы: Господи помилуй, трижды. Таже, Слава: посем чтец глаголяй а~-ю кафисму, глаголет: И ныне и присно, и во веки веков, аминь. И глаголет в~-ю кафисму. Но скончании же а~-го чтения, покланяется чтый пред\ святыми дверьми, трижды: посем покланяется предстоятелю: аще же ни, на оба лика. По скончании же в~-я кафисмы, поем в~-й седален во октоихе рядовый. Таже, чтение. И воставше глаголем, Господи помилуй, трижды. Слава, и ныне: псалом н~: Емуже кончану бывшу, стихословим песни: Господви поем, и держим стихов, в~и, кроме Слава, и ныне: И поем каноны три: Во октоихе два: а~-й со ирмосом на з~: И другий без\ ирмоса, на д~: И минеи святаго на д~, да будут вси на д~и. Сице поем и г~-ю песнь: И последи ирмос г~-я песни минеи. По г~-й песни ектениа малая. И седален минеи: Слава, и ныне, Богородичен. Аще ли среда, или пяток, крестобогородичен: и чтение. По з~-й песни ирмос, и ектениа, и кондак святаго: И икос, аще есть: аще ли ни, мученчен во глас октоиха. Таже чтется пролог. И потом поем и прочыя две песни: Иерей же в конец и~-я песни, входит во святый олтарь, и по внегда клириком рещи: Хвалим, благословим, покланяемся Господеви: Поюще ирмос и~-я песни, и покланяются вси. Иерей же возложив на ся епитрахилий, кадит святую трапезу возглашая: Богородицу, и матерь света: И кадит олтарь весь, и церковь, и всю братию по чину. И мы стихологисуем ф~-ю песнь, поюще велегласно: Величит душа моя Господа, и возрадовася дух мой о Бозе спасе моем. Припеваем же к сему: Честнейшую херувим: с поклоны. И по скончании ф~-я песни, поем ирмос минеи. Таже, Достойно есть яко воистинну: оба лика вкупе: И творим поклон вкупе вси до земли. Посем ектениа малая, внутрь святаго олтаря. Таже, светилен дне: Слава, святаго, аще имать. Аще ли ни, Слава, и ныне, Богородичен, или крестобогородичен. Аще ли есть аллилуиа, поем светильны троичны гласа, по обычаю. Посем учиненный чтец глаголет псалом: Хвалите Господа: и Воспойте Господеви: и Хвалите Бога во святых его. [зри] И аще имать святый стихиры на хвалитех, тогда глаголем сии г~ псалмы, на лики. По Слава, и ныне, глаголет настоятель: Слава тебе показавшему нам свет.] Аще же ни: По псалмех глаголет настоятель: Тебе слава подобает Господи Боже наш, и тебе славу возсылаем, отцу, и сыну, и святому духу, ныне и присно, и во веки веков, аминь. Слава тебе показавшему нам свет. Слава в вышних Богу, и на земли мир, в человецех благоволение: и поклоны г~. Посем, Господи прибежище был еси нам: и Сподоби Господи в день сей: Таже священник глаголет ектению: Исполним утреннюю Молитву: Посем стихиры на стиховне, во октоихе настоящаго гласа, совокупльшымся обоим ликом по обычаю их, поем со обычными припевы их: а~, Исполнихомся заутра милости твоея Господи: до Буди светлость. Глаголем в~, И буди светлость Господа Бога нашего на нас: глаголем до конца псалма. Слава и ныне, Богородичен, или крестобогородичен. Таже паки настоятель глаголет: Благо есть исповедатися Господеви: И трисвятое. По отче наш: священник возглас: Яко твое есть царство: [зри] Аще несть аллилуиа, глаголем тропарь святаго: Слава, и ныне, Богородичен, или крестобогородичен. Посем священник, ектению: Помилуй нас Боже: И возглас: Яко милостив: И по возгласе, Лик: Аминь. Иерей: Премудрость. Лик: Благослови. Иерей: Сый благословен: И лик: утверди Боже: Таже час а~- й]. Аще ли есть аллилуиа, то по внегда рещи священнику возглас: Яко твое есть царство: И по амине глаголем тропарь: В храме стояще славы твоея: Господи помилуй, м~. Слава, и ныне, Честнейшую, и Именем господним благослови отче. Священник: Сый благословен Христос Бог наш, всегда, ныне и присно, и во веки веков. И мы, аминь. Небесный царю: Таже творим поклоны г~ великия, с молитвою святаго ефрема: Господи и Владыко живота моего: И прочыя в~и, глаголюще в себе кийждо: Боже очисти мя грешнаго. По сих молитву всю вышеписанную глаголем во едино, и поклон един. И посем начинает настоятель: Приидите поклонимся трижды. И поклоны г~. И глаголет чтец г~ псалмы обычныя, а~-го часа. Глаголы моя внуши Господи: и прочее. По скончании же, Слава, и ныне, аллилуиа, трижды. И поклоны три. И посем глаголет священник, или нареченный канонарх прокимен: Заутра услыши глас мой: И мы тойже, по клиросом без\ пения, просто: Заутра услыши глас мой: Священник же, или предреченный канонарх глаголет, Стих а~: Глаголы моя внуши Господи: Лик: Заутра: Стих в~: Яко к тебе помолюся Господи: Лик паки, Заутра: И поклоны г~.

Вестно же буди сие: Егда канонарх глаголет стих, в то время мы колена преклоняем. Егда же певцы глаголют, тогда он колена преклоняет. Священник, Слава: И чтец, И ныне, Богородичен: Что тя наречем: И поклоны три. Таже, Стопы моя направи: и Трисвятое: и поклоны г~. По отче наш, Священник: Яко твое есть царство: И по амине, тропарь. В понедельник убо и во вторник, и четверток, глаголем настоящий Богородичен: Преславную божию матерь: В среду же, и пяток, глаголи, Скоро предвари: В субботу: Яко начатки естества: Господи помилуй, м~. и молитва: Иже на всякое время: Таже, Господи помилуй, трижды. Слава, и ныне, Честнейшую херувим: и Именем господним благослови отче. Священник, Боже, ущедри ны: И творим поклоны три великия, с молитвою святаго ефрема: Господи и Владыко живота моего: и прочих, в~и. Таже глаголем молитву вышеписанную святаго ефрема во едино: и поклон един до земли. [зри] Сице же поем г~, з~ и ф~ час] И посем начинает предстоятель, или екклисиарх последнее трисвятое, И поклоны три. По отче наш, священник возглас: И мы, Аминь. Господи помилуй, в~и. Таже молитва: Христе свете истинный: И отпуст. И бывает обычное исхождение в притвор.

[зри] И поем литию о усопших. Взем священник кадильницу, исходит в притвор, предходящема ему лампадома: Мы же последуем, поюще стихиру самогласну святаго, егоже есть храм, исходим в притвор церковный. И священник речет: Благословен Бог наш: Мы же, Аминь. Трисвятое. По отче наш: Возглас: Яко твое есть царство: И тропари сия: Со духи праведных: В покоищи твоем Господи: Слава: Ты еси Бог: И ныне: Едина чистая: Посем священник глаголет ектению: Помилуй нас Боже: Еще молимся о упокоении душ усопших рабов божиих: Яко да Господь Бог: Милости божия, царства небеснаго: Господу помолимся. И молитва: Боже духов: Возглас: Яко ты еси воскресние: По возгласе священник: Слава тебе Христе Боже: И отпуст: Воскресый из мертвых: По отпусте вся братия рекут гласом: Вечная ваша память достоблаженнии отцы, и братия нашя присно поминаемии: трижды. Таже рекут помалу и полегку вси: Бог да ублажит и упокоит их, и нас помилует, яко благ и человеколюбец. И конечный отпуст.

Сей устав перваго часа бывает, егда есть аллилуиа.

Аще ли есть Бог Господь: По скончании трех псалмов, глаголем на Славе тропарь святаго: И ныне, Богородичен, часов: Что тя наречем: И по трисвятом кондак святаго. И прочее вся служба, якоже пред\ъуказахом. Поклонов же не творим, ниже конечное трисвятое: но все просто поем. Такожде поем г~-й, з~-й и ф~-й час.
