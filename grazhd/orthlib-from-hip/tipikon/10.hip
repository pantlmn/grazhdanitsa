<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава и~] О еже како чтутся евангелиа,

и того толкования.

Подобает ведати, яко во святую и великую неделю пасхи начинается еже от иоанна евангелие, и чтется до пентикостиа. Толкования же того евангелиа златоустова чтутся на утренях, в тыя дни. От недели же пентикостиа, до месяца септемвриа, чтется еже от матфеа евангелие, тогоже толкованиа златоустаго чтутся на утренях. От новаго же лета, сиречь, от недели яже по воздвижении, до недели сырныя, чтется еже от луки святаго евангелие. На утренях же чтется толкование феофилактово, метафраст логофетов, и толкования посланий святаго апостола павла, яже от златоуста. Такожде и маргарит златоустов. От первыя же недели четыредесятницы: В субботах, и неделях, чтется еже от марка евангелие. На утренях же шестодневник златоустов. В прочыя же дни четыредесятницы, на всякую утреню прочитаются четыре чтения, два во святом ефреме, и в лавсаице два. Лествицу же чтем на часех. На трапезе же чтутся чрез\ все лето жития святых, и патерики.

[зри] Ведомо же буди: Яко в неделях святаго и великаго поста, и в навечериях господских праздников, рекше, Христова рождества и богоявления: Великаго василиа литургиа поется: такожде и в память его. Преждеосвященная же литургиа поется точию во святей четыредесятнице, в среды, и пятки. в прочыя же дни лета всего совершается литургиа златоустаго.
