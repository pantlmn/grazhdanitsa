<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава а~и] О канонех всея седмицы, Господа како

поются канони октоиха с минеею.

В понедельник на утрени: Канон покаянен поем со ирмосом на з~: И безплотных на д~: И минеи святаго на д~. Аще ли поется святаго на з~, оставляются во октоихе оба мученична. И поем святаго на з~. Аще ли поется святаго полиелей: тогда не поется октоих: Но поем канон Богородице, или аще предпразднство, или попразднство со ирмосом на з~: Ирмос по дважды, тропари на д~: И святаго на и~. Сице убо во всю седмицу поем полиелейнаго святаго канон на и~, якоже в понедельник сей явлено есть. Аще прилучатся два святых, оставляется канон безплотных: И поем канон покаянен, со ирмосом на з~: И святых по д~ стиха.

Во вторник на утрени: Канон покаянен со ирмосом на з~: и предтечи на д~: и минеи святаго на д~. Аще ли поется святый на з~, оставляются во октоихе оба мученична: и поем святаго на з~. Полиелей же по предписанному. Такожде бывает, аще и два святых, каноны им по четыре стиха.

В среду на утрени: Канон креста, со ирмосом на з~, и Богородицы на д~: и святаго на д~. Аще ли поется святый на з~, оставляются оба мученична во октоихе, и поется крестный канон со ирмосом на д~, и Богородицы на д~: и святаго на з~. Такожде бывает, аще будет и два святых во един день.

В четверток на утрени: Поем канон святых апостолов, со ирмосом на з~: и святаго николаа на д~: и минеи святаго на д~. Аще ли поется святый на з~: Поем канон апостолов, со ирмосом, и с Богородичным, на е~: и святаго николаа, с Богородичны на г~: и минеи на з~. Аще будут два святых, и поем канон апостолов, со ирмосом на з~, и святым на и~.

В пяток поем, якоже и в среду явлено есть неизменно.

В субботу же, всегда предваряет в минеи святых: и поем святаго минеи, со ирмосом на з~. Таже храма святаго, на д~, и во октоихе мученчен канон на д~. Аще ли два святых: в минеи поем единому канон со ирмосом на з~: и другому на д~: и мученчен канон октоиха на д~: Храма же канон оставляется. Аще ли храм Христов, или Богородицы: и поем прежде храма канон, со ирмосом на з~. Ирмос по дважды, тропари на д~: и святаго на д~: и октоиха мученчен канон на д~. Аще ли святый на з~: И поем храма со ирмосом на д~: и святаго на з~: и октоиха на д~.

[зри] Ведомо же буди и сие: В куюлибо субботу славословие прилучится: на утрени канон храма, аще есть Христов или Богородицы, со ирмосом на з~: ирмос по дважды, тропари на д~: и святаго на и~. Аще же храм святаго или святыя: поем канон Богородицы прешедшия недели утренний, со ирмосом на з~: и святаго на и~: Храма же канон оставляется. По ф~-й песни светилен святаго дважды. Слава, и ныне, Богородичен.
