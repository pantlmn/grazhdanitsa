<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава д~и] Подобает ведати,

о еже како бывати о усопших воследованию.

В пяток вечера, по отпущении вечерни, облекшуся священнику в фелонь, диакону же в стихарь, и приемшу кадильницу и фимиам, исходит в притвор, пред\ъидущу ему параекклисиарху со свещником, последуем же по них и мы. И егда приити ему в притвор, предуготовлене же бывшей кутии, диакон глаголет: Благослови Владыко. Священник же, Благословен Бог наш: кадя над\ кутиею крестообразно. Мы же глаголем псалом ч~: Живый в помощи: [Во ино же время кроме вечерни, или утрени, бывает начало по обычаю, глаголем: Трисвятое, и по отче наш: Иерей возглас: Яко твое есть царство: Таже, Господи помилуй, в~и: Слава, и ныне: Приидите поклонимся, трижды: и псалом ч~.] И по конце его: Слава, и ныне, Аллилуиа трижды. и бывает ектениа покойна: Миром Господу помолимся. Иерей возглас: Яко ты еси воскресние, и живот: Таже, Аллилуиа, трижды, на глас и~. Глаголем же стихи сия, а-~й: Блажени яже избрал, и приял еси Господи. в~, Память их в род и род. г~, душы их во благих водворятся. Таже тропарь, глас и~: Глубиною мудрости человеколюбно: дважды. Слава, и ныне, Богородичен: Тебе и стену и пристанище имамы: Посем кафисма, Блажени непорочнии, поем на глас в~. Припев: Помяни Господи душы раб твоих. Другий же лик вторый стих. И по ряду прочыя стихи, оба лика. Разделяем же на две статии. По первой же статии не глаголем, Слава, и ныне: но абие сей стих: Яко аще бы не закон твой поучение мое был: трижды. Таже иерей или диакон глаголет ектению: Паки и паки миром Господу помолимся. Лик, Господи помилуй. И прочая. Иерей же молитву втай глаголет: Боже духов, и всякия плоти: Лик: Господи помилуй, м~, тихогласно. Таже начинает вторый лик: Твой есмь аз: Припев, упокой Господи душы раб твоих: И по ряду оба лика: И прочыя стихи. На конце же глаголем стих: Жива будет душа моя: до конца, трижды. Таже тропари за упокой, поем на глас е~. Припев: Благословен еси Господи: Святых лик обрете источник жизни, и дверь райскую: и прочая. Посем Аллилуиа, трижды. Таже, ектениа. [зри] И поминает священник усопших по ряду. Аще ли же не поем непорочных: по Аллилуии, глаголем тропарь: Глубиною мудрости: и Богородичен его. И абие, Благословен еси Господи: Посем тропарь, Святых лик обрете: И прочая. Таже поминает священник усопших, якоже прежде указася: И глаголем седален покоин, глас е~: Покой Cпасе наш с праведными рабы твоя: Слава и ныне, Богородичен: От Девы возсиявый миру Христе Боже: Таже, псалом н~. Канон октоиха усопших, по гласу, на д~. По г~ песни ирмос и ектениа: И поминает прежде усопших по ряду, якоже предречеся, посреди непорочных. Возглас, Яко ты еси воскресние и живот: Таже седален, глас з~: Воистинну суета всяческая: Слава и ныне, Богородичен: Всесвятая Богородице: По з~ песни ирмос, и ектениа. И поминаются усопшии, якоже прежде указася. Возглас: Яко ты еси воскресние и живот: Таже кондак, глас и~: Со святыми упокой: и икос, Сам един еси безсмертный: По ф~ песни глаголет иерей: Богородицу и матерь света: Людие, Дуси и душы праведных восхвалят тя Господи: И поем ирмос ф~-я песни. Таже, трисвятое: и по отче наш, глаголем тропари сия, глас д~: Со духи праведных скончавшихся: и прочая. Таже иерей или диакон глаголет ектению: Помилуй нас Боже: и прочая. Иерей, Боже духов: И поминает яже от века умершыя отцы и братию нашу, зде лежащыя, и повсюду православныя Христианы. Таже возглас: Яко ты еси воскресние и живот: Глаголет иерей, или диакон: Премудрость. Мы же, Честнейшую херувим: Иерей: Слава тебе Христе Боже: Мы же, Слава, и ныне: Господи помилуй, трижды. Благослови. Иерей, отпуст: Воскресый из\ мертвых Христос истинный Бог наш: и прочая. И по отпусте глашает диакон сице: Во блаженном успении вечный покой подаждь Господи, успшым рабом твоим, имярек: и сотвори им вечную память. Певцы же поют: Вечная память, трижды. А идеже несть диакона, поют певцы: Рабом божиим имярек, успшым вечная память.
