<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава к~в] Подобает ведати, когда кадит иерей.

Кадит вечер, на Господи воззвах, в стихирах и в начале утрени, и на ф~-й песни. Кадит же и на непорочнах, в субботу и неделю. Кадит же и на праздники господския, в начале великия вечерни. Кадити же иерею, или диакону сице: Первее став пред\ святою трапезою, и творит крест кадилом. И тако от полуденныя страны став, такожде творит крест. Подобно же и от восточныя и от полунощныя, крестовидно кадит святую трапезу, и весь святый олтарь, и жертвенник: и исходит северными дверьми. И пришед пред\ царския двери, и тамо творит крест кадилом: И идет и кадит святыя иконы, по южней стране образ Cпаса Христа, и храма, и прочыя тоя страны: подобне и левей, образ пресвятыя Богородицы, и прочих, таже предстоятеля. Аще ли несть настоятеля, кадит образ на месте его. И тако кадит весь правый лик братий, по дважды, воздвизая пред\ киимждо кадило праве и преки, творя крест. И егда покадит весь лик, и став прямо их посреде: аще поет та страна стих, ожидает дондеже другая страна свой стих начнет. Сему же лику умолчавшу, тогда творит крест кадилом на весь лик, и поклонение творит к ним благочинно, ко всем едино, и они к нему вси такожде творят поклонение: подобне и левый лик, и всю братию стоящую в церкви кадит. И исходит в притвор, и тамо кадит по чину, творит крест кадилом, пред\ красными враты. Таже кадит на обе страны, святыя иконы, и братию всю по чину их. Последи же возвращься к красным вратом, зря к западу, кадит крестовидно всех. И егда внити во храм из\ притвора, творит крест кадилом, пред\ царскими дверьми: и потом кадит икону Cпаса Христа, и на левой, Богородицы, и на аналогии, и настоятеля. И входит во святый олтарь южными дверьми, и творит крест пред\ святою трапезою, и отлагает кадило.
