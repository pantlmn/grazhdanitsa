<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава к~д] О вжигании свещ, како подобает в церкви вжигати, в неделю, и на праздники Христовы, и Богородицы, и святых, и прочыя дни.

На малей вечерни, по благословении иерееве, должно есть вжигати свещу пред\ образом Cпаса Христа, и егоже есть храм на десней стране, и пред\ образом пресвятыя Богородицы на левой стране, и пред\ аналогием: угашати же сих на отпусте вечернем. На велицей же вечерни, прежде каждения иереева, должно есть вжигати свещы якоже указася на малей вечерни, и пред\ владычним образом в тябле, аще имать святый бдение. И по а~-м антифоне кафисмы, в начале Господи воззвах, вжигати и прочыя свещы: угашати же на конечном трисвятом. На утрени, на Бог Господь, подобает вжигати свещы, якоже прежде из\ъявися. В начале же полиелеа подобает вжигати вся свещы, и оставляти я горети до скончания г~ песни, и тогда паки погашати я. И на и~ песни вжигаем паки вся, и оставляем я горети до конца великаго славословия. На литургии, прежде начала литургии, во олтаре вжигати свещу на жертвеннице. И егда иерей облачится в ризы, и приспевшу времени звона, прежде вжигати свещу на престоле, таже в церкви, якоже предречеся. В начале же святаго евангелиа, вжигати вся свещы, и оставляти я горети до заамвонныя молитвы.
