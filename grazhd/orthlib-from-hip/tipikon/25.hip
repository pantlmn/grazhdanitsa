<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава к~е] О вседневном вжигании свещ.

На всякий день от начала вечерни подобает свещы вжигати прежде пред\ иконою Cпаса Христа, и егоже есть храм на десней стране, и пред\ образом пресвятыя Богородицы, на левей. Аще имать святый, Блажен муж: вжигаем и пред\ аналогием, и пред\ образом Cпаса Христа в тябле, и во олтаре у престола. Аще ли не имать, вжигати по стихологии: угашати же по конечном трисвятом. На повечерии по преждеписанному, пред\ спасовым, и Богородичным. На утрени свещы вжигати, якоже прежде на вечерни из\ъявися, и на Бог Господь, вжигати, и пред\ аналогием, и в тябле. Аще же имать святый полиелей, вжигати и вся свещы, и оставляем горети их и до г~ песни, и угашати. На и~-й же песни паки вжигати, и оставляем их горети до конца славословия. В начале святыя литургии вжигати свещы, якоже прежде из\ъявися в неделю. О праздницех рождества Христова, и богоявления, и прочих праздников господских и Богородичных, и во всю светлую седмицу, и святых имущих бдение, вжигаются свещы, якоже прежде в неделю из\ъявися.
