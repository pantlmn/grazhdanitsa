<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава л~г] О разрешении всего лета.

Подобает ведати: Яко аще случится Христова рождества праздник, и святых богоявлений, в среду, или пяток, разрешаем на сыр и яица: миряне же на мясо. Аще ли случится рождество Богородицы, или сретение, или успение, в среду, и пяток, разрешаем на рыбу и вино. Праздник же преображения и введения, в кой день ни случится, разрешаем на рыбу и вино, и ядим дважды днем. Благовещение же, в кой убо день будет святаго поста до недели цветоносныя, разрешаем на рыбу и вино, ядим же единою днем, кроме субботы, и недели. В великую же неделю, аще случится до великаго четвертка, разрешаем на елей и вино. В великий же пяток, на вино точию. Праздник же предтечев, рождество и святых апостол петра и павла, и возлюбленнаго иоанна богослова, аще случится в среду и пяток, ядим рыбу, и пием вино, дващи днем. На воздвижение честнаго креста, и на усекновение предтечи не ядим рыбы, но елей и вино пием, и в вечер ядим без\ рыбы же, овощие от гроздия, или что Бог дарует от таковых. В дванадесятих же днех по рождестве Христове, и в седмице пред\ мясопустом, и седмицу светлую и седмицу и~-ю, разрешают монаси на сыр и яица, мирстии же на мясо. В седмицу же сырную, разрешают монаси и мирстии на сыр и яица. В среду же и пяток, в девятый час, единою днем. В средах же и пятцех, всея пятьдесятницы, елей и вино, кроме среды преполовения, и среды отдания пасхи: В та бо два дни разрешаем на рыбу и вино. Нецыи же разрешают и в прочыя.

[зри] Подобает ведати: Яко в пост святых апостол, и Христова рождества, во вторник, и четверток, рыбы не ядим, но елей и вино точию. В понедельник, в среду и пяток ни елеа вкушаем, ни вина, но постимся до ф~-го часа, и ядим в тыя дни сухоядение. В субботы же и недели, ядим рыбы. Аще случится святый во вторник, или в четверток имеяй славословие, ядим рыбу: Аще в понедельник, подобне. Аще среда и пяток, разрешаем на елей и вино точию: ядим же единою днем. Аще ли святый имеяй бдение, в среду, или пяток, разрешаем на елей и вино и рыбу. Аще ли случится память святаго, егоже есть храм, в среду, или пяток, творим подобне.

О посте пресвятыя Богородицы подобает ведати:

В пост святыя владычцы нашея Богородицы успения, е~и дней кроме преображения Христова, постимся до ф~-го часа дне: понедельник, среду и пяток, сухо ясти: и творим коленопреклонение, даже до причащения. Во вторник и четверток, варение без\ елеа. В субботу же и неделю, варение со елеем, и вино пием: рыбы же не ядим, до успения пресвятыя Богородицы: но токмо на преображение Христово, ядим рыбу, дважды днем.

О взаконеных постех,

яже соборная церковь предаде православным Христианом, (святых апостол правило кс~ф.)

Аще кто епископ, или пресвитер, или диакон, или чтец или певец, святыя великия четыредесятницы не постится, и всякия среды и пятка всего лета, кроме немощи, да извержется, людин же да отлучится.

Сказание. Зри, яко правило святых апостолов, святую четыредесятницу, и всякую среду и пяток всего лета, равно законоположи пост, якоже во святую м~- цу ядим, такожде и в среду и пяток всего лета, кроме немощи и праздника. Глаголет бо правило: яко не постяйся в сих, священник убо извергается, мирский же отлучается от причащения на время.
