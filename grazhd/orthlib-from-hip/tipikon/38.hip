<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава л~и] О еже не подобает ясти

кроме общия трапезы.

Потребно есть ведати: яко не подобает по преданию ясти кому особь, паче же настоятелю: но аще будет ради воздержания вящшаго и подвига или некия иныя благословныя вины, повелением духовне настоящаго, во спасение душ да бывает: а не по коварству бесовскому, и сие не неподобно, ниже не свидетельствовано: но и свидетельства множайша имамы в постных великаго василиа, якоже егда глаголет, яко противу месту и растворению. Сице и пища да бывает. И паки во еже о святом пахомии, пища премененна бысть от святаго, и божественнаго ангела, и нецыи же от святых в мужех же и женах, во общих житиях постишася вящшим постом и бдением, и ничтоже возбраняюще: точию о подвигах да бывает, аще и согласуется в славу божию, а не на вред души.
