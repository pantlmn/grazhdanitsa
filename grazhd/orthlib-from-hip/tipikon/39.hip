<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава л~ф] О одеждах и обущах,

и всей телесней потребе.

Яко убо о пищи монахом реша божественнии отцы, добро есть простое и не излишнее избирати: по томуже образу и одеяние имети нуждно, якоже великий василий в постных своих словесех, тонкочастне некако сказует, о подобающей всяцей потребе монаху. Потребно есть и нам противу силы сим уставом последовати: лепо убо есть, единому комуждо от братий две одежды имети, едину ветху и скропану, другую же здраву, за еже пременятися, якова же противу месту рубища творима суть, и паче инех суть удобь купуема, якоже божественнии отцы повелеша. Аще ли от иныя страны обретаются, и суть малоценнейша, и проста, и немятежна, и неукрасима, и подобает удобнейшее во всем гонити. Такожде и верхняя мантиа от нищетных и простых волн имети подобает, яко да служат зиме, во внутрь же и вне: в лете бо не много на потребу суть, якоже отцы повелевают. Такожде и холевы едины, якоже бы нищетны зело, другое же одеяние на потребу зимную: и просто рещи, аще что ино на потребу есть телес. И подобает образу нашему от внутрь же и вне: обаче во всем, якоже речеся, худое же и скудное, и ко единому смотрению, точию потребу исполняющее. Сие убо угодно есть, и во всем ключаемое незазорно. и @шапку@ @подкапъ@ должно есть имети едину, и плат имущ покров, яково же есть и одеяние, сице и то имети.
