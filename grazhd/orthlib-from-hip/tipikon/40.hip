<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава м~] Егда кто хощет отлучитися братства.

И первое подобающее врачевание, о иже по Бозе врача своего приимет, яко и Господь предал есть, не приходит же отнюд во исцеление, тогда прочее да будет ти яко иноязычник и мытарь. Образ таковых, явлена показовати того, да плат камилавце отшивает настояй, и вземлет и, или весь камилав: яко да данную ему благодать окаянному, от него к себе паки возвратит, якоже рече Господь: Аще несть достоин мира дом, к вам возвратится мир ваш, и прочая. И святый же кассиан, иже ныне отрицающыяся, и в преспеяние не преходящя, совлачити всячески рече обительная одеяния, и во свои его мирския облачити одежды, яже носяй вниде, и тако от обители исходит.

[зри] От горе святаго авксентиа: уведехом же о сем и нечто другое, дивно и зело изрядно, в горе святаго авксентиа, об\ он пол константиня града, во обители глаголемей кир антониеве, глаголется нечто таково бывати: в дневном бо бдении, и на чтении, вси монаси седяще делают, иже от нас глаголемыя серяди, своими руками. ово убо за еже бодрым быти, и внимати чтения: ово же и за еже благословитися сим, яко во время общаго собрания делаемым: и быти благословенным ихже пришивают на братних одеждах, якоже обычай есть монахом. И аще хощет кто монахов когда убо отити от обители, и по еже вся подобающая на нем исполнити. Аще ли не покорится и не хощет исправитися, тогда убо серядь точию от одежды его отшивше у себе удержавают: и благословение свое от него отемше, тому непричастное, злочастнаго же от обители отпущают. Сему убо образу древних отец, и евангельским последующе речением, лепо есть мало что подобающему держати, и мантию аще лепо есть взимати настоятелю, и во иное от внешних того одевати, аще есть монах. Аще ли ни, поне камилав точию взимати, и вместо того налагати ему иное нечто о внешних: или поне плат ея, еже имать покрывало: и тако того отпущати под\ъучиненному же подобне, якоже лепо есть творити и отпущати их: а не просто тако творити, якоже он иже во отечнице настоятель, вземый весь образ братен: но со многим разумом божиим, и духовным разсуждением, и не оставляти тако идуща в мирское пребывание, дело делающа чужда таковаго образа, и вотще имя носяща. обаче убо аще пользует во спасение души, и угодно есть о сем Богу, да будет в славу его, а не в хулу: аще ли ни, еже мнится Богу добро быти, то да бывает.
