<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава м~в] О службах тяжких.

Подобает ведати: яко аще служение тяжко есть во общине, даже до г~-го часа достоит трудитися в нем: до з~-го же часа служения легкая зело, елика яве яко не имут много работы или труда, аще и обретаются: аще ли не обретаются, упразднитися подобает внутрь обители на рукоделие, или на ино что, еже приемлет. Аще ли обретаются вне обители, якоже рехом, подобает творити до з~-го часа. От з~-го часа на служения таковая да не исходят, но внутрь обители подобает упражднятися на рукоделие, и на поучения божественных писаний, и на учения, и просто комуждо подвизатися подобает, еже спастися, якоже произволение имать. и ниже виною дела, воздержание и прочее постничество да разоряется: ниже паки виною воздержания дается прекращение делу, но якоже лепо есть, сице творити подобает. Аще ли есть принужно служение, могущему лепо есть делати и множае, елико может без\ вреда прейти вящший труд. И паки, егда несть работы, достоит упражднятися на рукоделие, и поучения божественных писаний, и ино, еже аще подобает на потребу.
