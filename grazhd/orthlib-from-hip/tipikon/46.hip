<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

[глава м~з] О больнице и странноприимстве,

и о старых и больных.

Подобает игумену тщатися больным на врачевство, или в монастыре живущым, или страннопришедшым, в тяжких недузех скораго просящым исцеления. Аще приидет кто, абие недужнаго призирати, и подавати ему здравие: аще ли нерадети начнет, велика есть беда. но врачем убо в монастыре, якоже речено есть, быти, и потщатися: устроити же ему пластырь и масло, и ино еже подобает уготовати на тех издание от хранительника подаемое, да кто в требовании тех будет. повелит же игумен хранительнику всяко потребное даровати: прежде купити, и полагати мед, и грузити зелие сушеное, вино, сливы, смоквы, елико врачеви угодно. елики же суть в монастыре монахи, или бельцы, недугом одержими будут, вся убо зелия подавати им: игумену же убо начасте приходити к ним, и промышляти о больных, по врачевской воли, и потребная да повелевает даяти. Врачеве же всею хитростию подвигшеся, крепость и здравие страждущым да подавают. Аще ли кто странен и бездомок в гостинницу приидет, недугом одержимь, иже с недужными, от игумена и от врача да получит покой во всем: и повелит пребывати в недужном храме, дондеже устрабится: и тогда потребное на путь от игумена с молитвою приим да отпущен будет. Старым же, и всякия помощи не имущым, повелевает требованных насладитися, и одры тем равночислены поставляти на покой им: от нихже старец да емлет на всяк день потребная им.
