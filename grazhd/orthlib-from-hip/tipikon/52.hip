<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

%([глава н~в] О отпустительных тропарях и кондаках, %)

{комм.} како глаголати в седмичныя дни, кроме предпразднства и попразднства, и великих святых, имущих бдение или полиелей, во весь год: на вечернях, и повечериях, и на утрени на Бог Господь, и по Благо есть, и на часех, и на литургии по входе.

В неделю вечера, По Ныне отпущаеши, и по трисвятом, глаголем тропарь святаго: Слава, и ныне, Богородичен, по гласу тропаря от меньших. Аще ли случатся (с. ф~д) два святых, и имеют оба тропари, и глаголем прежде тропарь святаго перваго. Слава, другаго святаго: И ныне, Богородичен от меньших, по гласу другаго тропаря.

В туюжде неделю, на повечерии, По Достойно, и по трисвятом, глаголем тропарь храма Христова, или Богородицы, потом дне, Небесных воинств: таже храма святаго: посем: Боже отец наших: и Иже во всем мире: Слава: кондак, Со святыми упокой: И ныне, Молитвами Господи всех святых: [зри] Аще же несть храма Христова, и Богородицы, глаголем прежде тропарь дне, Небесных воинств: и храма святаго: посем, Боже отец наших: и Иже во всем мире: Слава, Со святыми упокой: И ныне, Молитвами Господи:

В понедельник на утрени, На Бог Господь, глаголем тропарь святаго, дважды: Слава, и ныне, Богородичен, от меньших, по гласу тропаря святаго. [зри] Аще случится другий святый имеяй тропарь, И глаголем тропарь перваго святаго: дважды. Слава, другаго святаго: И ныне, Богородичен, по гласу другаго тропаря, от меньших. По Благо есть, тропарь глаголем, якоже указася в неделю вечера.

На часех глаголем, Тропарь, святаго. И ныне, Богородичен часов. По трисвятом, кондак святаго. Сице на всех часех тропари и кондаки глаголем. [зри] Аще случится другий святый имеяй тропарь и кондак: И глаголем на а~-м часе тропарь а~-го святаго, Слава, другаго святаго: И ныне, Богородичен часов. По отче наш: кондак а~-го святаго. На г~-м часе, тропарь глаголем а~-го святаго: Слава, другаго святаго: И ныне, (с. ф~д об.) Богородичен часов. По отче наш: кондак другаго святаго. Такожде и на прочих часех глаголем тропари: Кондаки же глаголем пременяюще. [зри] Аще ли другий святый не имать кондака, и глаголем кондак по отче наш: единаго святаго на всех часех.

[зри] На литургии по входе, Глаголем тропарь храма Христова, или Богородицы, и дне: Небесных воинств: посем тропарь святаго рядоваго. Аще ли будет другий святый имеяй тропарь, глаголем тропарь и другаго святаго. Посем кондак храма Христова и дне, Архистратизи божии: таже святаго рядоваго. Аще ли будет другий святый имеяй кондак, глаголем и другаго святаго: Слава, Со святыми упокой: И ныне, храма Богородицы. [зри] Аще ли где несть храма Богородицы, И ныне, храма Христова. [зри] А идеже несть храма Христова, и Богородицы, глаголем по входе тропари сице, прежде тропарь дне: Небесных воинств: и храма святаго. таже святаго рядоваго, и другаго святаго, аще есть. Таже кондак дне, и кондак храма святаго, и святаго рядоваго. Слава, Со святыми упокой: И ныне, Богородицы, Предстательство Христиан:

А идеже несть литургии, Глаголем на часех, по Ослаби, остави, по отче наш, кондак храма Христова, и дне: таже святаго рядоваго, и другаго святаго, аще есть: Слава, Со святыми упокой: И ныне, храма Богородицы. [зри] А идеже несть храма Богородицы, глаголем кондак дне, Архистратизи: и храма святаго, и святаго рядоваго, и другаго святаго. Слава, Со святыми упокой: И ныне, храма Христова. [зри] А идеже несть храма Христова, и Богородицы, глаголем, И ныне, Предстательство Христиан:

(с. ф~е)

%(В понедельник вечера. %)

По Ныне отпущаеши, и по трисвятом глаголем тропарь святаго. Слава, и ныне, Богородичен по гласу тропаря святаго. [зри] Аще ли случатся два святых, имуще два тропаря, и глаголем прежде тропарь а~-го святаго. Слава, другаго святаго: И ныне, Богородичен от меньших, по гласу последняго тропаря.

[зри] В тойже понедельник на повечерии, По Достойно, и по трисвятом, глаголем тропарь храма Христова, или Богородицы: посем дне: Память праведнаго: таже тропарь храма святаго. посем, Боже отец наших: и Иже во всем мире: Слава, кондак, Со святыми упокой: И ныне, Богородичен, Молитвами Господи: [зри] А идеже несть храма Христова, и Богородицы, глаголем прежде тропарь дне, Память праведнаго: и храма святаго. посем, Боже отец наших: и Иже во всем мире: Слава: кондак, Со святыми упокой: И ныне, Молитвами Господи:

[зри] Аще ли храм иоанна предтечи, И храма предтечева, всех его праздников тропарей не глаголем, занеже глаголется тропарь дне, емуже предтечи.

Во вторник на утрени, На Бог Господь, тропарь святаго, дважды. Слава, и ныне, Богородичен от меньших, во глас тропаря святаго. [зри] Аще ли случится другий святый, имеяй тропарь: И глаголем тропарь а~-го святаго, дважды. Слава, другаго святаго: И ныне, Богородичен от меньших по гласу последняго тропаря. По Благо есть, тропарь глаголем якоже в понедельник на вечерни.

(с. ф~е об.)

На а~-м часе, Тропарь святаго: И ныне, Богородичен часов. По трисвятом кондак святаго. [зри] Аще ли случится другий святый имеяй тропарь и кондак, и глаголем тропарь а~-го святаго. Слава, другаго: И ныне, Богородичен часов. По отче наш: кондак а~-го святаго. На г~-м часе, тропарь а~- го святаго: Слава, другаго: И ныне, Богородичен часов. По отче наш: кондак другаго святаго. Такоже и на прочих часех глаголем тропари: Кондаки же глаголем пременяюще. [зри] Аще ли другий святый не имать кондака, и глаголем кондак, по отче наш: единаго святаго на всех часех.

На литургии по входе, Глаголем тропарь храма Христова, или Богородицы, потом дне: Память праведнаго: и тропарь святаго рядоваго, и другаго святаго, аще есть. посем кондак храма Христова, таже дне. Пророче божий: и кондак храма святаго: и святаго рядоваго. Аще ли есть, и другаго святаго кондак, глаголи его. Слава, Со святыми упокой: И ныне, храма Богородицы. [зри] А идеже несть храма Христова, и Богородицы, глаголем по входе тропари сице: прежде тропарь дне: Память праведнаго: и храма святаго: таже святаго рядоваго, и другаго святаго, аще есть. Таже кондак дне, и храма святаго и святаго рядоваго: Слава, Со святыми упокой: И ныне, Предстательство Христиан:

А идеже несть литургии, На часех, по Ослаби, остави: и по отче наш: кондак храма Христова, и дне, таже святаго рядоваго, и другаго святаго, аще есть. Слава, Со святыми упокой: И ныне, храма Богородицы. [зри] А идеже несть храма Богородицы, глаголем кондак дне: Пророче божий и предтече: и храма святаго: таже, святаго рядоваго: и другаго святаго, аще есть. Слава, Со святыми упокой: (с. ф~з) И ныне, храма Христова: А идеже несть храма Христова, и Богородицы, глаголем: И ныне, Предстательство Христиан:

Во храме же предтечеве: Кондак храма его во вторник на литургии, по входе, или на часех, по Ослаби, остави, не глаголем: занеже глаголется кондак дне предтечи же.

%(Во вторник вечера.%)

По ныне отпущаеши, и по трисвятом, глаголем тропарь святаго: Слава, и ныне, крестобогородичен по гласу. [зри] Аще ли случатся два святых, имуще тропари: И глаголем прежде тропарь, перваго святаго: Слава, другаго, И ныне, крестобогородичен.

На повечерии, по Достойно и по трисвятом, Глаголем тропарь дне: Спаси Господи люди твоя: и храма Богородицы, и храма святаго. таже, Боже отец наших: и Иже во всем мире: Слава, Со святыми упокой: И ныне, Молитвами Господи: Внимай: Христова бо храма, во вторник на повечерии, такожде и в четверток на повечерии, тропаря и кондака во весь год не глаголем, занеже глаголется тропарь дне: Спаси Господи люди твоя: и кондак: Вознесыйся на крест:

На утрени в среду, На Бог Господь, тропарь святаго дважды. Слава, и ныне, крестобогородичен, по гласу тропаря святаго. [зри]Аще ли случатся два святых, имуще оба тропари: И глаголем. тропарь перваго святаго, дважды: (с. ф~з об.) Слава, другаго святаго: И ныне, крестобогородичен, по гласу последняго тропаря святаго. По Благо есть: тропарь глаголем якоже и во вторник, на вечерни. На а~-м часе, тропарь святаго: И ныне, Богородичен часов. По трисвятом кондак святаго. [зри] Аще ли случится другий святый имеяй тропарь и кондак: И глаголем тропарь перваго святаго. Слава, другаго святаго: И ныне, Богородичен часов. По отче наш: кондак а~-го святаго. На г~-м часе, тропарь а~-го святаго. Слава, другаго. И ныне, Богородичен часов. По отче наш: кондак другаго святаго. Такожде и на прочих часех глаголем тропари: кондаки же глаголем пременяюще. [зри] Аще ли другий святый не имать кондака, И глаголем кондак по отче наш: единаго святаго на всех часех.

На литургии по входе, Глаголем тропарь: Спаси Господи люди твоя: и храма Богородицы, и храма святаго. таже тропарь святаго рядоваго. Посем кондак дне: Вознесыйся на крест: и храма святаго, и рядоваго святаго. Слава, Со святыми упокой: И ныне, храма Богородицы. [зри] А идеже несть храма Богородицы, точию един храм Христов: И по тропаре глаголем, кондак храма святаго, и святаго рядоваго. Слава, Со святыми упокой: И ныне, храма Христова. [зри] А идеже несть храма Христова и Богородицы, глаголем: И ныне, Предстательство Христиан:

[зри]{комм.} Сице глаголем тропари и в четверток вечера к пятку на утрени, и на литургии по входе, якоже и в среду.

А идеже несть литургии, Глаголем на часех, по Ослаби, остави: и по отче наш: кондак якоже и на литургии по входе, кондак дне: Вознесыйся на крест: и храма святаго, и святаго рядоваго. Слава, Со святыми (с. ф~з) упокой: И ныне, храма Богородицы. [зри] А идеже храма несть Богородицы, И ныне, Предстательство Христиан:

В среду вечера, По Ныне отпущаеши, и по трисвятом тропарь святаго. Слава, и ныне, Богородичен от меньших: и прочее якоже указася в прочыя дни выше.

[зри] На повечерии, по Достойно, и по трисвятом, Тропарь храма Христова, и Богородицы, и дне, и николаа: Правило веры: [зри] Аще ли храм архангелов, или предтечи, Глаголем храма его тропарь, прежде дневнаго тропаря, по них глаголем дне тропарь: Апостоли святии: и храма святаго, кроме храма апостолов, храм бо апостолов коегонибуди, тропаря не глаголем к четвертку, зане тропарь дне апостольский же: потом николаа, и обычныя тропари: Боже отец наших: с прочими. [зри] А идеже несть храма Христова и Богородицы, глаголем тропарь дне: Апостоли святии: и николаа, и тропарь храма святаго или святыя, кроме храма апостольскаго. посем, Боже отец наших: И Иже во всем мире: Слава, Со святыми упокой: И ныне, Молитвами Господи:

В четверток на утрени, На Бог Господь, тропарь святаго дважды. Слава, и ныне, Богородичен от меньших, по гласу тропаря святаго. [зри] Аще ли случится другий святый имеяй тропарь, Глаголем тропарь перваго святаго, дважды. Слава, другаго святаго. И ныне, Богородичен, по гласу последняго тропаря святаго от меньших. По Благо есть, и по трисвятом, тропарь святаго: Слава, и ныне, Богородичен. Аще ли другаго святаго тропарь, и глаголем тропарь перваго святаго. Слава, другаго святаго. И ныне, Богородичен. На часех, глаголем тропарь святаго. И ныне, Богородичен часов. По трисвятом кондак (с. ф~з об.) святаго. [зри] Аще ли случится другий святый, имеяй тропарь и кондак: И глаголи н~-м тропари и кондаки, якоже предписася во вторник, на часех.

По входе на литургии, Тропарь храма Христова и Богородицы, и дне: Апостоли святии: и николаа. посем тропарь храма святаго, кроме апостольскаго, потом святаго рядоваго. Аще есть другий святый, имеяй тропарь, глаголи его. Посем кондак храма Христова, и дне, и храма святаго рядоваго, и другаго святаго, аще есть. Слава, Со святыми упокой: И ныне, храма Богородицы. [зри] Аще храм Христов, И ныне: кондак храма Христова. А после тропарей в начале кондаки дне, и храма, и святаго рядоваго. Слава, Со святыми упокой: И ныне, храма Христова. [зри] А идеже несть храма Христова, и Богородицы, глаголем по входе тропари, прежде тропарь дне, и тропарь храма святаго, кроме апостолов: посем тропарь святаго рядоваго, и другаго святаго, аще есть. посем кондак дне, и святаго рядоваго. Слава, Со святыми упокой: И ныне, Предстательство Христиан:

А идеже несть литургии. На часех, по Ослаби, остави: и по отче наш: кондаки, яко предписася во вторник на часех, во всем подобне, тамо предтечи, зде же апостолов и николаа.

%(В четверток же.%)

Вечер и утро, и на литургии, тропари глаголем, якоже пред\ъиз\ъявися во вторник к среде, вечер, и утро.

(с. ф~и)

%(В пяток вечера к субботе. %)

По Ныне отпущаеши: и по трисвятом, тропари глаголем сице: Тропарь святаго. Слава, и ныне, Богородичен воскресн, настоящаго гласа. Аще же тропарь другаго святаго, глаголи прежде тропарь перваго святаго: Слава, другаго святаго: И ныне, Богородичен первый настоящаго гласа.

На повечерии, по Достойно, и по трисвятом тропарь храма Христова, и Богородицы: таже дне: Апостоли, мученцы и пророцы: Слава, Со святыми упокой: И ныне, Яко начатки: [зри] Аще ли и во Христове храме, и Богородицы, сим кондаком покрывай: Храма же святаго тропарь не глаголется во весь год, зане в дневном тропаре вси святии именовани суть. [зри] А идеже несть храма Христова и Богородицы, и глаголем тропари в пяток на повечерии сице: прежде тропарь дне: Апостоли, мученцы: таже, Помяни Господи, яко благ: Слава, Со святыми упокой: И ныне, Яко начатки:

Аще в субботу случится святаго имущаго тропарь, И в пяток на повечерии тропаря за упокой: Помяни Господи не глаголем. Такожде и в субботу на литургии по входе не глаголем, но глаголем его, егда несть святому тропаря, и поется в субботу Аллилуиа.

На утрени на Бог Господь, Тропарь святаго, дважды: Слава, и ныне, Богородичен воскресн, по гласу тропаря святаго, а не настоящаго гласа: настоящаго же гласа глаголется Богородичен, по а~-й кафисме, по а~- м седальне. [зри] Аще ли другий святый имеяй тропарь случится в субботу, (с. ф~и об.) тогда глаголем прежде тропарь а~-го святаго, дважды. Слава, другаго святаго: И ныне, Богородичен воскресн по гласу другаго тропаря. По Благо есть, глаголем тропарь святаго. Слава, и ныне, Богородичен от меньших, писан в субботу в конец утрени настоящаго гласа.

{комм.} Аще случится великаго святаго в субботу, имущаго бдение, или полиелей.

И в пяток на вечерни, и в субботу на утрени, на Бог Господь, и по славословии, глаголем по тропаре святаго, Богородичен воскресн настоящаго гласа.

На литургии по входе, Тропарь храма Христова, и Богородицы, таже дне: Апостоли, мученцы и пророцы: и Помяни Господи, яко благ: Аще же святый рядовый имать тропарь, и Помяни Господи, не глаголем, но глаголем тропарь святаго, посем кондак святаго рядоваго. Слава, Со святыми упокой: И ныне, [зри] Яко начатки естества: [зри] А идеже несть храма Христова и Богородицы, и глаголем тропари сице: прежде тропарь дне: Апостоли, мученцы и пророцы: таже тропарь и кондак святаго, аще есть. аще ли другий святый, глаголи тропарь и кондак его: Слава, Со святыми упокой: И ныне, Яко начатки:

Ведомо буди и о сем: Аще в понедельник, или вторник, или в среду, или четверток, или пяток, и в субботу, не поется октоих, тогда тропаря и кондака дне, на повечерии и на литургии по входе не глаголем: глаголем же тропарь и кондак святаго, емуже поется служба.

Аще ли коему святому на утрени поется славословие, И на литургии по входе, кондака, Со святыми упокой: не (с. ф~ф) глаголем: но глаголем на Слава: кондак святаго рядоваго, И ныне: кондак храма Христова, или Богородицы. Аще ли несть храма Христова и Богородицы, И ныне, Предстательство Христиан:

%(В субботу вечера к недели. %)

По Ныне отпущаеши, и по трисвятом, тропарь воскресн гласа: Слава, святаго: И ныне, Богородичен воскресн, по гласу тропаря святаго: Аще ли несть тропаря святому, глаголи тропарь воскресн. Слава, и ныне, Богородичен его. [зри] Аще ли два святых с тропари, И глаголем тропарь воскресн: Слава, святаго: И ныне, Богородичен воскресн по гласу тропаря: другаго же святаго тропарь не глаголется: понеже на вечерни д~ тропаря не глаголются. На повечерии глаголем кондак воскресн.

В неделю на утрени на Бог Господь. Тропарь воскресн, дважды: Слава, святаго: И ныне, Богородичен воскресн, по гласу тропаря святаго. а~ Богородичен настоящаго гласа глаголи по тропаре воскресном на Слава, и ныне, по а~-м седальне: рядоваго же Богородична не глаголем. [зри] Аще ли случится в неделю другий святый имеяй тропарь: Глаголем на Бог Господь, тропарь воскресн единожды, и святаго перваго единожды. Слава, другаго святаго. И ныне, Богородичен воскресн, по гласу последняго тропаря. [Аще же в неделю тропаря святому не будет, тогда глаголем на утрени, на Бог Господь, тропарь воскресн (с. ф~ф об.) гласа, дважды: Слава, и ныне, Богородичен его. По а~-м же седальне глаголем Богородичен рядовый. По славословии тропарь воскресн един.] На часех, тропарь воскресн: Слава, святаго: И ныне, Богородичен часов. По отче наш, кондак воскресн.

На литургии по входе, Глаголем тропарь воскресн, и храма Богородицы, и храма святаго, и святаго рядоваго, глаголем же и другий тропарь, аще есть. Таже кондак воскресн, и храма святаго. Слава, святаго рядоваго: И ныне, храма Богородицы. Аще ли другий святый имеяй кондак, Слава, кондак другаго святаго: И ныне, храма Богородицы. А идеже несть храма Богородицы, а храм Христов: И ныне, кондак воскресн. А идеже несть храма Христова и Богородицы, И ныне, кондак: Предстательство Христиан:

%(Ведомо же буди и о сем. %)

Аще случится когда в седмичныя дни, кроме субботы и недели святаго, емуже вход, или славословие, или полиелей, или бдение: тогда глаголем на вечерни и на утрени, и на часех, тропарь и кондак, якоже прежде указася. точию на вечерни по трисвятом последнем: и на утрени, на Бог Господь, и по славословии: по тропаре глаголем Богородичен воскресн, по гласу тропаря святаго. А на повечерии по Достойно и по трисвятом, кондак святаго. А Богородична от меньших, такожде и крестобогородична в среду и пяток по тропаре, в тыя праздники (с. ф~и) не глаголем. А по входе на литургии глаголем такожде тропарь и кондак, якоже прежде явлено есть: точию в сия дни, дне тропаря и кондака, Со святыми упокой, не глаголем.

%([зри] Аще ли случится в субботу коего святаго, емуже славословие, или вход кроме полиелеа: %)

В пяток вечера, по Ныне отпущаеши, и по трисвятом тропарь святаго: Слава, и ныне, Богородичен воскресн настоящаго гласа. На повечерии, кондак святаго.

На утрени, на Бог Господь, Тропарь святаго, дважды. Слава, и ныне, Богородичен воскресн. По славословии, глаголем тропарь святаго: Слава, и ныне, Богородичен настоящаго гласа. На часех же тропарь и кондак глаголем, якоже выше указася.

На литургии же, по входе глаголем тропари сице: Прежде тропарь храма Христова, или Богородицы, и святаго рядоваго, таже кондак храма Христова. Слава, кондак святаго: И ныне, храма Богородицы. [зри] А идеже храм Христов, а Богородицы несть: И ныне, кондак храма, Христова. А идеже храма Христова, и Богородицы несть: И ныне, Предстательство Христиан:

(с. ф~и об.)

%(Аще ли случится в субботу коего великаго святаго, имущаго полиелей. %)

В пяток на вечерни, по трисвятом последнем, тропарь святаго: Слава, и ныне, Богородичен воскресн гласа. На повечерии, по Достойно и по трисвятом, кондак святаго един.

На утрени в субботу, На Бог Господь, тропарь святаго дважды: Слава, и ныне, Богородичен настоящаго гласа. По славословии тропарь святаго единожды. Слава, и ныне, Богородичен настоящаго гласа. На часех, тропарь и кондак святаго.

На литургии. По входе тропарь храма Христова, или Богородицы, и святаго празднуемаго. Посем кондак храма Христова: Слава, кондак святаго празднуемаго: И ныне, храма Богородицы. А идеже храм Христов, а Богородицы храма несть: И ныне, глаголем кондак храма Христова. А идеже храма Христова и Богородицы несть, глаголем тропарь храма святаго, или святыя, и святаго празднуемаго, таже кондак храма святаго, или святыя: Слава, рядоваго святаго, И ныне: Предстательство Христиан: Дне же тропаря и кондака не глаголем, понеже тогда октоих не поется.

[зри]{комм.} Аще же бденнаго святаго служба пета была в субботу,

Тогда тропари по входе глаголем сице: прежде тропарь храма Христова, или Богородицы, и святаго бденнаго. посем кондак храма Христова: Слава, святаго бденнаго: И ныне, храма Богородицы. Аще же храма Христова и Богородицы (с. фа~и) несть, Глаголем прежде тропарь бденнаго святаго: Слава, кондак его, И ныне: Предстательство христиан: А идеже храм Христов, а Богородицы храма несть: И ныне, глаголем кондак храма. Храма же святаго на литургии по входе, егда бдение святаго бывает, тропаря и кондака не глаголем никогда.

[зри] Такожде глаголем, тропари и кондаки на литургии по входе, и во иныя седмичныя дни и в неделю, егда бдение бывает святаго.

%([зри] Ведомо же буди и о сем, аще случится в неделю святаго, емуже бывает бдение, или полиелей, или святаго, емуже служба поется на з~, кроме полиелеа. %)

И о тех службах, и о тропарях и о кондаках писася указ напреди книги сея, во главе д~, е~ и з~-й.

{комм.} Аще ли случится святаго. коего в неделю, емуже вход бывает, или славословие.

В субботу на повечерии, по Достойно, и по трисвятом, глаголем кондак святаго един, а тропарь на вечерни, и на утрени, и на часех, и на литургии по входе, глаголем якоже указася в воскресной службе, с полиелеем святаго, егда случится в неделю.

(с. фа~и об.)

%(Подобает ведати и о сем, како глаголются тропари и кондаки по вся дни, в предпразднствах и попразднствах Христовых, и Богородичных праздников кроме недели. %)

На вечерни, по Ныне отпущаеши, и по трисвятом, тропарь святаго, аще есть: Слава, и ныне, праздника. Аще ли случится быти два святых: И глаголем по трисвятом, тропарь перваго святаго: Слава, другаго: И ныне, праздника. Аще ли несть святому тропаря, тогда глаголем един тропарь праздника. На повечерии, по Достойно, и по трисвятом, кондак праздника.

На утрени, на Бог Господь: Тропарь праздника, дважды: Слава, святаго: И ныне, праздника: Аще ли два святых, и кийждо их имать тропарь, тогда тропарь праздника, единожды: и святаго перваго, единожды: Слава, другаго святаго: И ныне праздника. По Благо есть, и по трисвятом, тропарь, якоже на вечерни. Аще ли два святых, глаголем такожде якоже на вечерни.

На часех Глаголем в начале тропарь праздника: Слава, святаго: И ныне, Богородичен часов: По отче наш, кондак праздника: глаголем непременно на всех часех. Аще ли случатся два святых: И тропари их пременяюще глаголем. Аще ли несть святому тропаря, глаголем на часех тропарь и кондак праздника.

На литургии по входе, Глаголем тропарь праздника, и храма Богородицы: или храма святаго. и святаго рядоваго. таже (с. фв~и) кондак храма Богородицы. Слава, святаго рядоваго. И ныне, праздника. Христова же храма тропаря и кондака не глаголем.

Аще ли предпразднство, или попразднство Богородицы. И по входе глаголем прежде тропарь храма Христова, и праздника, и святаго рядоваго, аще есть: аще и другий святый имеяй тропарь, глаголем его. Таже кондак храма Христова: Слава, святаго: И ныне, праздника Богородицы. А Богородицы храма, тропаря и кондака не глаголем.

{комм.} В предпразднства всех праздников Христовых и Богородицыных.

На вечерни, и на утрени, и на часех, и на литургии, по входе, во всей церковной службе, глаголем тропарь и кондак предпразднства, и святаго рядоваго, якоже в попразднствах владычних и Богородичных праздников. Дне же не глаголется, зане октоих не поется.

%(Аще ли случится предпразднство, или попразднство в седмичныя дни, кроме недели с полиелейным святым, или емуже и бдение бывает. %)

По Ныне отпущаеши, и по трисвятом, тропарь святаго: Слава, и ныне, праздника. На повечерии, кондак святаго: Слава, и ныне, праздника.

(с. фв~и об.)

На утрени на Бог Господь: Тропарь праздника, дважды: Слава, святаго: И ныне, праздника. По славословии и по трисвятом, тропарь святаго: Слава, и ныне, праздника. На часех, тропарь праздника: Слава, святаго: И ныне, Богородичен часов. По отче наш: кондак праздника, и святаго, пременяюще глаголем.

На литургии по входе. Тропарь праздника, аще господьский: и храма Богородицы, и святаго рядоваго: Таже, кондак храма Богородицы. Слава, кондак святаго. И ныне, праздника. А идеже несть храма Богородицы, И ныне, кондак праздника.

{комм.} Аще ли предпразднство или попразднство Богородицына праздника.

И глаголем тропарь прежде храма Христова, таже праздника, и святаго рядоваго: Посем кондак храма Христова: Слава, святаго: И ныне, праздника. Дне же тропаря и кондака не глаголем.

%(Аще ли случится в неделю предпразднство, или попразднство, и великаго святаго. %)

В субботу вечера, по Ныне отпущаеши, и по трисвятом, тропарь воскресн: Слава, святаго. И ныне, праздника. На повечерии, по трисвятом, кондак святаго. Слава, и ныне, праздника.

На утрени, на Бог Господь: Тропарь воскресн, дважды: Слава, святаго: И ныне, праздника. По славословии тропарь воскресн. На часех, тропарь прежде воскресн, (с. фг~и) праздника же и святаго, пременяюще глаголем, такожде и кондак.

На литургии по входе, тропарь прежде воскресн, и праздника. и храма Богородицы, и святаго рядоваго. Кондак праздника. Слава, святаго рядоваго: И ныне, храма Богородицы. А идеже несть храма Богородицы, И ныне, кондак праздника. Христова же храма, тропаря и кондака, аще господьский праздник, не глаголем. [зри] Аще ли праздник Богородицы, тропарь глаголем воскресн, и праздника Богородицы, и святаго рядоваго. Таже кондак храма Христова. Слава, святаго: И ныне, праздника.

