<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(с. фк~г)

%([глава н~е] Отпустительнии тропари, кондаки, и светильны Господа дневнии, и на литургиах, прокимени, апостоли, аллилуиаре, евангелиа, и причастны всея седмицы. %)

В неделю вечера тропарь безплотных, глас д~:

Небесных воинств архистратизи, молим вас присно мы недостойнии, да вашими молитвами оградите нас кровом крилу невещественныя вашея славы, сохраняюще нас припадающих прилежно, и вопиющих: от бед избавите нас, яко чиноначальницы вышних сил.

Богородичен, глас тойже:

Воспитавшейся во храме во святая святых, одеянней верою и премудростию, и безмерным девством, архистратиг гавриил принесе с небесе целование, и еже радуйся, радуйся благословенная, радуйся препрославленная, Господь с тобою.

Тойже и в понедельник на Бог Господь.

Кондак, глас в~:

Архистратизи божии, служителие божественныя славы, ангелов начальницы, и человеком наставницы, полезное нам просите, и велию милость, яко безплотных архистратизи.

Светилен:

Небо звездами украсивый яко Бог, и твоими ангелы всю землю просветивый, содетелю всех, поющыя тя спасай.

Богородичен:

Сладосте ангелов, скорбящих радосте, Христиан предстательнице Дево Мати господня, заступи нас, и избави вечных мук.

(с. фк~г об.)

На литургии, прокимен, глас д~: Творяй ангелы своя духи, и слуги своя пламень огненный. Стих: Благослови душе моя Господа, Господи Боже мой возвеличился еси зело. Апостол к евреем, зачало т~е: Аще глаголанное ангелы: Аллилуиа, глас е~: Хвалите Господа вси ангели его, хвалите его вся силы его. Стих: Яко той рече, и быша: той повеле, и создашася. Евангелие матфеа, зачало н~в: уподобися царствие небесное человеку, сеявшу доброе семя на селе своем: Причастен: Творяй ангелы своя духи:

В понедельник вечера тропарь предтечи, глас в~:

Память праведнаго с похвалами, тебе же довлеет свидетельство господне предтече, показал бо ся еси воистинну и пророков честнейший, яко и в струях крестити сподобился еси проповеданнаго: темже за истину пострадав радуяся, благовестил еси и сущым во аде Бога явльшагося плотию, вземлющаго грех мира, и подающаго нам велию милость.

Богородичен, глас тойже:

Божественнаго быхом общницы естества тобою Богородице приснодево: Бога бо нам воплотившагося родила еси. темже по долгу тя вси благочестно величаем.

Кондак, глас в~. Подобен: Вышних ищя:

Пророче божий, и предтече благодати, главу твою яко шипок священнейший от земли обретше, исцеления всегда приемлем: ибо паки якоже прежде в мире проповедуеши покаяние.

Светилен:

Предтечу иоанна, и крестителя спасова, во пророцех пророка, и пустыни воспитание, елисаветино рождение восхвалим вси.

Богородичен: Сладосте ангелов: ищи В понедельник. На литургии прокимен, глас з~: Возвеселится праведник о Господе, и уповает на него. Стих: услыши Боже глас (с. фк~д) мой, внегда молити ми ся к тебе. Апостол деяний, зачало л~г: Якоже скончаваше иоанн течение: Аллилуиа, глас д~: Праведник яко финикс процветет, яко кедр, иже в ливане, умножится. Стих: Насаждени в дому господни, во дворех Бога нашего процветут. Евангелие иоанна, зачало г~: Виде иоанн Иисуса грядуща к себе: Причастен: В память вечную будет праведник:

Во вторник вечера, тропарь креста, глас а~:

Спаси Господи люди твоя, и благослови достояние твое, победы благоверному %[императору%] нашему, имярек, на сопротивныя даруя, и твое сохраняя крестом твоим жительство.

Крестобогородичен: Твое предстательство имуще пречистая, и твоими молитвами лютых избавляеми, крестом сына твоего везде соблюдаеми, по долгу тя вси благочестно величаем.

Кондак, глас д~:

Вознесыйся на крест волею, тезоименитому твоему новому жительству, щедроты твоя даруй Христе Боже: возвесели силою твоею благовернаго %[императора%] нашего, имярек, победы дая ему на сопостаты, пособие имущу твое оружие мира, непобедимую победу.

Светилен:

Крест хранитель всея вселенныя, крест красота церкве, крест царей держава, крест верных утверждение, крест ангелов слава, и демонов язва.

Крестобогородичен:

у креста предстоящи тя безсеменно рождшая, и рыдающи вопияше: увы сладчайшее чадо, како зашел еси от очию моею; како в мертвых вменился еси;

На литургии прокимен, глас г~: Песнь Богородицы: Величит душа (с. фк~д об.) душа моя Господа, и возрадовася дух мой о Бозе спасе моем. Стих: Яко призре на смирение рабы своея, се бо от ныне ублажат мя вси роди. Апостол к филипписием, зачало с~м: Сие да мудрствуется в вас: Аллилуиа, глас и~: Слыши дщи и виждь, и приклони ухо твое. Стих: Лицу твоему помолятся богатии людстии. Евангелие луки, зачало н~д: Вниде Иисус в весь некую: Причастен: Чашу спасения прииму, и имя господне призову.

В среду вечера, тропарь апостолов, глас г~:

Апостоли святии, молите милостиваго Бога, да прегрешений оставление подаст душам нашым.

Иный святаго николаа, глас д~:

Правило веры, и образ кротости, воздержания учителя, яви тя стаду твоему, яже вещей истина: сего ради стяжал еси смирением высокая, нищетою богатая. отче священноначальниче николае, моли Христа Бога, спастися душам нашым.

Богородичен:

Слово отчее, Христа Бога нашего, от тебе воплотившагося познахом Богородице Дево, едина чистая, едина благословенная: тем непрестанно тя воспевающе величаем.

Кондак апостолов, глас в~:

Твердыя и боговещанныя проповедатели, верх ученк твоих Господи, приял еси в наслаждение благих твоих и покой: болезни бо онех, и смерть приял еси паче всякаго всеплодия, едине сведый сердечная.

Иный святаго николаа, глас г~. Подобен: Дева днесь:

В мирех святе, священнодействитель показался еси, Христово бо преподобне евангелие исполнив, положил еси душу твою о людех твоих, и спасл еси неповинныя от смерти. сего ради освятился еси, яко великий таинник божия благодати.

(с. фк~е)

Светилен апостолов. Подобен: Жены услышите:

Во всю подсолнечную текше, проповедасте Христово от Девы святое воплощение воистинну, от прелести обращающе языки, и просвещающе, и вся научающе, Троицу почитати святую, апостоли спасовы.

Подобен:

Великаго началопастыря, и иерарха вси председателя мирликийскаго николаа хвалим: многи бо мужи спасе, неправедно умрети имущыя, царю является со авлавием во сне, реша неправедно изречение.

Богородичен:

Марие честнейшая, златая кадильнице, невместимаго божества приятелище бывшее, в немже отец благоволи, сын же вселися, и дух святый осенив тя отроковице, показа Богородицу.

На литургии прокимен, глас и~: Во всю землю изыде вещание их, и в концы вселенныя глаголы их. Стих: Небса поведают славу божию, творение же руку его возвещает твердь. Апостол к коринфяном, зачало рл~а: Бог ны посланники последния яви: Аллилуиа, глас а~: Исповедят небеса чудеса твоя Господи, ибо истину твою в церкви святых. Стих: Бог прославляемь в совете святых. Евангелие матфеа, зачало л~д, от полу: Призва Иисус обанадесять ученки своя: Причастен: Во всю землю изыде вещание их:

В четверток вечера: тропарь, глас а~: Спаси Господи люди твоя: Крестобогородичен: Твое предстательство имуще пречистая: Кондак: Вознесыйся на крест волею: Светилен: Крест хранитель всея вселенныя: Крестобогородичен: у креста предстоящи: сия вся писашася в среду. На литургии прокимен, глас з~: Возносите Господа Бога нашего, и покланяйтеся (с. фк~е об.) подножию ногу его, яко свято есть. Стих: Господь воцарися, да гневаются людие. Апостол к коринфяном, зачало рк~е: Слово крестное: Аллилуиа, глас а~. Помяни сонм твой, егоже стяжал еси исперва. Стих: Бог же царь наш прежде века, содела спасение посреде земли. Причастен: Спасение соделал еси посреде земли Боже.

В пяток вечера тропарь, глас в~:

Апостоли, мученцы и пророцы, ст~телие, преподобнии и праведнии, добре подвиг совершившии, и веру соблюдшии, дерзновение имуще ко спасу, о нас того яко блага молите, спастися, молимся, душам нашым.

Другий за упокой:

Помяни Господи, яко благ рабы твоя, и елика в житии согрешиша, прости: никтоже бо безгрешен, токмо ты могий и преставленным дати покой.

Богородичен:

Мати святая неизреченнаго света, ангельскими тя песньми почитающе, благочестно величаем.

Егда глаголем, Слава, кондак, глас и~:

Со святыми упокой Христе душы раб твоих, идеже несть болезнь, ни печаль, ни воздыхание, но жизнь безконечная.

И ныне, настоящий мученчен, глас тойже:

Яко начатки естества, насадителю твари, вселенная приносит ти Господи богоносныя мученки: тех молитвами в мире глубоце, церковь твою, жительство твое Богородицею соблюди, многомилостиве.

Светилен:

Иже и мертвыми и живыми обладаяй яко Бог, и святыми твоими всю землю просветивый, содетелю всех, поющыя тя спасай.

(с. фк~з)

Богородичен:

Мы о тебе хвалимся Богородице, и к Богу тя имамы предстательство, простри руку твою необоримую, и сокруши враги нашя, твоим низпосли рабом помощь от святаго.

На литургии прокимен, глас и~: Веселитеся о Господе, и радуйтеся праведнии. Стих: Блажени, ихже оставишася беззакония, и ихже прикрышася греси. И умерших, глас з~: Душы их во благих водворятся. Апостол к солуняном, зачало с~о: Не хощу вас не ведети о умерших: Аллилуиа, глас д~: Воззваша праведнии, и Господь услыша их, и от всех скорбей их избави их. Стих: Многи скорби праведным, и от всех их избавит я Господь. Стих: Блажени, яже избрал и приял еси Господи, и память их в род и род. Евангелие иоанна, зачало з~и: Аминь аминь глаголю вам, яко слушаяй словесе моего: Причастен: Радуйтеся: Другий, Блажени, яже:
