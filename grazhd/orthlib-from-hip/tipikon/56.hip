<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(с. фк~з об.)

%([глава н~з] Кондаки общыя святым. %)

Кондак пророку, глас д~. Подобен: Явился еси днесь:

Просветившееся духом чистое твое сердце, пророчества бысть светлейшаго приятелище: зриши бо яко настоящая далече сущая. сего ради тя почитаем, пророче блаженне, имярек, славне.

Кондак апостолу, глас д~. Подобен: Явился еси днесь:

Яко звезду пресветлую церковь всегда стяжа тя апостоле, имярек, чудес твоих многоподаванием просвещаема. темже зовем Христу: спаси чтущих верою память твоего апостола, многомилостиве.

Кондак апостолом, глас д~:

Лозие явистеся Христова винограда мудрии, гроздие приносяще в добродетелех, вино нам спасения источающе: егоже приемлем веселия исполняющеся, празднуем честную вашу память, в нюже молите дароватися нам велицей милости и отпущению грехов, господни апостоли.

Кондак святителю, глас в~. Подобен: Вышних ищя:

Божественный гром, труба духовная, веры насадителю, и отсекателю ересей. Троицы угодниче великий святителю, имярек, со ангелы предстоя присно, моли непрестанно о всех нас.

(с. фк~з)

Кондак святителем, глас и~. Подобен: Яко начатки:

Яко добродетелей учителие, и иерархов украшение, церковь поющи вас славит: молитвами вашими подайте чтущым вас любовию, добродетелей исправление, и соблазнов избавление, яко непобедимии.

Кондак преподобному, глас в~. Подобен: Вышних ищя:

Чистотою душевною божественно вооружився, и непрестанныя молитвы, яко копие вручив крепко, пробол еси бесовская ополчения, имярек, отче наш, моли непрестанно о всех нас.

Кондак преподобным, глас в~. Подобен: Вышних ищя:

Волнений множество невлажно проходяще, безплотныя враги струями слез ваших крепко погрузили есте богомудрии и преподобнии: и чудес дар приимше, молите непрестанно о всех нас.

Кондак мученку, глас в~. Подобен: Вышних ищя:

Звезда светлая явился еси, непрелестная мирови, солнца Христа возвещающи, зарями твоими страстотерпче имярек, и прелесть погасил еси всю: нам же подаеши свет, моляся непрестанно о всех нас.

Кондак мученком, глас в~. Подобен: Вышних ищя:

Светильницы светлии явльшеся, божественнии мученцы, тварь всю светлостию чудес озаряете, недуги разрешающе, и глубокую тьму всегда отгоняюще, Христу Богу молящеся непрестанно о всех нас.

(с. фк~з об.)

Кондак священномученку, глас д~. Подобен: Вознесыйся на крест:

Во святителех благочестно пожив, и мучения путь прошед, идольския угасил еси жертвы, и поборник быв твоему стаду богомудре. темже тя почитающе тайно вопием ти: от бед избави ны присно твоими мольбами отче наш, имярек.

Кондак священномученком, глас г~. Подобен: Дева днесь:

Яко светильники незаходимыя разумнаго солнца, сошедшеся днесь восхвалим песньми: возсияли бо есте сущым во тьме неразумия, всех созывающе к высоте благочестия священномученцы. тем вопием вам: радуйтеся постников всех основание.

Кондак преподобномученку, глас в~. Подобен: Твердыя:

Яко постника благочестна и искусна, и страдальца произволением честна, и пустыни жителя сообразна, в песнех достойно восхвалим, имярек, приснохвальнаго: той бо змия попрал есть.

Кондак преподобномученком, глас в~. Подобен: Вышних ищя:

Волнений множество невлажно проходяще, безплотныя враги струями слез ваших крепко погрузили есте богомудрии, преподобнии мученцы, и чудес дар приемше, молите непрестанно о всех нас.

Кондак мученце, глас в~. Подобен: Вышних ищя:

Храм твой всечестный, яко цельбу душевную обретше вси вернии, велегласно вопием ти дево мученце, имярек, великоименитая: Христа Бога моли непрестанно о всех нас.

(с. фк~и)

Кондак мученцам, глас и~. Подобен: Явился еси:

Страстотерпиц Христовых память празднуим, и верою просяще помощи, избавитися всем от всякия скорби, зовуще: Бог наш с нами, иже сих прославивый, якоже изволи.

Кондак преподобней жене, глас в~. Подобен: Благодать приемше:

За любовь господню преподобная, покоя желание возненавидела еси, пощением дух твой просветивши, крепко бо звери победила еси: но молитвами твоими противных шатание разори.

Кондак преподобным женам, глас в~:

Телеса своя постом изнуривше, и неусыпными молитвами моляще зиждителя о гресех своих, яко да приимете совершенное прощение: и приясте божественное оставление, и царствие небесное. молите Христа Бога о всех нас.

Кондак преподобномученце, глас д~. Подобен: Скоро предвари:

Божественная память твоя, имярек, днесь возсиявши явися мирови яко солнце, сказующи житие твое: ты бо воздержанием плотская двизания разорши, и страдания кровию уневестилася еси Христу. темже хвалящыя тя избави от всяких зол, да зовем ти: радуйся мати преподобная.

Кондак исповеднику, глас в~:

Насладився богомудре воздержания, и желания плотская ты успил еси, явився верою возращаемь, и яко живота древо райское процвел еси, имярек, отче священный.

Кондак безмездником, глас в~:

Благодать приемше исцелений, простираете здравие сущым в нуждах, врачеве, чудотворцы преславнии: но вашим посещением (с. фк~и об.) ратников дерзости низложите, мир исцеляюще чудесы.

Кондак юродивым, глас и~:

Вышния красоты желая, и нижния сласти телесныя тощно оставил еси. нестяжанием суетнаго мира, ангельское житие преходя. скончався, имярек, блаженне: с нимиже Христа Бога моли непрестанно о всех нас.
