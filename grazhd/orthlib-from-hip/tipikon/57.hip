<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(с. фк~ф)

%([глава н~з] Богородичны и крестобогородичны отпустительнии.%)

На и~ гласов, поемии во все лето, в вечерни же, и на Бог Господь на утрени, и в конец утрени.

В неделю вечера, и в понедельник на Бог Господь, глас а~:

Чудо чудес благодатная, в тебе зрящи тварь радуется: зачала бо еси безсеменно, и родила еси неизреченно: егоже чиноначалия ангелов видети не могут. того моли о душах наших.

В конец утрени:

Пречистая Богородице, на небесех благословенная, и на земли славословимая: радуйся невесто неневестная.

В понедельник вечера, и во вторник на Бог Господь:

Заченшая неопально огнь божественный, и рождшая безсеменно источника жизни Господа, благодатная Богородице, спасай тя величающыя.

В конец утрени:

Безматерняго на небеси паче мысли и слуха, на земли без\ отца родила еси: того Богородице моли о душах наших.

Во вторник вечера, и в среду на Бог Господь:

Твое предстательство имуще пречистая, и твоими молитвами лютых избавляеми, крестом сына твоего везде соблюдаеми, по долгу тя вси благочестно величаем.

В конец утрени: Пречистая Богородице:

(с. фк~ф об.)

В среду вечера, и в четверток на Бог Господь:

Заченшая неопально огнь божественный:

В конец утрени: Безматерняго на небеси:

В четверток вечера, и в пяток на Бог Господь:

Твое предстательство имуще:

В конец утрени:

Пречистая Богородице:

В пяток вечера, и в субботу на Бог Господь:

Гавриилу вещавшу тебе Дево: Лист фг~и об.

В конец утрени:

Безматерняго на небеси:

В неделю вечера, и в понедельник на Бог Господь, глас в~:

Благоутробия сущи источник, милости сподоби нас Богородице, призри на люди согрешившыя, яви яко присно силу твою: на тя бо уповающе, радуйся, вопием ти, якоже иногда гавриил, безплотных архистратиг.

В конец утрени:

Мати святая неизреченнаго света: Лист фк~е об.

В понедельник вечера, и во вторник на Бог Господь:

Божественнаго быхом общницы естества: Лист фк~г об.

В конец утрени:

Тя величаем Богородице, вопиюще: радуйся незаходимаго света облаче, того носивши в недрех славы Господа.

Во вторник вечера, и в среду на Бог Господь:

Препрославлена еси Богородице Дево, поем тя: крестом во сына твоего низложися ад, и смерть умертвися, умерщвленнии (с. ф~л) востахом, и живота сподобихомся, рай восприяхом древнее наслаждение. тем благодаряще славословим, яко державнаго Христа Бога нашего, и единаго многомилостиваго.

В конец утрени:

Тя величаем Богородице вопиюще: радуйся жезле, от негоже безсеменно Бог прозябый, погуби на древе смерть.

В среду вечера, и в четверток на Бог Господь:

Божественнаго быхом общницы: Лист фк~г об.

В конец утрени:

Тя величаем Богородице вопиюще: радуйся незаходимаго:

В четверток вечера, и в пяток на Бог Господь:

Препрославлена еси Богородице Дево:

В конец утрени:

Тя величаем Богородице вопиюще: радуйся жезле:

В пяток вечера, и в субботу на Бог Господь:

Вся паче смысла, вся преславная твоя Богородице таинства: Лист фд~и об.

В конец утрени:

Мати святая неизреченнаго света:

В неделю вечера, и в понедельник на Бог Господь, глас г~:

Красоте девства твоего, и пресветлой чистоте твоей гавриил удивився, вопияше ти Богородице: кую ти похвалу принесу достойную; что же воз\ъименую тя; недоумеваю и ужасаюся. темже яко повелен бых, вопию ти: радуйся благодатная.

В конец утрени:

Кийждо идеже спасается, тамо праведно и притекает: и кое иное таковое прибежище, яко ты Богородице, покрывающее душы нашя;

(с. ф~л об.)

В понедельник вечера, и во вторник на Бог Господь:

Прибежище и сила наша Богородице, державная помощь мира, молитвами твоими покрый рабы твоя, от всякия нужды, едина благословенная.

В конец утрени:

Кийждо идеже спасается:

Во вторник вечера, и в среду на Бог Господа:

Жезл силы стяжавшии крест сына твоего Богородице: тем низлагаем врагов шатания, любовию тя непрестанно величающе.

В конец утрени:

Прибежище и сила наша Богородице:

В среду вечера, и в четверток на Бог Господь:

Пророцы проповедаша, апостоли научиша, мученцы исповедаша: и мы веровахом Богородицу тя воистинну сущую. тем и величаем рождество твое неизреченное.

В конец утрени:

Кийждо идеже спасается:

В четверток вечера, и в пяток на Бог Господь:

Жезл силы стяжавшии:

В конец утрени:

Прибежище и сила наша Богородице:

В пяток вечера, и в субботу на Бог Господь:

Тя ходатайствовавшую спасение рода нашего: Лист фе~и.

В конец утрени:

Пророцы проповедаша:

В неделю вечера, и в понедельник на Бог Господь, глас д~:

Воспитавшейся во храме: Лист фк~з.

В конец утрени:

Яко всех еси творений вышшая, воспевати тя достойно недоумевающе Богородице, туне молим тя, помилуй нас.

(с. фл~а)

В понедельник вечера, и во вторник на Бог Господь:

К Богородице прилежно ныне притецем грешнии, и смиреннии, и припадем, в покаянии зовуще из\ глубины души: владычце, помози на ны милосердовавши, потщися, погибаем от множества прегрешений, не отврати твоя рабы тщы: тя бо и едину надежду имамы.

В конец утрени:

Тя величаем Богородице, вопиюще: ты еси купина, в нейже неопально моисей виде яко пламень огнь божества.

Во вторник вечера, и в среду на Бог Господь:

Дево пренепорочная Мати Христа Бога, оружие пройде твою пресвятую душу, егда распинаема видела еси волею сына и Бога твоего: егоже благословенная молящи не престай, прощение прегрешений нам даровати.

В конец утрени:

Тя величаем Богородице, вопиюще: ты еси гора, от неяже неизглаголанно отсечеся камень, и врата адова сокруши.

В среду вечера, и в четверток на Бог Господь:

Слово отчее, Христа Бога нашего: Лист фк~д об.

В конец утрени:

Яко всех еси творений:

В четверток вечера, и в пяток на Бог Господь:

Дево пренепорочная Мати:

В конец утрени:

Тя величаем Богородице, вопиюще: ты еси гора:

В пяток вечера, и в субботу на Бог Господь:

Еже от века утаеное: Лист фе~и об.

В конец утрени:

Тя величаем Богородице, вопиюще: ты еси купина:

(с. фл~а об.)

В неделю вечера, и в понедельник на Бог Господь, глас е~:

Со ангелы небесная, с человеки земная, гласом радования Богородицы вопием ти: радуйся врата небес ширшая, радуйся едина земнородных спасение, радуйся чистая благодатная, рождшая Бога воплотившагося.

В конец утрени:

От Девы возсиявый миру Христе Боже, сыны света тою показавый, помилуй нас.

В понедельник вечера, и во вторник на Бог Господь: Скорый твой покров, и помощь, и милость, покажи на рабы твоя, и волны чистая укроти суетных помыслов, и падшую мою душу возстави Богородице: вем бо, вем Дево, яко можеши, елика и хощеши.

В конец утрени:

Мати божия пресвятая, стено Христиан, избави люди твоя обычно, зовущыя ти прилежно: сопротивися срамным и гордым помыслом, да вопием ти: радуйся приснодево.

Во вторник вечера, и в среду на Бог Господь:

Крестом сына твоего богоблагодатная, идольская прелесть вся упразднися, и демонская крепость попрася: сего ради вернии по долгу тя присно поем и благословим, и Богородицу воистинну исповедающе тя величаем.

В конец утрени:

От Девы возсиявый миру Христе Боже:

В среду вечера, и в четверток на Бог Господь:

Странное Девы таинство миру показася спасительное: от нея бо родился еси без\ семене, и плотию показался еси без\ истления, всех радосте, Господи слава тебе.

В конец утрени: Мати божия пресвятая:

(с. фл~в)

В четверток вечера, и в пяток на Бог Господь:

Крестом сына твоего:

В конец утрени:

От Девы возсиявый миру:

В пяток вечера, и в субботу на Бог Господь:

Радуйся двере господня непроходимая; Лист фз~и.

В конец утрени:

От Девы возсиявый миру Христе Боже:

В неделю вечера, и в понедельник на Бог Господь, глас з~:

Начало спасения, гавриилово провещание к Деве бысть: слыша бо, еже радуйся, и не убеже целования. не усумнеся яко сарра в сени, но сице глаголаше: се раба господня, буди мне по глаголу твоему.

В конец утрени:

Архангельское слово прияла еси, и херувимский престол показалася еси, и на об\ъятиих твоих носила еси Богородице, надежду душ наших.

В понедельник вечера, и во вторник на Бог Господь:

упование мира благая Богородице Дево, твое и едино державное предстательство просим, умилосердися на безпредстательственныя люди, моли милостиваго Бога, избавитися душам нашым от всякаго прещения, едина благословенная.

В конец утрени:

Никтоже притекаяй к тебе, посрамлен от тебе исходит, пречистая Богородице Дево, но просит благодати, и приемлет дарование к полезному прошению.

(с. фл~в об.)

Во вторник вечера, и в среду на Бог Господь:

Богородице Дево, моли сына твоего, волею пригвоздившагося на кресте, и мир от прелести свобождшаго, Христа Бога нашего, помиловати душы нашя.

В конец. утрени:

Прежде век от отца без\ матере рожденна сына, и слова божия, в последняя лета родила еси, воплотившагося от чистых кровей твоих богородительнице без\ мужа: егоже моли дароватися нам грехов оставлению прежде конца.

В среду вечера, и в четверток на Бог Господь:

Святая владычце, чистая Бога нашего Мати, всех творца неизреченно рождшая, моли со апостолы священными всегда благость его, страстей нас избавити, и оставление нам дати грехов.

В конец утрени:

Великих дарований, чистая Дево Богомати, ты сподобилася еси: яко родила еси плотию единаго от Троицы Христа жизнодавца, во спасение душ наших.

В четверток вечера, и в пяток на Бог Господь:

Богородице Дево, моли сына твоего:

В конец утрени:

Прежде век от отца без\ матере:

В пяток вечера, и в субботу на Бог Господь:

Предповествует гедеон зачатие, и сказует Давид рождество твое Богородице: сниде бо яко дождь на руно, слово во чрево твое, и прозябла еси без\ семене земле святая, мира спасение, Христа Бога нашего, благодатная.

В конец утрени:

Прежде век от отца без\ матере:

(с. фл~г)

В неделю вечера, и в понедельник на Бог Господь, глас з~:

Богородице Дево нескверная, сына твоего моли с горними силами, прощению прегрешений нам прежде конца дароватися, верно тя славящым.

В конец утрени:

Превозшла еси силы небесныя, зане храм показалася еси божественный, благословенная Богородице, яко рождшая Христа, Cпаса душ наших.

В понедельник вечера, и во вторник на Бог Господь:

Радуйся, тебе приводим Богородице, ангелов бо вышшая показалася еси, Бога рождшая.

В конец утрени:

умири молитвами Богородицы жизнь нашу, вопиющих ти, милостиве: Господи слава тебе.

Во вторник вечера, и в среду на Бог Господь:

Распеншагося за ны Христа Бога, и разрушившаго смерти державу, непрестанно моли Богородице Дево: да спасет душы нашя.

В конец утрени:

Избави Богородице от содержащих нас грехов, яко иного упования вернии не имамы, разве тебе, и от тебе рождшагося Бога.

В среду вечера, и в четверток на Бог Господь:

Плод чрева твоего пречистая, пророков есть и закона исполнение. тем тя Богородицу в ведении славяще, благочестно величаем.

В конец утрени:

Плод чрева твоего богоневесто, человеком показася спасения ходатайственный, тем тя Богородицу, разумом и языком славяще вернии величаем.

(с. фл~г об.)

В четверток вечера, и в пяток на Бог Господь: Распеншагося за ны Христа Бога:

В конец утрени:

Избави Богородице:

В пяток вечера, и в субботу на Бог Господь:

Яко нашего воскресния сокровище: Лист фз~и об.

В конец утрени:

Радуйся, невместимаго в небесех, вместившая во утробе, твоей. радуйся Дево, пророков проповедание, еюже возсия еммануил. радуйся Мати Христа Бога.

В неделю вечера, и в понедельник на Бог Господь, глас и~:

Радуйся, ангелом радость мира приемшая: радуйся, рождшая творца твоего и Господа: радуйся, сподобльшаяся быти Мати божия.

В конец утрени:

Радуйся, врата царя славы, яже вышний един пройде, и едину запечатленну сохрани, во спасение душ наших.

В понедельник вечера, и во вторник на Бог Господь:

Недвижимое утверждение веры, и честный дар душ наших Богородицу песньми величаем вернии: радуйся, камень жизни во чреве твоем вместившая. радуйся, концей надеждо, скорбящих заступление. радуйся невесто неневестная.

В конец утрени:

Дево пречистая, спаси ны молитвами твоими, движущи утробу матернюю сыну твоему и Богу нашему.

Во вторник вечера, и в среду на Бог Господь:

Агнца, и пастыря, и Cпаса мира, на кресте зрящи рождшая [тя], глаголаше слезящи: мир убо радуется, приемля избавление: (с. фл~д) утроба же моя горит, зрящи твое распятие, еже за всех терпиши сыне и Боже мой.

В конец утрени:

Плод чрева твоего пречистая: Лист фл~г.

В среду вечера, и в четверток на Бог Господь:

Мысленная врата жизни пречистая Богородице, притекающыя тебе верно избави от бед: да славим пресвятое рождество твое во спасение душ наших.

В конец утрени:

Дево пречистая, спаси ны:

В четверток вечера, и в пяток на Бог Господь:

Агнца и пастыря:

В конец утрени:

Плод чрева твоего пречистая:

В пяток вечера, и в субботу на Бог Господь:

Иже нас ради рождейся от Девы: Лист фз~и об.

В конец утрени:

Дево пречистая, спаси ны молитвами твоими:

Конец Богородичных.
