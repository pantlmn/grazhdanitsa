<::лат>  OCR:

<::рус>  Библиотека святоотеческой литературы

<::лат>  http://orthlиb.rу

<::слав>

(с. фл~д об.)

%([глава н~и] Троичны песни, на и~ гласов, %)

кия поются во святую великую четыредесятницу, и в прочыя посты, егда поем Аллилуиа, во глас осмогласника, со стихи его: От нощи утренюет дух мой: и прочыя стихи, Лист к~.

Ведомо буди, яко в троичных глаголем, в понедельник убо в конце сих, сице: Предстательствы безплотных твоих помилуй нас. Во вторник: Молитвами предтечи твоего помилуй нас. В среду: Силою креста твоего сохрани нас Господи. Подобне и в пяток. В четверток: Молитвами святых апостол твоих и святителя николаа помилуй нас.

А у прочих двою троичнов глаголати, якоже в концах их писано есть.

Песни троичны, глас а~:

Плотскими образовании, безплотных сил, к мысленному и невещественному возводими уму, и трисвятою песнию триипостаснаго божества приемлюще сияние, херувимски возопиим единому Богу: свят, свят, свят еси Боже наш:

Слава:

Со всеми небесными силами, херувимски сущему в вышних возопиим, трисвятую возсылающе хвалу: свят, свят, свят еси Боже наш, молитвами всех святых твоих, помилуй нас.

И ныне:

Воставше от сна, припадаем ти блаже, и ангельскую песнь вопием ти сильне: свят, свят, свят еси Боже, Богородицею помилуй нас.

Светилен:

Свет возсияй Господи, душу мою очисти от всякаго греха:

(с. фл~е)

В концах же светильнов. В понедельник убо к первому:

Предстательствы безплотных твоих, и спаси мя. В вторник же: Молитвами Господи предтечи твоего, и спаси мя. В среду и пяток: Силою Господи креста твоего, и спаси мя. В четверток: Молитвами Господи апостол твоих, и спаси мя. Во второе на Слава, глаголати всегда в концах: Молитвами Господи святых твоих, и спаси мя. В третие же на И ныне, в концах глаголати: Молитвами Господи Богородицы, и спаси мя.

Песни троичны, глас в~:

Вышния силы подражающе на земли, победную песнь приносим ти блаже: свят, свят, свят еси Боже наш:

Слава:

Несозданное естество всех зиждителю, устне наша отверзи, яко да возвестим хвалу твою вопиюще: свят, свят, свят еси Боже наш, молитвами всех святых твоих помилуй нас.

И ныне:

От одра и сна воздвигл мя еси Господи, ум мой просвети и сердце, и устне мои отверзи, во еже пети тя святая Троице: свят, свят, свят еси Боже, Богородицею помилуй нас.

Светилен:

Свет твой присносущный низпосли Христе Боже, и просвети очи тайныя сердца моего:

Песни троичны, глас г~:

Троице единосущная и нераздельная, единице триипостасная и соприсносущная, тебе яко Богу ангельскую песнь вопием: свят, свят, свят еси Боже наш:

Слава:

отца безначальна, сына собезначальна, духа соприсносущна, божество едино, херувимски славословити дерзающе, глаголем: свят, свят, свят еси Боже наш, молитвами всех святых твоих помилуй нас.

(с. фл~е об.)

И ныне:

@Напрасно@{@ Внезапу@} судия приидет, и коегождо деяния обнажатся. но страхом зовем в полунощи: свят, свят, свят еси Боже наш, Богородицею помилуй нас.

Светилен:

Низпосли свет твой Христе Боже, и просвети сердце мое:

Песни троичны, глас д~:

умных твоих слуг приносити смертнии песнь дерзающе, глаголем: свят, свят, свят еси Боже наш:

Слава:

Яко чини ныне ангельстии на небеси, и стояния страхом человеческая на земли, победную песнь приносим ти блаже: свят, свят, свят еси Боже наш, молитвами всех святых твоих помилуй нас.

И ныне:

Безначальнаго твоего отца, и тебе Христе Боже, и пресвятаго твоего духа, херувимски славословити дерзающе глаголем: свят, свят, свят еси Боже наш, Богородицею помилуй нас.

Светилен:

Свет возсияй миру твоему, во тьме душу мою сущую от всякаго греха очисти:

Песни троичны, глас е~:

Пению время, и молитве час, прилежно возопиим единому Богу: свят, свят, свят еси Боже наш:

Слава:

Образовати дерзающе умная твоя воинства, Троице безначальная, усты недостойными вопием: свят, свят, свят еси Боже наш, молитвами всех святых твоих помилуй нас.

И ныне:

Иже в ложесна девическая вместивыйся, и недр отеческих (с. фл~з) не разлучивыйся, со ангелы и нас Христе Боже приими вопиющих ти: свят, свят, свят еси Боже наш, Богородицею помилуй нас.

Светилен:

Светодавче Господи, низпосли свет твой, и просвети сердце мое.

Песни троичны, глас з~:

Предстояще со страхом херувими, ужасающеся с трепетом серафими, трисвятую песнь приносят немолчным гласом, с нимиже и мы вопием грешнии: свят, свят, свят еси Боже наш:

Слава:

Безплотными усты, немолчными славословленьми, шестокрильнии вопиют ти трисвятую песнь Боже наш, и мы иже на земли, недостойными усты хвалу ти возсылаем: свят, свят, свят еси Боже наш, молитвами всех святых твоих помилуй нас.

И ныне:

Троичныя единицы божество неслиянным соединением славим, и ангельскую песнь вопием: свят, свят, свят еси Боже наш, Богородицею помилуй нас.

Светилен:

Предстательствы Господи безплотных твоих, низпосли душам нашым свет твой присносущный.

Зде же в з~-м гласе, в начале светильна, вместо: Предстательствы Господи безплотных: и прочая до конца. Аще во вторник глаголется, сице: Молитвами Господи предтечи твоего: и прочая до конца глаголи. В среду же и пяток вместо: Предстательствы Господи безплотных: В начале глаголати сице: Силою креста твоего Господи, низпосли душам нашым свет твой присносущный.

В четверток же сице:

Молитвами Господи святых апостол твоих, и святителя николаа, низпосли душам нашым свет твой присносущный.

(с. фл~з об.)

Во второе, на Слава глаголати в начале светильна:

Молитвами Господи всех святых, низпосли душам нашым свет твой присносущный.

В третие же, на И ныне, в начале светильна глаголати сице:

Молитвами Господи Богородицы, низпосли душам нашым свет твой присносущный,

Песни троичны, глас з~:

Вышнею силою херувимски воспеваемый, и божественною славою ангельски покланяемый, приими и нас сущих на земли, недостойными устнами хваление тебе возсылающих: свят, свят, свят еси Боже наш:

Слава:

Яко сон леность отложивши душе, исправление ко хвалению покажи судии, и со страхом возопий: свят, свят, свят еси Боже наш, молитвами всех святых твоих помилуй нас.

И ныне:

Неприступному божеству, во единице Троице, серафимскую трисвятую возсылающе хвалу, со страхом возопиим: свят, свят, свят еси Боже наш, Богородицею помилуй нас.

Светилен:

Воздвигни мя Господи к твоему песнопению, и научи мя творити волю твою святый:

Песни троичны, глас и~:

На небо сердца имуще, ангельский подражим чин, и со страхом судии припадем, победную взывающе хвалу: свят, свят, свят еси Боже наш:

Слава:

Зрети тебе не смеюще херувими, летяще зовут со восклицанием божественную песнь трисвятаго гласа, с нимиже и мы (с. фл~з) вопием ти: свят, свят, свят еси Боже наш, молитвами всех святых твоих помилуй нас.

И ныне:

Сляцаеми множеством прегрешений наших, и не смеюще воззрети на высоту небесную, душу с телом преклоньше, со ангелы песнь вопием ти: свят, свят, свят еси Боже наш, Богородицею помилуй нас.

Светилен:

Свет сый Христе, просвети мя тобою:

[зри] Подобает ведати и сие: Яко держит церковь вселенская, ни на блаженнах, ни на литургиах, чести апостол и евангелие по вся дни святых, точию рядовое, рекше столп чрез\ все годище, яже суть на ряду, и святых избранных, коих есть писано апостол и евангелие. А еже чести на всяк день святаго апостол и евангелие, сие от своего неразумия, а не по церковному уставу. [зри] Аще же кто хощет творити литургию коеголибо святаго, или мученка, или святителя, или преподобнаго, или апостола, или пророка, или мученц: чти общее евангелие, обрет подобно святаго, егоже твориши службу, такожде и апостол, зри ниже сего.
