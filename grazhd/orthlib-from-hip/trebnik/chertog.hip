<::рус>  Оцифровка и приведение к грамматическим нормам ЦС-языка: протоиерей Николай Диваков, Людоговский Ф. Б.

<::слав>

*Молитва на благословение чертога.*

Господи Боже Владыко вседержителю, благослови, молим ти ся, чертог сей и вся рабы твоя, живущыя в нем, яко да охраняеми тобою пребудут в мире, любви и согласии: благослови я, яко да исполняюще волю святую, обитают зде до старости своея, и узрят сыны сынов своих: благослови я радостьми, веселием и из\ъобилием, яко да утешают неимущих: благослови я долголетием, яко да угождающе тебе владыце, создателю и спасителю, по милости твоей внидут живущии в сем чертозе и во царствие твое небесное, уготованное всем творящым повеления твоя. услыши нас, всемилостиве, и благослови чертог сей и живущих в нем: яко да всегда хвалят тя Бога нашего, отца, и сына, и святаго духа, ныне и присно, и во веки веков. *Аминь.*

