<::рус>  Оцифровка и приведение к грамматическим нормам ЦС-языка: протоиерей Николай Диваков, Людоговский Ф. Б.

<::слав>

*Молитва на благословение новаго меда.*
{Источник: Требник. Рим. 1980}

Необ\ъименный в милости и неизреченный во щедротах, Господи Иисусе Христе, дивен сый во славе и творяй чудеса: ты действом святаго духа иногда благословивый Исраиля, и его медом насытивый от камене: сам и ныне призри свыше на создание твое сие, и благословением твоим небесным благослови и освяти соты пчел, и от них мед, и подаждь ему действенну благодать паче всех совершенну: да всяк от него вкушаяй, приемляй и ядый обрящет благополучное здравие, и пищею сею насытится, и исполнится всякаго блага. Яко ты еси подаваяй всяческая благая, и тебе славу возсылаем, со безначальным твоим отцем, и пресвятым и благим и животворящим твоим духом, ныне и присно, и во веки веков. *Аминь.*

*И кропит священною водою.*

