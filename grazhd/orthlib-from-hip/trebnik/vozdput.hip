*ЧИНЪ БЛАГОСЛОВЕНИЯ*

*ВЪ ВОЗДуШНОЕ ПуТЕШЕСТВИЕ.*

*Иерей начинает:*
Благословен Бог наш:

*Лик:*
Царю небесный:

*Чтец: Трисвятое и прочая по чину. Слава, и ныне:*
Приидите поклонимся: *трижды. Таже псалом рл~и:*
Господи, искусил мя еси и познал мя еси: *Слава, и ныне:*
Аллилуиа, аллилуиа, аллилуиа, слава тебе, Боже, *трижды.*

*Ектениа великая даже до О*
плавающих:

О еже милостиву, благоуветливу, и благопременительну быти к рабом своим *(или*
рабу своему*)*
, нами ныне молящымся, и простив им вся согрешения, вольная и невольная, и благословити воздушное путешествие их, Господу помолимся.

О еже утолити всякую бурю, уставити ветры противныя и тишину к безмятежному по воздуху провождению их подати, Господу помолимся.

О еже послати им ангела своего хранителя наставляюща их, и от всякаго зла и всех козней князя воздушнаго покрывающа, от падения же, сокрушения и всякия нечаянныя беды и обстояния избавляюща, Господу помолимся.

О еже мирно и благополучно препроводити, здраво же и безмятежно возвратити их, Господу помолимся.

О еже благословити намерение совета и дела их, к полезному совершению, в славу пресвятаго имене своего, в душевную же и телесную пользу, Господу помолимся.

О еже избавити их силою благодати своея, от всяких бед и нужд душевных и телесных, от недуга же и от напрасныя смертоносныя раны: здравие же с благополучием, и благовременным во свояси возвращением, милостивно подати, Господу помолимся.

Заступи, спаси, помилуй, и сохрани нас Боже, твоею благодатию.

Пресвятую, пречистую, преблагословенную, славную:

*Возглас:*
Яко подобает тебе всякая слава:

Бог Господь и явися нам: *и тропари сия, глас в~:*

К тебе, Cпасе, прибегающих, и от твоея всесильныя десницы помощи и благословения, яко от творца и Владыки, ищущих не презри, но якоже апостолы твоя древле на погребение пречистыя матере твоея от конец облаки принесый, сице и ныне рабом твоим сим скорое и безмятежное по воздуху превождение со здравием даруй, молитвами преблагословенныя Богородицы, едине человеколюбче.

*Слава, глас е~:*
Всю надежду на тя возложившым, Cпасе, буди помощник и избавитель, и благое намерение дела с воздушным путешествием их благослови, да вси славим тя единаго всех благ подателя.

*И ныне:*
Под\ твой покров прибегаем Богородице Дево, молитв наших не презри в скорбех, но от бед избави нас, едина чистая и благословенная.

*Диакон:*
Вонмем.

*Иерей:*
Мир всем.

*Чтец: И*
духови твоему.

*Диакон:*
Премудрость, вонмем.

*Прокимен, глас д~:*

Яко ангелом своим заповесть о тебе, сохранити тя во всех путех твоих.

*Стих:*
На руках возмут тя, да не когда преткнеши о камень ногу твою.

*Апостол в деяниих, зачало к~:*

*Аллилуиа, глас д~:*

*Стих а~: И*
взыде на херувимы и лете, лете на крилу ветреню.

*Стих в~:*
Плещма своима осенит тя, и под\ криле его надеешися.

*Евангелие от иоанна, зачало м~з:*

*По евангелии глаголет диакон или иерей ектению сугубую:*

Помилуй нас Боже:

*Таже прилагает и сия:*

Небошественника пророка твоего, Господи, древле показавый и апостолы твоя облаки от конец земли и во святый град принесый, призри и ныне на молитву рабов твоих, к тебе прилежно припадающих и благослови воздушное путешествие их, тиху же и мирну и безмятежну сему быти сотвори, молимтися, всеблагий, услыши и помилуй.

Ангелом твоим повели, Владыко, сохранити сия, рабы твоя по воздуху шествовати хотящыя, яко да крилома своима осенят я, воздушнаго же князя под\ нозе их сокрушат, молимся всемилостивый Cпасе, услыши и помилуй.

Благое намерение, Cпасе, рабов твоих благослови и молитву их приими, скорое и безбедное по воздуху превождение им устрояя и благополучное во своя си возвращение милостиво даруя, всещедрый Господи, услыши и помилуй.

Преславным вознесением твоим воздух освятивый Господи, и илию огнеколесничника перваго небошественника показавый, того молитвами рабом твоим сим *(имярек)*
безмятежное воздушное шествие, здравие же и от всякия скорби и смертоносныя раны избавление даруй, молимтися, всемилостивый Господи, услыши и помилуй.

Вся страхования бесовская далече от рабов твоих отжени, яко да на крилех желания божественнаго присно носими, на тя же творца и промыслителя всея твари упование несумненное возлагающе, мирно, и радостно, яко на облаце легце, путь воздушный прейдут, ко славе имене твоего пресвятаго и во время благопотребно во своя си возвратятся, молимтися, всемогий Владыко, услыши и милостивно помилуй.

*Таже:*
услыши ны, Боже спасителю наш:

*Таже:*
Со умилением колена и главы преклонше, Господу помолимся.

*Лик:*
Господи помилуй.

*Молитва:*

Владыко Господи Иисусе Христе Боже наш, стихиям повелеваяй и вся горстию содержай, егоже бездны трепещут и емуже звезды присутствуют. Вся тварь тебе служит, вся послушают, вся тебе повинуются. Вся можеши: сего ради вся милуеши, преблагий Господи. Тако и ныне, убо, Владыко, рабов твоих сих *(имярек)*
моления теплыя приемля, благослови путь их и воздушное шествие, запрещая бурям же и ветром противным и лодию воздушную целу и невредиму соблюдая. Спасительное и небуренное по воздуху превождение им даруй и благое намерение совершившым им, весело во здравии и в мире возвратитися благоизволи. Ты бо еси Спас и избавитель и всех благих податель и тебе славу возсылаем со безначальным твоим отцем и пресвятым и благим и животворящим твоим духом, ныне и присно и во веки веков. *Аминь.*

*И творит иерей обычный отпуст, и взем честный крест, даетъ*
путьшествующым лобзати, и кропит священною водою, глаголя:

Да благословит вас Господь от сиона, и узрите благая иерусалима во вся дни живота вашего, и да исправит путешествие ваше в мире, в славу святаго своего имене, *аминь.*

