<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. рз~и)

*%[В четверток первыя седмицы, на утрени%]*

*По а~-м стихословии седальны апостольския, осмогласника два, и Богородичен. Таже чтение.*

*По в~-м стихословии седален, глас в~.*

*Подобен:*
умудривый паче:

Светила в концех ученки показавый проповеданием, слове божий, сердца наша просвети светом добродетелей, и постом очисти, дая покаяние обращения рабом твоим, во еже славити тя Cпасе, едине сый преблагий.

*Слава, тойже.*

*И ныне, Богородичен, глас тойже:*
Богородице не презри мя требующаго заступления твоего: на тя бо упова душа моя, помилуй мя. (л. рз~и об.)

*По г~-м стихословии седален, глас е~.*

*Подобен:*
Святейшая херувим:

Светлейшее добродетелей, сожительницу небесную воздержание, молим тя, апостольская двоенадесятице, молися мирно нам совершити, и прияти плоды спасения: вы бо воистинну земным есте держава, и прибежище душам нашым.

*Слава, тойже.*

*И ныне, Богородичен, глас тойже:*
Святейшая херувим, вышшая небес всепетая Богородице, тя воистинну исповедающе имамы грешнии спасение, и обретаем во искушениих предстательство. темже не престай о нас молящи, державо и прибежище душ наших.

*Канон в минеи. И трипеснец господина иосифа. И стихословится песнь псалтири. Глас в~.*

*Песнь д~.*

*Ирмос:*
Пришел еси от Девы:

Воздержания зари приемлющи, облистайся душе, и отбегни греховнаго омрачения: яко да возсияет ти оставления свет, божественным духом.

удицею мя сласти прельстив льстивый, пленника восхити: но мир апостоли словом уловившии, от того мя злобы избавите.

Явистеся солнца славы зарения апостоли славнии, прелести тьму отгоняще: и мене убо просветите, всякою злобою омраченнаго.

*Богородичен:*
Воззову в нощи и во дни оскорбляемь к тебе, и спасуся, и сласти прейду, стено и помоще, твоею Дево силою ограждаемый.

*Иный, господина феодора. Глас е~.*

*Ирмос:*
Дела смотрения твоего Господи: (л. рз~и)

Солнца правды суще апостоли, светила всесветлая, просвещаете земный мир, мрак прелести отгоняще.

Лира суще спасова духодвижимая апостоли, познавшеся на земли, доброгласную поете нам песнь, и мир к Богу обращаете.

*Слава, троичен:*

Троицу во единственном существе славяще, единаго Господа Бога воспоим, нерожденна отца, сына рожденнаго, и духа живущаго.

*Богородичен:*
Дева зачат во чреве Господи, и роди тебе еммануила: изшел бо еси во спасение людей твоих, спасти благия твоя человеколюбче.

Слава тебе Боже наш, слава тебе.

Апостольская двоенадесятице, божественная и всечестная, моли Христа о нас, молимся, прейти нам благомощно четыредесятодневное поприще.

*Ирмос:*
Дела смотрения твоего Господи, ужасиша пророка аввакума: изшел бо еси на спасение людей твоих, спасти помазанныя твоя пришел еси.

*Песнь и~.*

*Ирмос:*
Велению мучителеву:

Постимся от всякия сласти, утучняюще чувства постом, и умиления питие тепле пием, поюще: благословите дела господня Господа.

Стояния одесную общника мя быти молитеся, егда сядете судити человеком со Христом апостоли, многим грехом и суду повиннаго.

На колесницу божественных добродетелей, постом очистившеся взыдем, и на воздушную высоту ум вперим, поюще: благословите дела господня Господа. (л. рз~и об.)

*Богородичен:*
Пребыла еси неопалима, огнь рождши божества Дево: но попали страсти душ верою поющих ти глас ангелов, радости едина ходатаице.

*Иный. Ирмос:*
Преподобнии твои отроцы:

Духа трубы Христовы ученки, воспевающе вопием: благословите дела господня Господа.

Яко молитвенники мира, и прелести прогонители, ученки поим Христовы, благословите, вопиюще, дела господня Господа.

Благословим отца, и сына, и святаго духа, Господа.

*Троичен:*
Троицу всесвятую, во отце, и сыне, и дусе, воспевающе поем: благословите дела господня Господа.

*Богородичен:*
Неизглаголанное твое рождество вси поем человецы, благочестно взывающе чистая: благословите дела господня Господа.

Слава тебе Боже наш, слава тебе.

Апостоли молитеся, в мире нам очистительныя дни скончати, благословите, вопиющым, дела господня Господа.

Хвалим, благословим, покланяемся Господеви:

*Ирмос:*
Преподобнии твои отроцы, в пещи Христе воспевающе глаголаху: благословите вся дела господня Господа.

*Песнь ф~,*

*Ирмос:*
Невместимаго Бога:

Отвержен в глубокую пучину сластей, твоего благоутробия бездну призываю, кормчий, спаси мя.

Благоутробия источниче, даждь ми ныне умиление, воздыхание, яко да восплачу злых моих безмерная моря.

ученков твоих Иисусе честными молении честному даждь ми воскреснию поклонитися, и божественным твоим страстем. (л. ри~и)

*Богородичен:*
Онебесившая наше земное смешение, в тебе всенепорочная, божиим вселением, избави вся от бед.

*Иный. Ирмос:*
Величаем Христе:

Из\ источников пророчески спасовых, почерпше апостоли воду безсмертия, жаждущыя преданиями жизни напаяют всегда.

Царя небеснаго явльшеся князи апостоли, повинусте вселенную всю, сего единаго чести, покланятися и славословити яко Бога.

*Слава, троичен:*
Троице нераздельная, единице вседетельная и всесильная, отче, сыне и святый душе: ты Бог мой Господь, и свет, и тебе воспевая покланяюся.

*Богородичен:*
Тя Мати и Дево чистая, ублажаем роди родов, яко была еси очистилище мира, Cпаса и содетеля неизглаголанно рождши.

Слава тебе Боже наш, слава тебе.

Апостольский личе, воспевающыя тя спасай, и сподоби во умилении сердца, дни вся прейти светотворных постов.

*Ирмос:*
Величаем Христе, твою всенепорочную матерь чистую: яко роди тя преестественно плотию, от всякия лести и тли нас избавляюща.

*Светилен гласа.*

*На стиховне самогласен дне, дважды, глас г~:*

Господи, мне грешному положил еси покаяние, мене недостойнаго спасти хотя безмерною милостию твоею. к тебе припадаю моляся: постом душу мою приклони, яко к тебе прибегох единому многомилостивому.

*Мученичен:*
Яко светила в мире сияете, и по смерти святии мученцы, подвигом добрым подвигшеся, имуще дерзновение, Христа молите, помиловатися душам нашым. (л. ри~и об.)

*Слава, и ныне, Богородичен, глас тойже:*

Богородице, предстательнице всех молящихся тебе, тобою дерзаем, и тобою хвалимся, и к тебе все упование наше есть: моли рождшагося из\ тебе за непотребныя рабы твоя.

*На з~-м часе тропарь пророчества, глас а~:*

Видимых и невидимых враг избави нас Господи, да не когда рекут языцы: где есть Бог их; да разумеют Владыко, яко презираеши грехи людей твоих кающихся.

*Прокимен, псалом г~, глас а~:*
Внегда возвратит Господь пленение людей своих. *Стих:*
Рече безумен в сердце своем: несть Бог.

*Пророчества исаиина чтение. [Глава в~, ст. а~- к~а.]*

Вознесется Господь един в день оный. День бо Господа саваофа на всякаго досадителя, и горделиваго, и на всякаго высокаго и величаваго, и смирятся. И на всяк кедр ливанский высоких и превознесенных, и на всяко древо желудя васанска: И на всякую гору высокую, и на всякий холм высокий: И на всякий столп высок, и на всякую стену высокую: И на всякий корабль морский, и на всяко видение доброты кораблей. И смирится всякий человек, и падется высота человеча, и вознесется Господь един в день оный. И рукотворенная вся скрыют, Внесше в пещеры, и в разселины камений, и в вертепы земныя, от лица страха господня, и от славы крепости его, егда востанет сокрушити землю. В день бо оный изринет человек мерзости своя златыя и сребряныя, яже сотвориша, да покланяются суетным и нетопырем. Еже внити в вертепы твердаго (л. рф~и) камене, и в разселины камений от лица страха господня, и от славы крепости его, егда востанет сокрушити землю.

*Прокимен, псалом д~, глас д~:*
Господи, кто обитает в жилищи твоем; *Стих:*
Ходяй без\ порока, и делаяй правду.

*%[В четверток вечера%],*

*во светильничном обычное стихословие. На*
Господи воззвах, *стихиры подобны триоди. Иосифа. Глас в~:*
Просветителя нашего:

Омрачена мя прелестьми борца, Христе мой просвети, омрачивый на кресте висяй солнце иногда, и просветивый верным свет истинный, оставления яве, яко да ходяй во свете твоих повелений, достигну чисте воскресния твоего зарю спасительную.

*Подобен:*

Якоже виноград на древе Cпасе вися, вином напоил еси нетления Христе концы. темже вопию: пиянством мя греховным люте омрачаема присно, сладостию умиления истиннаго напоив, поститися мя ныне от сластей укрепи Cпасе, яко благ и человеколюбец.

*Ин подобен кир феодора, глас тойже.*

*Подобен: О*
великаго таинства:

О креста твоего силы! сей процвете церкви воздержание, во едеме иногда адамово невоздержание из\ корене исторг: смерть убо оное принесе человеком, но сей нетленно источает безсмертие миру, якоже из\ источника инаго райскаго, излиянием твоея животочныя крове, вкупе же и воды: отонудуже вся (л. рф~и об.) оживотворишася. имже нам постную пищу услади Боже Исраилев, имеяй велию милость.

*И в минеи г~. Слава и ныне, крестобогородичен.*

*Прокимен, псалом е~и, глас д~:*
Благословлю Господа вразумившаго мя. *Стих:*
Сохрани мя Господи, яко на тя уповах.

*Бытия чтение. [Глава в~, ст. д~-ф~и.]*

Сия книга бытия небесе и земли, егда бысть, воньже день сотвори Господь Бог небо и землю: И всякий злак сельный, прежде даже быти на земли, и всякую траву сельную, прежде даже прозябнути: не бо одожди Господь Бог на землю, и человек не бяше делати ю. Источник же исхождаше из\ земли, и напаяше все лице земли. И созда Бог человека, персть [взем] от земли, и вдуну в лице его дыхание жизни: и бысть человек в душу живу. И насади Господь Бог рай во едеме на востоцех, и введе тамо человека, егоже созда. И прозябе Бог еще от земли всякое древо красное в видение, и доброе в снедь: и древо жизни посреде рая, и древо еже ведети разуметельное добраго и лукаваго. Река же исходит из\ едема, напаяти рай: оттуду разлучается в четыри начала. Имя единой фисон: сия окружающая всю землю евилатскую: тамо убо есть злато. Злато же оныя земли доброе: и тамо есть анфракс, и камень зеленый. И имя реце второй геон: сия окружающая всю землю ефиопскую. И река третия, тигр: сия проходящая прямо ассириом. река же четвертая евфрат. И взя Господь Бог человека, егоже созда, и введе его в рай сладости, делати его и хранити. И заповеда Господь Бог адаму, глаголя: от всякаго древа, еже в раи, снедию снеси: От древа же, еже разумети доброе и лукавое, не снесте (л. р~к) от него: а воньже аще день снесте от него, смертию умрете. И рече Господь Бог: не добро быти человеку единому: сотворим ему помощника по нему. И созда Бог еще от земли вся звери сельныя, и вся птицы небесныя, и приведе я ко адаму, видети, что наречет я: и всяко еже аще нарече адам душу живу, сие имя ему.

*Прокимен в~, псалом з~и, глас д~:*
Сохрани мя Господи, яко зеницу ока. *Стих:*
услыши Господи правду мою.

*Притчей чтение. [Глава г~, ст. а~-и~и.]*

Сыне, моих законов не забывай, глаголы же моя да соблюдает твое сердце: Долготу бо жития, и лета жизни, и мир приложат тебе. Милостыни и вера да не оскудевают тебе: обложи же я на твоей выи, и напиши я на скрижали сердца твоего: и обрящеши благодать. И промышляй добрая пред\ Господем [богом] и человеки. Буди уповая всем сердцем на Бога, о твоей же премудрости не возносися: Во всех путех твоих познавай ю, да исправляет пути твоя. Не буди мудр о себе: бойся же Бога, и уклоняйся от всякаго зла: Тогда исцеление будет телу твоему, и уврачевание костем твоим. Чти Господа от праведных твоих трудов, и начатки давай ему от твоих плодов правды: Да исполнятся житницы твоя множеством пшеницы, вино же точила твоя да источают. Сыне, не пренебрегай наказания господня, ниже ослабевай от него обличаемый: Егоже бо любит Господь, наказует, биет же всякаго сына, егоже приемлет. Блажен человек, иже обрете премудрость, и смертен, иже уведе разум. Лучше бо сию куповати, нежели злата и сребра сокровища. Честнейша же есть (л. р~к об.) камений многоценных: не сопротивляется ей ничтоже лукаво. благознатна есть всем приближающымся ей, всяко же честное недостойно ея есть. Долгота бо жития и лета жизни в деснице ея, в шуйце же ея богатство и слава: от уст ея исходит правда, закон же и милость на языце носит. Путие ея путие добри, и вся стези ея мирны. Древо живота есть всем держащымся ея, и воскланяющымся на ню, яко на Господа, тверда.

*На стиховне самогласен дне, дважды, глас д~:*

Желающе божественныя пасхи причаститися, не от египта, но из\ сиона грядущия, греховный квас отимем покаянием: препояшим чресла наша умерщвлением сластей: украсим ноги сапогми, возбранительными от всякаго дела лукаваго, и утвердимся палицею веры: не ревнуим врагом владычняго креста боготворяще чрево, но последуим постом, на диавола победу нам показавшему, спасу душ наших.

*Мученичен:*
Прославляемый в памятех святых твоих Христе Боже, от них умоляемь, низпосли нам велию милость.

*Слава, и ныне, крестобогородичен, глас тойже.*

*Подобен:*
Яко добля:

На кресте тя яко узре пригвождена Господи, агница и Мати твоя дивляшеся. и что видение, глаголаше, сыне возжеленне; сия ти неверный собор воздает беззаконный, многих твоих чудес насладивыйся: но слава неизреченному схождению твоему Владыко.

*И прочее последование по обычаю.*
(л. рк~а)

*%[В четверток первыя седмицы на повечерии%]*

*поем настоящий великий канон преподобнаго отца нашего андреа критскаго и иерусалимскаго. Творим же на кийждо тропарь поклоны г~, глаголюще и стих:*
Помилуй мя Боже, помилуй мя.

*Песнь а~. глас з~. Ирмос по дважды.*
Помощник и покровитель:

Агнче божий, вземляй грехи всех, возми бремя от мене тяжкое греховное, и яко благоутробен, даждь ми слезы умиления.

Тебе припадаю Иисусе, согреших ти, очисти мя, возми бремя от мене тяжкое греховное, и яко благоутробен, даждь ми слезы умиления.

Не вниди со мною в суд нося моя деяния, словеса изыскуя, и исправляя стремления: но в щедротах твоих презирая моя лютая, спаси мя всесильне.

Покаяния время, прихожду ти создателю моему, возми бремя от мене тяжкое греховное, и яко благоутробен, даждь ми слезы умиления.

Богатство душевное иждив грехом, пуст есмь добродетелей благочестивых, гладствуя же зову: милости подателю Господи, спаси мя.

*Марии:*
Приклоньшися Христовым божественным законом, к сему приступила еси, сладостей неудержимая стремления оставивши, и всякую добродетель всеблагоговейно, яко едину исправила еси.

*Слава, троичен:*
Пресущественная Троице, во единице покланяемая, возми бремя о мене тяжкое греховное, и яко благоутробна, даждь ми слезы умиления. (л. рк~а об.)

*Богородичен:*
Богородице, надежде и предстательство тебе поющих, возми бремя от мене тяжкое греховное, и яко владычца чистая, кающася приими мя.

*Песнь в~.*

*Ирмос:*
Видите видите, яко аз есмь Бог, манну одождивый, и воду из\ камене источивый древле в пустыни людем моим, десницею единою, и крепостию моею.

Мужа убих, глаголет, в язву мне, и юношу в струп, ламех рыдая вопияше, ты же не трепещеши о душе моя, окалявши плоть, и ум осквернивши.

Столп умудрила еси создати о душе, и утверждение водрузити твоими похотьми, аще не бы зиждитель удержал советы твоя, и низвергл на землю ухищрения твоя.

О како поревновах ламеху, первому убийце, душу яко мужа, ум яко юношу, яко брата же моего тело убив, яко каин убийца, любосластными стремленьми.

Одожди Господь от Господа огнь иногда, на беззаконие гневающее сожег содомляны: ты же огнь вжегла еси геенский, в немже имаши, о душе, сожещися.

уязвихся, уранихся, се стрелы вражия уязвившыя мою душу и тело: се струпи, гноения, омрачения, вопиют раны самовольных моих страстей.

*Марии:*
Простерла еси руце твои к щедрому Богу, марие, в бездне зол погружаемая: и якоже петру человеколюбно, руку божественную простре, твое обращение всячески иский.

*Слава, троичен:*
Безначальная, несозданная Троице, нераздельная единице, кающася мя приими, согрешивша (л. рк~в) спаси: твое есмь создание, не презри, но пощади, и избави мя огненнаго осуждения.

*Богородичен:*
Пречистая владычце богородительнице, надеждо к тебе притекающих, и пристанище сущих в бури, милостиваго и создателя, и сына твоего, умилостиви и мне молитвами твоими.

*Песнь г~.*

*Ирмос:*
утверди Господи на камени:

Агаре древле душе, египтяныне уподобилася еси, поработившися произволением, и рождши новаго исмаила, презорство.

Иаковлю лествицу разумела еси душе моя, являемую от земли к небесем, почто не имела еси восхода тверда, благочестия;

Священника божия, и царя уединена, Христово подобие, в мире жития, в человецех подражай.

Обратися, постени душе окаянная, прежде даже не приимет конец жития торжество: прежде даже дверь не заключит чертога Господь.

Не буди столп сланый душе, возвратившися вспять: образ да устрашит тя содомский, горе в сигор спасайся.

Моления Владыко, тебе поющих не отвержи: но ущедри человеколюбче, и подаждь верою просящым оставление.

*Слава, троичен:*
Троице простая, несозданная, безначальное естество в Троице певаемая впостасей, спаси ны верою покланяющыяся державе твоей.

*Богородичен: От*
отца безлетно сына, в лето богородительнице, неискусомужно родила еси: странное чудо, пребывши Дева доящи. (л. рк~в об.)

*Песнь д~.*

*Ирмос:*
услыша пророк:

Время живота моего мало, и исполнено болезней и лукавства: но в покаянии мя приими, и в разум призови, да не буду стяжание, ни брашно чуждему, Cпасе, сам мя ущедри.

Царским достоинством, венцем и багряницею одеян, многоименный человек и праведный, богатством кипя и стады, внезапу богатства, славы царства обнищав лишися.

Аще праведен бяше он, и непорочен паче всех, и не убеже ловления льстиваго и сети: ты же грехолюбива сущи окаянная душе, что сотвориши, аще чесому о недоведомых случится наити тебе;

Высокоглаголив ныне есмь, жесток же и сердцем, вотще и всуе, да не с фарисеем осудиши мя, паче же мытарево смирение подаждь ми едине щедре, правосуде, и сему мя сочисли.

Согреших, досадив сосуду плоти моея, вем щедре: но в покаянии мя приими, и в разум призови, да не буду стяжание, ни брашно чуждему, Cпасе, сам мя ущедри.

Самоистукан бых страстьми, душу мою вредя щедре, но в покаянии мя приими, и в разум призови, да не буду стяжание, ни брашно чуждему, Cпасе, сам мя ущедри.

Не послушах гласа твоего, преслушах писание твое законоположника: но в покаянии мя приими, и в разум призови, да не буду стяжание, ни брашно чуждему, Cпасе, сам мя ущедри. (л. рк~г)

*Марии:*
Великих безместий во глубину низведшися, неодержима была еси, но востекла еси помыслом лучшим, к крайней деяньми яве добродетели преславно, ангельское естество марие, удививши.

*Слава, троичен:*
Нераздельное существом, неслитное лицы, богословлю тя троическое едино божество, яко единоцарственное и сопрестольное, вопию ти песнь великую, в вышних трегубо песнословимую.

*Богородичен: И*
раждаеши, и девствуеши, и пребываеши обоюду естеством Дева: рождейся обновляет законы естества, утроба же раждает нераждающая. Бог идеже хощет, побеждается естества чин: творит бо елика хощет.

*Песнь е~.*

*Ирмос: От*
нощи утренююща:

Низу сничащую подражай о душе, прииди, припади к ногама Иисусовыма, да тя исправит, и да ходиши право стези господни.

Аще и кладязь еси глубокий Владыко, источи ми воду из\ пречистых твоих жил, да яко самаряныня, не ктому пияй жажду: жизни бо струи источаеши.

Силоам да будут ми слезы моя, Владыко Господи, да умыю и аз зеницы сердца, и вижду тя умно, света превечна.

*Марии:*
Несравненным желанием всебогатая, древу возжелевши поклонитися животному, сподобилася еси желания, сподоби убо и мене улучити вышния славы.

*Слава, троичен:*
Тя Троице славим, единаго Бога, свят, свят, свят еси отче, сыне и душе, простое существо, единице присно покланяемая. (л. рк~г об.)

*Богородичен:*
Из\ тебе облечеся в мое смешение, нетленная безмужная Мати Дево, Бог создавый веки, и соедини себе человеческое естество.

*Песнь з~.*

*Ирмос:*
Возопих всем сердцем:

Аз есмь, Cпасе, юже погубил еси древле царскую драхму: но вжег светильник предтечу твоего слове, взыщи и обрящи твой образ.

Востани и побори, яко иисус амалика, плотския страсти, и гаваониты, лестныя помыслы, присно побеждающи.

*Марии:*
Да страстей пламень угасиши, слез капли источила еси присно марие, душею распаляема, ихже благодать подаждь и мне твоему рабу.

*Марии:*
Безстрастие небесное стяжала еси, крайним на земли житием мати. темже тебе поющым, страстей избавитися молитвами твоими, молися.

*Слава, троичен:*
Троица есмь проста, нераздельна, раздельна личне, и единица есмь естеством соединена, отец глаголет, и сын и божественный дух.

*Богородичен:*
утроба твоя Бога нам роди, воображенна по нам: егоже, яко создателя всех, моли Богородице, да твоими молитвами оправдимся.

*Кондак, глас з~:*
Душе моя, душе моя, востани, что спиши; конец приближается, и имаши смутитися: воспряни убо, да пощадит тя Христос Бог, везде сый, и вся исполняяй.

*Песнь з~.*

*Ирмос:*
Согрешихом:

Исчезоша днии мои, яко соние востающаго: темже яко езекиа слезю на ложи моем, приложитися мне летом  (л. рк~д) живота. но кий исаиа предстанет тебе душе, аще не всех Бог;

Припадаю ти, и приношу тебе, якоже слезы глаголы моя: согреших, яко не согреши блудница, и беззаконновах, яко иный никтоже на земли: но ущедри Владыко, творение твое, и воззови мя.

Погребох образ твой, и растлих заповедь твою, вся помрачися доброта, и страстьми угасися, Cпасе, свеща: но ущедрив воздаждь ми якоже поет Давид, радование.

Обратися, покайся, открый сокровенная, глаголи Богу вся ведущему: ты веси моя тайная, едине Cпасе: но сам мя помилуй, якоже поет Давид по милости твоей.

*Марии:*
Возопивши к пречистей Богоматри, первее отринула еси неистовство страстей, нужно стужающих, и посрамила еси врага запеншаго: но даждь ныне помощь от скорби, и мне рабу твоему.

*Марии:*
Егоже возлюбила еси, егоже возжелела еси, егоже ради плоть изнурила еси преподобная, моли ныне Христа о рабех: яко да милостив быв всем нам, мирное состояние дарует почитающым его.

*Слава, троичен:*
Троице простая, нераздельная, единосущная, и естество едино, светове и свет, и свята три, и едино свято поется Бог Троица, но воспой, прослави, живот и животы, душе, всех Бога.

*Богородичен:*
Поем тя, благословим тя, покланяемся ти богородительнице, яко неразлучныя Троицы породила еси единаго Христа Бога, и сама отверзла еси нам сущым на земли небесная. (л. рк~д об.)

*Песнь и~.*

*Ирмос:*
Егоже воинства:

Слезную Cпасе сткляницу, яко миро истощавая на главу, зову ти якоже блудница, милости ищущая, мольбу приношу, и оставление прошу прияти.

Аще и никтоже, якоже аз согреши тебе, но обаче приими и мене, благоутробне Cпасе, страхом кающася, и любовию зовуща: согреших тебе единому: помилуй мя милостиве.

Пощади Cпасе твое создание, и взыщи яко пастырь погибшее, предвари заблуждшаго, восхити от волка, сотвори мя овча на пастве твоих овец. Егда судие сядеши яко благоутробен, и покажеши страшную славу твою Cпасе: о каковый страх тогда! пещи горящей, всем боящымся нестерпимаго судища твоего.

*Марии:*
Света незаходимаго Мати, тя просветивши, от омрачения страстей разреши. темже вшедши в духовную благодать, просвети марие, тя верно восхваляющыя.

*Марии:*
Чудо ново видев, ужасашеся божественный в тебе воистинну мати зосима: ангела бо зряше во плоти, и ужасом весь исполняшеся, Христа поя во веки.

*Слава, троичен:*
Безначальне отче, сыне собезначальне, утешителю благий, душе правый: слова божия родителю, отца безначальна слове, душе живый и зиждяй, Троице единице, помилуй мя.

*Богородичен:*
Яко от оброщения червленицы пречистая, умная багряница еммануилева, внутрь во чреве твоем плоть исткася. темже Богородицу воистинну тя почитаем. (л. рк~е)

*Песнь ф~.*

*Ирмос:*
Безсеменнаго зачатия:

умилосердися спаси мя, сыне Давидов помилуй, беснующыяся словом исцеливый, глас же благоутробный яко разбойнику мне рцы: аминь глаголю тебе, со мною будеши в раи, егда прииду во славе моей.

Разбойник оглаголоваше тя, разбойник богословяше тя, оба бо на кресте свисяста: но о благоутробне, яко верному разбойнику твоему, познавшему тя Бога, и мне отверзи дверь славнаго царствия твоего.

Тварь содрогашеся распинаема тя видящи, горы и камения страхом распадахуся, и земля сотрясашеся, и ад обнажашеся, и соомрачашеся свет во дни, зря тебе Иисусе пригвождена ко кресту.

Достойных покаяния плодов не истяжи от мене: ибо крепость моя во мне оскуде, сердце мне даруй присно сокрушенное, нищету же духовную, да сия тебе принесу, яко приятную жертву, едине Cпасе.

Судие мой, и ведче мой, хотяй паки приити со ангелы, судити миру всему, милостивным твоим оком тогда видев мя, пощади и ущедри мя Иисусе, паче всякаго естества человеча согрешивша.

*Марии:*
удивила еси всех странным житием твоим, ангелов чины, и человеков соборы, невещественно поживши, и естество прешедши: имже, яко невещественныма ногама вшедши марие, иордан прешла еси.

*Марии:*
умилостиви создателя о хвалящих тя, преподобная мати, избавитися озлоблений и скорбей окрест нападающих: да избавившеся от напастей, возвеличим непрестанно прославльшаго тя Господа. (л. рк~е об.)

*Андрею:*
Андрее честный, и отче треблаженнейший, пастырю критский, не престай моляся о воспевающих тя: да избавимся вси гнева и скорби, и тления, и прегрешений безмерных, чтущии твою память верно.

*Слава, троичен:*
отца прославим, сына превознесем, божественному духу верно поклонимся, Троице нераздельней, единице по существу, яко свету и светом, и животу и животом, животворящему и просвещающему концы.

*Богородичен:*
Град твой сохраняй богородительнице пречистая: в тебе бо сей верно царствуяй, в тебе и утверждается: и тобою побеждаяй, побеждает всякое искушение, и пленяет ратники, и проходит послушание.

*Таже поем оба лика:*
Безсеменнаго зачатия:

*И прочее последование повечерия.*

