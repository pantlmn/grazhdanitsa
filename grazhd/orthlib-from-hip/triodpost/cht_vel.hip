<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. ук~а об.)

*%[Повечерие же глаголем малое%],*

*на немже поем трипеснец господина андреа великаго четвертка. Глас з~.*

*Песнь д~.*

*Ирмос:*
услыша пророк пришествие твое Господи, и убояся, яко хощеши от Девы родитися, и человеком явитися, и глаголаше: услышах слух твой, и убояхся, слава силе твоей Господи. (л. ук~в)

Горница постланая, прият тя создателя и с\ътаинники, и тамо пасху скончал еси, и тамо соделал еси таинства: тамо бо двема посланома ныне ученикома твоима, пасха уготовася тебе.

Идите ко онсице, вся ведый предглаголет апостолом, и блажен есть, иже может верно прияти Господа: горницу убо сердце пред\ъуготовав, и вечерю благочестие.

Нрав сребролюбия, и образ твой безумия исполнь несмысленный иудо: вверен бо быв един токмо ковчежцу, всяко не преклонился еси к милосердию: но заключил еси жестокаго твоего сердца утробу, предав единаго благоутробнаго.

Нрав богоубийц проданию сребролюбца смесивыйся: ов убо ко убиению вооружився, ов же к сребреником устремляшеся: удавлением бо тогда предразсудив покаяние зле, еже жити лишися.

Лобызание исполнено льсти, еже радуйся, со оружием, льстивый иудо: языком убо провещаваеши яже к соединению, нравом же помаваеши к разстоянию: предати бо беззаконником благодетеля лестне поучился еси.

Лобызаеши и продаеши иудо, целуеши и не стыдишися, лестию притекий. кто ненавидя лобызает треокаянне; кто любя продает на цене; лобызание твоего безстуднаго злосоветия обличает произволение.

*Слава:*
Нераздельное существом, неслитное лицы, богословлю тя, троическое едино божество, яко единоцарственное и сопрестольное, вопию тебе песнь великую, в вышних трегубо песнословимую.

*И ныне, Богородичен:*
Зачатие паче слова, рождество твое паче естества богородительнице: ово убо от духа без\ (л. ук~в об.) семене, ово же законов естества таящееся, яко нетленно, и паче естества всякаго рождения: Бог бо раждаемое.

*Седален, глас д~. Подобен:*
Явился еси днесь:

Ядый Владыко со ученики твоими, таинственно явил еси всесвятое твое заколение, имже тли избавихомся, честная твоя почитающии страдания.

*Песнь и~.*

*Ирмос:*
Егоже воинства небесная славят, и трепещут херувими и серафими, всяко дыхание и тварь: пойте, благословите и превозносите во вся веки.

Законное скончав повеление, скрижали законныя написавый в синаи, снеде убо пасху древнюю и сеновную: бысть же пасха тайная и живожертвенная.

*От*
века сокровенную Христе премудрость тайноводя, показал еси купно всем апостолом Cпасе на вечери, юже церквам предаша богоноснии.

Един от вас лестию предаст мя, евреем продав в нощь сию, сие Христос возопив смущаше други: тогда един ко единому, недоумеваяся колебашеся.

Смирився нас ради богатый, от вечери востав, лентий прием, сим препоясался еси, и преклонь выю, омыл еси ноги ученков и предателя.

Паче ума, и неизреченна разума высоте твоей Иисусе, кто не удивится! яко брению предстал еси, содетелю всяческих, омывая убо ноги, отирая же и лентием.

ученк, егоже любляше Господь, на перси возлег, рече к нему: кто есть предаяй тя; Христос же ко оному: сей вложивый в солило ныне руку. (л. ук~г)

ученик хлеб приемый, по хлебе отлучается, проданию поучаяйся, течет ко иудеем, глаголет беззаконным: что мне хощете дати: и аз его вам предам.

Благословим отца, и сына, и святаго духа, Господа.

Единаго Бога по существу чту, три впостаси пою определительне, иныя, но не инаковыя: понеже божество едино, в триех лицех, ибо отец, и сын, и божественный дух.

*И ныне, Богородичен:*
Избави нас Иисусе Cпасе наш от лести лукаваго, и напасти: приими Богородицу молящуюся непрестанно: Мати бо есть, и может тя умолити.

Хвалим, благословим:

*И паки ирмос:*
Егоже воинства небесная: *И поклон.*

*Песнь ф~.*

*Ирмос:*
Безсеменнаго зачатия рождество несказанное, матере безмужныя нетленен плод: божие бо рождение обновляет естества. темже тя вси роди, яко богоневестную матерь, православно величаем.

Великое таинство твоего вочеловечения, на вечери совозлежащу тебе ученком твоим человеколюбче, открыв рекл еси: ядите хлеб животный верою, пийте и кровь излиянную от богоребреннаго заколения.

Сень небесная явися горница, идеже пасху Христос соверши: вечеря безкровная, и словесная служба, трапеза же тамо совершенных таин, мысленный жертвенник.

Пасха Христос есть великая и всечестная, снеден быв яко хлеб, заклан же яко овча: той бо (л. ук~г об.) вознесеся о нас жертва. того тела благочестно, и того крове вси тайно причащаемся.

Хлеб благословив, хлеб сый небесный, благодарив отцу родителю, приемый, и чашу ученком давал еси: приимите, ядите, вопия, сие есть тело мое, и кровь нетленныя жизни.

Аминь глаголя, рече рождиям лоза, апостолом Христос истина: отселе не имам пити от лозы питие, дондеже пию е новое, во славе отца моего, с вами наследники моими.

Продаеши на тридесятих сребреницех Господа, и не помышляеши иудо беззаконный вечери таинство, или честное умовение. о како поползся падением в конец света пришел еси, удавление облобызав!

Руце простерл еси, имиже хлеб приял еси нетления, прияти сребреники, уста к целованию принося льстивно, имиже тело Христово и кровь приял еси: но горе тебе, якоже рече Христос.

Христос учреди мир, небесный и божественный хлеб: приидите убо Христолюбцы, бренными устнами, чистыми же сердцы, приимем верно жремую пасху, в нас священнодействуемую.

*Слава:*
отца прославим, сына превознесем, божественному духу верно поклонимся, Троице нераздельней, единице по существу: яко свету и светом, животу и животом, животворящему и просвещающему концы.

*И ныне, Богородичен:*
Чертог небесный, и невеста приснодева, едина явилася еси, Бога носивши, рождши же непреложно, из\ тебе воплощенна. темже тя вси роди яко богоневестную матерь, православно величаем. (л. ук~д)

*И паки ирмос:*
Безсеменнаго зачатия:

*И прочее повечерия малаго по обычаю, и отпуст, и творим поклоны г~, вси равно косно. И бывшей молитве, от предстоятеля, отходим в келлии своя.*

*Ведомо же буди, яко от сего святаго дне, полунощница не поется в церкви, до седмицы фомины.*

*%[Во святый и великий четверток на утрени%],*

*клеплет параекклисиарх в седмый час нощи, и собравшымся нам в церковь, и сотворшу священнику начало:*
Благословен Бог наш: *Начинаем абие по обычаю: таже шестопсалмие, по исполнении шестопсалмиа, Аллилуиа, на глас и~. И тропарь глас и~, трижды:*

Егда славнии ученцы на умовении вечери просвещахуся, тогда иуда злочестивый сребролюбием недуговав омрачашеся, и беззаконным судиям тебе праведнаго судию предает. виждь имений рачителю, сих ради удавление употребивша! бежи несытыя души, учителю таковая дерзнувшия: иже о всех благий, Господи слава тебе.

*Таже, евангелие от луки зачало р~и, без\ преступки:*
Во время оно, приближашеся праздник опреснок: *Конец в зачале р~ф-м:*
По немже идоша ученцы его. *И псалом н~. Молитвы же,*
Спаси Боже люди твоя: *не глаголем.*

*И начинаем канон, творение господина космы, глас з~: ирмосы по дважды, тропари же на з~. Канон, егоже краестрочие:*
Ти макра пемпти макрон вмнон ексадо. *Еже есть,*
В великий четверток долгую песнь пою. (л. ук~д об.)

*Песнь а~.*

[Т] *Ирмос:*
Сеченое сечется море чермное, волнопитаемая же изсушается глубина: таяжде купно без\ъоружным бывши проходима, и всеоружным гроб. песнь же богокрасная воспевашеся: славно прославися Христос Бог наш.

[И] Всевиновная и подательная жизни, безмерная мудрость божия, созда храм себе от чистыя неискусомужныя матере: в храм бо телесно оболкийся, славно прославися Христос Бог наш.

[М] Тайноводящи други своя, душепитательную уготовляет трапезу, безсмертия же воистинну мудрость божия растворяет чашу верным. приступим благочестно, и возопиим: славно прославися Христос Бог наш.

[А] услышим вси вернии, созывающую высоким проповеданием, несозданную и естественную премудрость божию, вопиет бо: вкусите и разумевше, яко Христос аз, возопийте: славно прославися Христос Бог наш.

*Последи же паки ирмос оба лика вкупе.*

*Песнь г~.*

[К] *Ирмос:*
Господи сый всех, и зиждитель Бог, созданное безстрастный обнищав себе соедини, и пасха за яже хотяше умрети, сам сый себе предпожре: ядите, вопия, тело мое, и верою утвердитеся.

[Р] Избавительною всего рода человеча, твоею блаже твоя ученки напоил еси веселия чашею, наполнив ю, сам бо себе священнодействуеши, пийте, вопия, кровь мою, и верою утвердитеся.

[А] Безумный муж иже в вас предатель, ученком твоим предрекл еси незлобиве, не уразумеет сих, и той несмыслен сый не имать разумети. обаче во мне пребудите, и верою утвердитеся. (л. ук~е)

*Седален, глас а~. Подобен:*
Гроб твой:

Езера и источники и моря сотворивый, смирению нас наказуя изрядному, лентием опоясався, учеников ноги умы, смиряяся премножеством благоутробия, и возвышая нас от пропастей злобы, един человеколюбец.

*Слава, глас г~. Подобен:*
Божественныя веры:

Смиряяся за благоутробие, ноги умыл еси учеников твоих, и к течению божественному сия направил еси: не повинуяся же петр умытися, абие божественному повинуется повелению, омываемь, и тебе прилежно моляся, даровати нам велию милость.

*И ныне, глас д~. Подобен:*
Явился еси днесь:

Ядый Владыко со ученики твоими, таинственно явил еси всесвятое твое заколение, имже тли избавихомся, честная твоя почитающии страдания.

*Песнь д~.*

[П] *Ирмос:*
Провидев пророк тайну твою неизреченную Христе, провозгласи: положил еси твердую любовь крепости отче щедрый: единороднаго бо сына благий, очищение в мир послал еси.

[Е] На страсть всем сущым из\ адама источившую безстрастие, Христе грядый, другом твоим рекл еси: с вами пасхи сея причаститися возжелах: единороднаго бо мя очищение отец в мир послал есть.

[М] Причащаяся чаши, ученком вопиял еси безсмертне: плода лознаго ктому не пию прочее, с вами живя: единороднаго бо мя очищение отец в мир послал есть.

[П] Питие новое паче слова, аз глаголю, во царствии моем, Христос другом, пию, якоже бо Бог с вами (л. ук~е об.) боги буду, рекл еси: единороднаго бо мя очищение отец в мир послал есть.

*Песнь е~.*

[Т] *Ирмос:*
Союзом любве связуеми апостоли, владычествущему всеми себе Христу возложше, красны ноги очищаху, благовествующе всем мир.

[И] Неодержимую держащая, и превыспреннюю на воздусе воду, бездны обуздовающая, и моря востязующая божия премудрость, воду во умывальницу вливает, ноги же омывает рабов Владыка.

[М] ученком показует смирения образ Владыка, облаки облагаяй небо, препоясуется лентием, и преклоняет колена, рабом омыти ноги, в егоже руце дыхание всех сущих.

*Песнь з~.*

[А] *Ирмос:*
Бездна последняя грехов обыде мя, и волнения не ктому терпя, яко иона владыце вопию ти: от тли мя возведи.

[К] Господа глашаете мя, о ученицы, и учителя: есмь бо, Cпасе вопиял еси. темже подражайте образ, егоже во мне видесте.

[Р] Скверны кто не имея, омыти не требует ног: чисти же, о ученицы вы, но не вси: мгновением бо безчинно един от вас неистовствует.

*Кондак, глас в~. Подобен:*
Вышних ищя:

Хлеб прием в руце предатель, сокровенно тыя простирает, и приемлет цену создавшаго своима рукама человека, и неисправлен пребысть иуда раб и льстец.

*Икос:*
Тайной трапезе, в страсе приближившеся вси, чистыми душами хлеб приимем, спребывающе владыце: (л. ук~з) да видим, како умывает ноги учеников, и сотворим, якоже видим, друг другу покаряющеся, и друг другу нозе умывающе, Христос бо тако повеле своим ученком, предрек тако творити: но не услыша иуда раб и льстец.

*Синаксарь.*

*Стихи во священное умовение:*

умывает ученков в вечер Бог ноги:

Егоже нога попирая бе во едеме прещение древле.

*На таинственную вечерю стихи:*

Сугубая вечеря, пасху бо закона носит:

И пасху новую, кровь, тело владычнее.

*На преестественную молитву стихи:*

Молитва и страшилище, труды кровей:

Христе лицу яве моляся.

Смерть, врага прельщая в сих.

*На предательство стихи:*

Что требе ножей; что древес людолестцы,

На хотящаго умрети во избавление мира;

Во святый и великий четверток, иже вся добре счинившии божественнии отцы, другъдругоприимательно от божественных же апостол, и священных и божественных евангелий, предаша нам четыре некая праздновати: священное умовение: тайную вечерю: предание яве еже по нам страшных таин: преестественную молитву, и самое то предательство: понеже бо еврейская фаска по пятце жретися имяше. Бяше же убо прикладно, образованию последствовати и истине, в том яве и еже по нам пасце жретися Христу, предварив Господь наш Иисус Христос, якоже божественнии отцы глаголют, действует тую со ученки в вечер четвертка. той бо вечер и пяток весь, един день у еврей вменяется: сице бо они числят нощеденство глаголюще. Действова убо сию и тогда [якоже реша нецыи] со (л. ук~з об.) ученки по закону, ихже един есть и божественный златоуст. Первое просто стояще, и опоясани, в сапоги обувени, жезлы подпирающеся, и ина елика закон повелевает, да не законопреступен вознепщуется. Сия бо зеведей уготова: сей бо скудель носяй воды, якоже великий глаголет афанасий, аще инии инако о сем реша. Потом же ученком совершеннейшая показуя, и еже по нам пасхи таинство предает на горнице, уже нашедшей нощи. Вечери бо, глаголет, бывшей, возлеже со двеманадесять. Зри же, яко не сие бяше законная пасха, вечеря бо и возлежание, и хлеб, и вода: тамо же вся печена огнем, и безквасна. Прежде же начатия еже вечеряти, [сице бо глаголет божественный златоуст] от вечери востает, и полагает низу ризы, и воду во умывальницу вливает сам самодействуяй вся, вкупе убо иуду усрамляя, вкупе же и другим ученком воспоминая, еже старейшинства не искати. якоже и по умовении наказует, глаголя: хотяй быти первый, да будет всех последний, самого себе положив во указание. Является же, яко прежде всех иуду умы Христос, безстудне председша: последи же к петру приходит: сей же тепльший иных сый, учителю возбраняет, и оставляет паки зельнее. умыв убо их ноги, и возвышение преславное смирением показав, взем ризы паки, и возлег, наказует их любити друг друга, и старейшинства не искати. Ядущым же им, и о предательстве вводит начало. Мятущымся же о словеси учеником, глаголет Иисус иоанну единому тайно: емуже аз омочив хлеб подам, той есть предаяй мя. Аще бо бы ведал петр слово, аки сый иных тепльший, иуду убил бы бяше. И паки: омочивый со мною в солило руку: якоже обоя быша. Таже мало что оставль, взем хлеб, глаголет: приимите, ядите, и чашу подобне: пийте от нея вси, рек, сия есть кровь моя новаго завета, сие творите в мое (л. ук~з) воспоминание. обаче и сам сие творя, ядяше и пияше с ними. Зри же, яко хлеб глаголет тело свое, а не опреснок: да постыдятся убо иже жертве опреснок приносящии. По хлебе же вниде во иуду сатана: искушаяй бо его прежде, ныне всеконечно в него вселися. И изшед, глаголет: сложение положи архиереем, да предаст его им на тридесяти сребреницех. ученицы же по вечери изыдоша на гору елеонскую, в некое село, глаголемое гефсимани. По мнозе же глаголет им Иисус: вы вси соблазнитеся о мне в нощи сей. Петр же рече: аще и вси, аз не отвергуся тебе: бяше же позде, сиречь глубоконощие. он же глагола: прежде даже не возгласит петель дващи, отвержешися мене трижды, еже и бысть. боязнию безмерною петру яту бывшу: Богу немощное показующу естества, и купно понеже вселенную ему вручи, да от своего естества удобоводительное разумев, милостивен будет к согрешающым: обаче трикратное петрово отвержение, всех человеков грех к Богу из\ъобразоваше. Первое, заповедь юже преступи адам. второе, писаннаго закона преступление. третие же, самое воплощение слова: еже паки последи Спас трегубым покаянием исцели: за еже, петре, любиши ли мя, трижды изрещи. По сих же глаголет ученком, [человеческое показуя, яко страшна всем смерть] прискорбна есть душа моя даже до смерти. И прешед яко камене вержение, помолися трикраты, рек: отче мой, аще не возможет чаша сия прейти от мене, аще ю не пию: да будет воля твоя. И паки: отче, аще мощно, да мимо идет от мене чаша сия; Купно убо яко человек сие глаголя, купно же и диавола преходя хитростно: яко да непщуя и онаго человека быти, за еже негли боятися, смерти ради крестныя не пресечет таинства. Возвращься же и обрет ученки сном погружены, к петру обращается, сице глаголя: ни единаго ли часа возмогосте побдети со мною; сиречь, ты (л. ук~з об.) глаголяй даже и до смерти подвизатися, сице сонствуеши с прочими. Пришед же об\ он пол потока кедрскаго, идеже бе вертоград водворися тамо со ученики своими. Часто же тамо приходити обычай имеяше. тем и иуда ведяше место: иже неких от воин взем, и народу последующу, прииде на Иисуса, дав им лобзания знамение. Сие же рече, занеже многажды удержан быв, неявлен от среды их прохождаше: якоже и зде сам Христос прежде исходит к ним глаголя: кого ищете; они же его и еще не познаваху, не бо нощь претыкания бяше, светила бо беша, глаголет, и свещы горящя, и страхом падше отлучишася, и паки пришедшым сам отвещаваше. Иуде же сотворшу сложение, Христос глаголет: друже, на немже еси, сиречь, на неже пришел еси иудо, благовременно есть. И паки глаголет: яко на разбойника ли изыдосте со оружием и древесы яти мя; В нощи же приидоша, да не некая молва от народа будет. Тогда теплейший петр извлек нож, от вечери бо бяху к сицевым уготовлени, архиереева раба малха именем поразив, десное ухо отсече. Ведяше же Иисус, яко архиерее рекут: не добре закон слышаше и учаше: возбраняет убо петру Христос, яко не добро есть послушнику сущу духовнаго мужа, меча употребляти: малхово же ухо исцеляет. Емше же убо Иисуса, связана приводят на двор архиереа анны, иже бе тесть каиафы: тамо бо бяху вси собрани на Христа гласящии, фарисее и книжницы. Зде яже на петра от отроковицы, отвержение его бывает, и нощи посреде иждившейся, петель возгласи третие: он же помянув восплакася горько. И времени уже ко утру пришедшу, от анны ко архиерею каиафе Христа приводят, идеже и оплевание прият, и лжесвидетели воззвани быша: и озаряющу дню к пилату его посылает каиафа. Приведшии же его, глаголет, не внидоша в претор, да не осквернятся, но да ядят пасху. Собираются (л. ук~и) убо, яко беззаконно негли архиереи и фарисеи тогда содеяша преложивше пасху, якоже глаголет божественный златоуст: в нощь бо ону подобаше им тую ясти, но Христова ради убийства преложиша. А яко тогда должно бяше им ясти ю, яви Христос, прежде вечерю нощию ядый, таже тайнонаучив совершенным: или яко в законном образе подобаше, якоже речено бысть, и истине быти: иоанн бо прежде праздника глаголет пасхи. Сих ради всех бывших в четверток, и нощь его тогдашную и мы празднуем, поминание страшных и неизреченных дел оных и деяний со страхом творяще. Неизреченным твоим благоутробием Христе Боже наш, помилуй нас, аминь.

*Песнь з~.*

[О] *Ирмос:*
отроцы в вавилоне пещнаго пламене не убояшася, но посреде пламене ввержени, орошаеми пояху: благословен еси Господи Боже отец наших.

[Н] Помавая главою иуда злая предзрев подвиже, благовремение иский предати судию на осуждение, иже всех есть Господь и Бог отец наших.

[В] Вам Христос другом вопияше: един предаст мя, веселия забывше, скорбию и страхом одержими бяху: кто сей, скажи, глаголюще, Боже отец наших;

[М] Иже со мною руку свою в солило вложит дерзостию, тому обаче добро бы врата жития пройти никогдаже: сего, иже бе предатель, являше Бог отец наших.

*Песнь и~.*

[Н] *Ирмос:*
За законы отеческия блаженнии в вавилоне юноши предбедствующе, царюющаго оплеваша повеление безумное, и совокуплени имже не сваришася огнем, державствующему достойную воспеваху песнь: Господа пойте дела, и превозносите во вся веки. (л. ук~и об.)

[О] Сообедницы блаженнии, в сионе словом претерпевше апостоли последоваху пастырю, яко агнцы, и совокуплени, егоже не разлучишася Христа, божественным словом питаеми, благодарственно вопияху: Господа пойте дела, и превозносите во вся веки.

[Н] Законныя дружбы злоименитый искариот волею забыв, яже нозе умы, уготови на предание: и твой ядый хлеб, тело божественное, воздвиже ков на тя Христе, и вопити не разуме: Господа пойте дела, и превозносите во вся веки.

[Е] Приимаше решительное греха тело безсовестный, и кровь изливаемую за мир божественную, но не стыдяшеся пия, юже продаяше на цене, о злобе же не негодова, и вопити не разуме: Господа пойте дела, и превозносите во вся веки.

*Песнь ф~.*

[Кс] *Ирмос:*
Странствия владычня, и безсмертныя трапезы на горнем месте, высокими умы, вернии приидите насладимся, возшедша слова, от слова научившеся, егоже величаем.

[А] Идите, ученком слово рече, пасху на горничном месте, еюже ум утверждается, и сию тайноводительно уготовите, безквасным истинным словом, твердое же благодати величайте.

[Д] Содетельницу отец прежде век премудрость раждает мя, начаток путей, в дела созда ныне тайно совершаемая: слово бо несозданное сый естеством, гласы присвояюся, егоже ныне приях.

[О] Яко человек сый существом, не мечтанием, сице Бог нравом воздаяния, естество соединившееся мне. Христа единаго тем мя знайте, от нихже, в нихже, яже есмь, спасающа. (л. ук~ф)

*Ексапостиларий, трижды.*

Чертог твой вижду Cпасе мой, украшенный, и одежды не имам да вниду вонь: просвети одеяние души моея светодавче, и спаси мя.

*На хвалитех поставим стихи д~, и поем стихиры самогласны, глас в~:*

Стекается прочее соборище иудейское, да содетеля и зиждителя всяческих пилату предаст: о беззаконных, о неверных! яко грядущаго судити живым и мертвым, на суд готовят: исцеляющаго страсти, ко страстем уготовляют. Господи долготерпеливе, велия твоя милость, слава тебе.

Иуда беззаконный, Господи, омочивый на вечери руку в солиле с тобою, простре к беззаконным руце прияти сребреники, и мира умысливый цену, тебе безценнаго не убояся продати: нозе прострый во еже умыти, Владыку облобыза льстивно, во еже предати беззаконным: лика же апостольскаго отвергся, и тридесять поверг сребреники, твоего тридневнаго воскресния не веде, имже помилуй нас.

Иуда предатель льстив сый, льстивным лобзанием предаде Cпаса Господа, и Владыку всех, яко раба продаде иудеом: яко овча на заколение, тако последоваше агнец божий, сын отчий, един многомилостивый.

Иуда раб и льстец, ученик и наветник, друг и диавол от дел явися: последоваше бо учителю, и на него поучашеся преданию, глаголаше в себе: предам того, и приобрящу собранная имения искаше же и миру продану быти, и Иисуса лестию яти. отдаде целование, предаде Христа: и яко овча на заколение, сице последоваше един благоутробный и человеколюбец. (л. ук~ф об.)

*Слава, и ныне, глас тойже:*
Егоже проповеда агнца исаиа, грядет на заколение вольное, и плещи дает на раны, ланиты на заушения, лица же не отврати от срамоты заплеваний, смертию же без\ъобразною осуждается. вся безгрешный волею приемлет, да всем дарует из\ мертвых воскресние.

*На стиховне стихиры самогласны, глас и~:*

Днесь еже на Христа лукавое собрася соборище, и на него тщетная советоваше, предати пилату на смерть неповиннаго. днесь имением удавление иуда себе облагает, и лишается обоюду жизни привременныя и божественныя. днесь каиафа неволею пророчествует: уне, глаголя, единому умрети за люди. прииде бо за грехи нашя пострадати, да нас свободит от работы вражия, яко благ и человеколюбец.

*Стих:*
Ядый хлебы моя, возвеличи на мя запинание.

Днесь иуда нищелюбия сокрывает лице, и лихоимства открывает зрак: не ктому о нищих печется, не ктому миро продает грешныя, но небесное миро, и от него усвояет сребренники. течет ко иудеом, глаголет беззаконным: что ми хощете дати, и аз вам предам его; о сребролюбия предателя! удобопродательную творит куплю, к воле купующих, непродаемаго куплю творит, не скуп является к цене, но яко раба бежащаго продает: обычай бо крадущым метати честная. ныне же поверже святая псом ученик, бесование бо сребролюбия, на своего Владыку неистовитися сотвори его. егоже искушения бежим, зовуще: долготерпеливе Господи, слава тебе.

*Стих:*
Исхождаше вон, и глаголаше вкупе. (л. у~л)

Нрав твой льсти исполняется, беззаконный иудо: недугуя бо сребролюбием, приобрел еси человеконенавидение. аще бо богатство любил еси, почто ко учащему о нищете пришел еси; аще же и любил еси, вскую продал еси безценнаго, предав на убиение; ужаснися солнце, возстени земле, и движащися возопий: незлобиве Господи слава тебе.

*Стих:*
Слово законопреступное возложиша на мя.

Да никтоже, о вернии, владычния вечери тайноненаучен, никтоже отнюд яко иуда льстивно да приступит к трапезе: он бо укрух прием, на хлеба уклонися. образом убо сый ученик, вещию же сый убийца. со иудеи убо веселяся, со апостолы же водворяяся: ненавидя лобызаше, лобызая же продаваше искупившаго нас клятвы, Бога и Cпаса душ наших.

*Слава, глас тойже:*
Нрав твой льсти:

*И ныне, глас е~:*
Тайноводствуя твоя Господи ученики, учил еси глаголя: о друзи, зрите, да никийже страх вас разлучит от мене: аще бо и стражду, но за мир. не блазнитеся убо о мне: не приидох бо, да послужат ми, но послужити, и положити душу мою избавление за мир. аще убо вы друзи мои есте, мене подражайте: хотяй первый быти, да будет последний, владыка яко служитель. пребудите во мне, да грозд принесете: аз бо есмь лоза животная.

Благо есть исповедатися Господеви: *Совокупляем и час первый, в немже глаголем и тропарь пророчества, глас г~:*

Заушенный за род человеческий, и не прогневавыйся свободи от истления живот наш Господи, и спаси нас.

*Слава, и ныне, тойже.*
(л. у~л об.)

*Прокимен, глас а~:*
Да разумеют языцы, яко имя тебе Господь. *Стих:*
Боже, кто уподобится тебе;

*Пророчества иеремиина чтение. [Глава а~и, ст. и~и-к~г: глава в~и, ст. а~-е~и.]*

Господи, скажи ми, и уразумею: тогда видех начинания их. Аз же яко агня незлобивое ведомое на заколение не разумех, яко на мя помыслиша помысл лукавый, глаголюще: приидите и вложим древо в хлеб его, и истребим его от земли живущих, и имя его да не помянется ктому. Господь саваоф, судяй праведно, испытуяй сердца и утробы, да вижду мщение твое на них, яко к тебе открых оправдание мое. Сего ради сия глаголет Господь на мужы анафофски ищущыя души моея, глаголющыя: да не пророчествуеши о имени господни: аще ли же ни, умреши в руках наших. Сего ради сия глаголет Господь сил: се аз посещу на них: юноши их мечем умрут, и сынове их и дщери их скончаются гладом: И останка не будет от них, наведу бо злая на живущыя во анафофе, в лето посещения их. Праведен еси Господи, яко отвещаю к тебе, обаче судьбы возглаголю к тебе: что яко путь нечестивых спеется; угобзишася вси творящии беззакония; Насадил еси их, и укоренишася: чада сотвориша, и сотвориша плод: близ еси ты уст их, далече же от утроб их. И ты, Господи, разумееши мя, видел мя еси, и искусил еси сердце мое пред\ тобою, собери их яко овцы на заколение, и очисти их в день заколения их. Доколе плакати имать земля, и трава вся сельная изсхнет от злобы живущих на ней; погибоша скоти и птицы, яко рекоша: не узрит Бог (л. ул~а) путей наших. Нози твои текут, и разслабляют тя. Идите, соберите вся звери сельныя, и да приидут снести е. Пастырие мнози растлиша виноград мой, оскверниша часть мою, даша часть желаемую мою в пустыню непроходную. Положиша в потребление пагубы. Яко сия глаголет Господь о всех соседех лукавых, прикасающихся наследию моему, еже разделих людем моим Исраилю: се аз исторгну их от земли их, и дом иудин извергну от среды их. И будет егда исторгну их, обращуся и помилую их, и вселю их, когождо в достояние свое, и когождо в землю свою.

*Прокимен, глас и~:*
Помолитеся и воздадите Господеви Богу нашему. *Стих:*
Ведом во иудеи Бог, во Исраили велие имя его.

*Подобает ведати, яко литии за упокой в притворе не бывает до недели фомины.*

*Прочия же часы поются трипсалмны, просто.*

*%[Во святый и великий четверток вечера%],*

*во светильничное, клеплет во и~ час, и благословившу архиерею, или священнику, начинаем вечерню:*
Приидите поклонимся: и предначинательный псалом. *Бывает ектениа от священника. Таже,*
Господи воззвах, *на глас в~, поставляем стихов и~. Священник же изменяяй священническую одежду, исходит, и кадит, и по еже возвратитися, творит проскомидию. Мы же поем стихиры самогласны дне, глас в~, повторяюще я.*

Стекается прочее соборище иудейское, да содетеля и зиждителя всяческих пилату предаст. о (л. ул~а об.) беззаконных, о неверных! яко грядущаго судити живым и мертвым, на суд готовят: исцеляющаго страсти, ко страстем уготовляют: Господи долготерпеливе, велия твоя милость, слава тебе.

Иуда беззаконный, омочивый на вечери руку в солиле с тобою, простре к беззаконным руце прияти сребреники: и мира умысливый цену, тебе безценнаго не убояся продати: нозе прострый, во еже умыти: Владыку облобыза льстивно, во еже предати беззаконным: лика же апостольскаго отвергся, и тридесять поверг сребреники, твоего тридневнаго воскресния не веде, имже помилуй нас.

Иуда предатель льстив сый, льстивным лобзанием предаде Cпаса Господа, и Владыку всех, яко раба продаде иудеом: яко овча на заколение, тако последоваше, агнец божий, сын отчий, един многомилостивый.

Иуда раб и льстец, ученик и наветник, друг и диавол, от дел явися: последоваше бо учителю, и на него поучашеся преданию, глаголаше в себе: предам того, и приобрящу собранная имения: искаше же и миру продану быти, и Иисуса лестию яти, отдаде целование, предаде Христа. и яко овча на заколение, сице последоваше агнец божий, един благоутробный и человеколюбец.

Егоже проповеда агнца исаиа, грядет на заколение вольное, и плещи дает на раны, ланиты на заушения, лица же не отврати от срамоты заплеваний, смертию же без\ъобразною осуждается: вся безгрешный волею приемлет, да всем дарует из\ мертвых воскресние.

*Слава, и ныне, глас з~:*
Рождение ехиднов воистинну иуда, ядших манну в пустыни, и ропщущих на (л. ул~в) питателя: еще бо брашну сущу во устех их, клеветаху на Бога неблагодарнии: и сей злочестивый небесный хлеб во устех носяй, на Cпаса предательство содела. о нрава несытнаго, и дерзости безчеловечныя! питающаго продает, и егоже любляше Владыку, предаяше на смерть: воистинну онех сын беззаконный, и с ними пагубу наследова. но пощади Господи, душы нашя от таковаго безчеловечества, едине в долготерпении неизреченный.

*Вход со евангелием.*
Свете тихий:

*Прокимен, глас а~:*
Изми мя Господи, от человека лукава, от мужа неправедна избави мя. *Стих:*
Иже помыслиша неправду в сердце весь день.

*Исхода чтение. [Глава ф~и, ст. и~-ф~и.]*

Рече Господь моисею: сошед засвидетельствуй людем, и очисти я днесь и утре: и да исперут ризы. И да будут готовы в день третий: в третий бо день снидет Господь на гору синайскую, пред\ всеми людьми. И устроиши люди окрест, глаголя: внемлите себе не восходити на гору, и ничимже коснутися ея: всяк прикоснувыйся горе, смертию умрет. Не коснется ей рука, камением бо побиется, или стрелою устрелится, аще скот, аще человек, не будет жив: егда же гласи и трубы и облак отидет от горы, сии взыдут на гору. Сниде же моисей с горы к людем, и освяти я: и испраша ризы своя. И рече людем: будите готови, три дни не входите к женам. Бысть же в третий день бывшу ко утру, и быша гласи и молния, и облак мрачен на горе синайстей, глас трубный глашаше зело: и убояшася вси людие иже в полце. Изведе же моисей люди во сретение Богу из\ полка, и (л. ул~в об.) сташа под\ горою. Гора же синайская дымяшеся вся, схождения ради божия на ню во огни: и восхождаше дым, яко дым пещный: и ужасошася вси людие зело. Быша же гласи трубнии происходяще крепцы зело. моисей глаголаше, Бог же отвещаваше ему гласом.

*Прокимен, глас з~:*
Изми мя от враг моих Боже, и от востающих на мя избави мя. *Стих:*
Избави мя от делающих беззаконие.

*Иова чтение. [Глава л~и, ст. а~-к~г: гл. м~в, ст. а~-е~].*

Рече Господь иову сквозе бурю и облаки: Кто сей скрываяй от мене совет, содержай же глаголы в сердце, мене же ли мнится утаити; Препояши яко муж чресла твоя: вопрошу же тя, ты же ми отвещай. Где был еси егда основах землю; возвести ми, аще веси разум; Кто положи меры ея, аще веси; или кто наведый вервь на ню; На чемже столпи ея утверждени суть; кто же есть положивый камень краеугольный на ней; Егда [сотворены] быша звезды, восхвалиша мя гласом велиим вси ангели мои. Заградих же море враты, егда изливашеся из\ чрева матере своея исходящее. Положих же ему облак во одеяние, мглою же пових е: И положих ему пределы, обложив затворы и врата. Рех же ему: до сего дойдеши и не прейдеши, но в тебе сокрушатся волны твоя. Или при тебе составих свет утренний; денница же весть чин свой, Ятися крил земли, оттрясти нечестивыя от нея. Или ты брение взем от земли, создал еси животно, и глаголиваго сего посадил еси на земли; Отял же ли еси от нечестивых свет; мышцу же гордых сокрушил ли еси; Пришел же ли (л. ул~г) еси на источники моря; в следах же бездны ходил ли еси; Отверзаются же ли тебе страхом врата смертная; вратницы же адовы видевше тя убояшася ли; Навыкл же ли еси широты поднебесныя, повеждь убо ми, колика есть, В коей же земли вселяется свет; тьме же кое есть место; Аще убо введеши мя в пределы их, аще же ли и веси стези их; Вем убо яко тогда рожден еси, число же лет твоих много. Пришел же ли еси в сокровища снежная, и сокровища градная видел ли еси; Подлежат же ли тебе в час врагов в день браней и рати; Отвещав же иов, рече ко Господу: Вем яко вся можеши, невозможно же тебе ничтоже. Кто есть таяй от тебе совет; щадяй же словеса, и от тебе мнится утаити; кто же возвестит ми, ихже не ведех, велия и дивная, ихже не знах; Послушай же мене Господи, да и аз возглаголю: вопрошу же тя, ты же мя научи. Слухом убо уха слышах тя первее, ныне же око мое виде тя.

*Пророчества исаиина чтение. [Глава и~, ст. д~- а~и.]*

Господь дает мне язык научения, еже разумети, егда подобает рещи слово: положи мя утро утро, приложи ми ухо, еже слышати. И наказание господне отверзает ушы мои, аз же не противлюся, ни противоглаголю. Плещы мои вдах на раны, и ланите мои на заушения, лица же моего не отвратих от студа заплеваний. И Господь Господь помощник ми бысть: сего ради не усрамихся, но положих лице свое аки твердый камень, и разумех, яко не постыждуся. Зане приближается оправдавый мя: кто пряйся со мною; да сопротивостанет мне купно: и кто (л. ул~г об.) судяйся со мною: да приближится ко мне. Се Господь Господь поможет ми: кто озлобит мя; се вси вы, яко риза обетшаете, и яко молие из\ъяст вы. Кто в вас бояйся Господа; да послушает гласа отрока его: ходящии во тьме, и несть им света, надейтеся на имя господне, и утвердитеся о Бозе. Се вси вы огнь раждизаете, и укрепляете пламень: ходите светом огня вашего, и пламенем, егоже разжегосте: мене ради быша сия вам, в печали успнете.

*Таже, ектениа малая.*
Трисвятое.

*Прокимен апостола, глас з~:*
Князи людстии собрашася вкупе на Господа и на Христа его. *Стих:*
Вскую шаташася языцы, и людие поучишася тщетным. *Апостол к коринфяном, зачало рм~ф.*
Братие, аз приях от Господа: *Аллилуиа, глас з~:*
Блажен разумеваяй на нища и убога, в день лют избавит его Господь. *Стих:*
Врази мои реша мне злая: когда умрет и погибнет имя его; *Стих:*
Ядый хлебы моя, возвеличи на мя запинание. *Евангелие от матфеа, зачало р~з:*
Рече Господь своим ученком: весте, яко по двою дню пасха будет:

*И по чину божественная литургиа великаго василиа. Вместо же херувимския песни поем тропарь сей, на глас з~, трижды.*

Вечери твоея тайныя днесь, сыне божий, причастника мя приими: не бо врагом твоим тайну повем, ни лобзания ти дам яко иуда, но яко разбойник исповедаю тя: помяни мя Господи во царствии твоем.

*Тойже и причастен, и вместо,*
Да исполнятся уста наша *тойже поем множицею, дондеже причастятся братия божественных таин. По заамвонной же молитве бывает умовение, и его последование, якоже являет устав. Таже дается антидор, и отпуст. На трапезе же причащаемся вина и елеа.*

