<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. рм~г об.)

*%[Неделя первая святаго поста%],*

*в нюже православие воспоминается.*

*Бдение обычное.*

*В субботу вечера, на малей вечерни поставим стихи д~, и поем стихи подобныя. Творение николаа, глас а~.*

*Подобен:*
Небесных чинов:

Ныне благочестия светлость всем распростреся, разгоняющи лесть нечестия яко облак, просвещающи же сердца благочестивых: приидите вси припадем, благочестивомудренно честным иконам Христовым покланяющеся православнии.

Священнообразными иконами ныне украшается, яко невеста украшена Христова церковь, и всех созывает духовно праздновати: снидемся во единомыслии и вере, радостно величающе Господа.

Мире весь веселися: се бо Господь низложи с высоты нечестия державу неизреченным промышлением. и смиреннии вознесохомся днесь к вере православия, благочестивою царицею наставляеми.

К первообразному носится, глаголет василий, честь иконы: сего ради в любви почитаем иконы Cпаса Христа, и святых всех: да сих собравше, никогдаже ныне злочестием отведемся.

*Слава, и ныне: Богородичен. Подобен:*

Безначальным, и божественным естеством невидимый, человек виден бысть отроковице, от чистых твоих кровей, за крайнее благоутробие: егоже плоти написавше подобие, честно покланяемся вси вернии, и благочестно величаем.

*На стиховне, глас в~. Подобен:*
Доме евфрафов:

Губительства тлетворнаго избегше злославных, православия сиянием, сердцами просветимся вернии Бога славяще.

*Стих:*
Принесите Господеви честь и славу.

Ариева нечистая упразднися прелесть, македониа, петра, севира же и пирра: и светит свет трисолнечный.

*Стих:*
Поклонитеся ему во дворе святем его. Не ктому злочестивых похваляется мрачное учение: Бог бо православным, изволением феодоры, жезл крепости дает.

*Слава, и ныне, Богородичен.*
Подобен:

Вознесла еси смиренных рог Богородице, рождшая Бога слова: темже верно тя вси чтуще величаем.

*Тропарь,*
Пречистому образу твоему: *И бывает отпуст.*

*%[На велицей вечерни%],*

*по обычном стихословии,*
Господи воззвах, *на глас осмогласника, поставим стихов и~: и поем стихиры воскресны г~, и анатолиевы г~, и триоди подобны д~. Глас з~:*
Всю отложивше:

Тя непостижимаго, прежде денницы безначально из\ невещественнаго возсиявшаго, безплотнаго же чрева родителева, пророцы Господи, твоим духом вдохновени, прорекоша отроча быти, из\ неискусобрачныя воплощаема, человеком совокупляема, и сущими на земли зрима: имиже яко щедрый просвещения сподоби твоего, воспевающих неизреченное, и честное твое воскресние. (л. рм~д об.)

*Подобен:*

Словом тя проповедавшии богоглаголивии пророцы, и делы почетшии, безконечную жизнь приплодиша: твари бо Владыко, паче тебе содетеля, служити не претерпевше, мира всего евангельски отвратишася, и сообразни быша страсти твоей, юже провозвестиша: ихже молитвами, сподоби непорочно прейти воздержания поприще, едине многомилостиве.

Естеством неописанный божественным твоим сый, на последняя Владыко воплощься, изволил еси описоватися: плоти бо приятием, и свойства вся сея взял еси. темже вид твой образования описующии любезно целуем, к твоей любви возвышаеми, и исцелений благодать почерпаем из\ него, апостольским последующе божественным преданием.

Пречестное украшение Христова церковь, честных прият и святых икон, Cпаса Христа и Богоматере, и всех святых светлейшее возставление, имже просвещается, и красуется благодатию, и сонмище отлагает еретическое изгонящи: и радующися славит человеколюбца Бога, ея ради претерпевша страсти вольныя.

*Слава, глас в~:*
Благодать возсия истины, прообразуемая древле сеновно, ныне явленно скончася: се бо церковь воплощенным образом Христовым, яко прекрасною утварию облачится, скинии свидения образ пронаписующи, и православную веру содержащи: да егоже почитаем, сего и образ держаще, не прельщаемся, да облекутся в студ сице неверующии: нам бо слава зрак воплотившагося благочестно покланяемый, не боготворимый. той облобызающе вернии возопиим: Боже, спаси люди твоя, и благослови достояние твое. (л. рм~е)

*И ныне, Богородичен а~-й гласа.*

*На литии же, яко обычно, стихира храма.*

*Слава, глас в~:*
Радуйтеся пророцы честнии, закон господень добре учинившии, и верою явльшиися необоримии столпи неуклоннии: вы бо и ходатаи явистеся новаго завета Христова, и преставившеся на небеса. того молите, умирити мир, и спасти душы нашя.

*И ныне, Богородичен, глас тойже:*
Все упование мое:

*На стиховне осмогласника.*

*Слава, глас в~:*
Из\ нечестия во благочестие прешедше, и светом разума просветившеся, псаломски руками восплещим, благодарственно хвалу Богу приносяще: и на стенах, и дсках, и на священных сосудех, начертанным священным образом Христовым, и пречистыя, и всех святых, честно поклонимся, отлагающе злочестную злославных веру: [честь бо образа, якоже глаголет василий, на первообразное преходит,] просяще молитвами пречистыя твоея матере, Христе Боже наш, и всех святых, даровати нам велию милость.

*И ныне, Богородичен: О*
чудесе новаго: *Тропарь:*
Богородице Дево радуйся: *дважды, и праздника:*
Пречистому образу твоему: *единожды. И прочее последование бдения.*

*На утрени,*

*на*
Бог Господь, *тропарь воскресн, дважды.*

*Слава, настоящий, глас в~:*

Пречистому образу твоему покланяемся благий, просяще прощения прегрешений наших Христе Боже: волею бо благоволил еси плотию взыти на крест, да избавиши, яже (л. рм~е об.) создал еси, от работы вражия. тем благодарственно вопием ти: радости исполнил еси вся Cпасе наш, пришедый спасти мир.

*И ныне:*
Вся паче смысла, вся преславная твоя Богородице таинства, чистоте запечатанной, и девству храниму, Мати позналася еси неложна, Бога рождши истиннаго: того моли спастися душам нашым.

*И обычное стихословие: и прочее последование. Каноны: Воскресный, и Богородицы, и триоди на з~. Творение господина феофана, егоже краестрочие:*
Днесь благочестия богосветлая прииде заря. *Глас д~.*

*Песнь а~.*

*Ирмос:*
Моря чермную:

Плещуще с веселием днесь вернии возопиим: коль чудна дела твоя Христе, и велика сила, наше единомыслие и согласие соделавый!

День радостный богомудреннии приидите совершим, ныне небо и земля веселится, и ангелов чини, и человеков собрания изрядно празднующе.

Превелие благодеяние видяще, руками восплещим: разстоящыяся уды Христовы, совокуплены во единство, и Бога похвалим мир подавшаго.

Дашася церкви днесь победительная, богодвижным мановением и советом, михаила же и феодоры, благочестно веру содержащих царей наших.

*Богородичен:*
оружия злочестивых исчезоша яве ересей: храм бо твой пречистая чистая, во образех украшаемый всеблаголепно зряще, ныне всесвященно радуемся.

*Катавасиа:*
Моря чермную пучину невлажными стопами древний пешешествовав Исраиль, крестообразныма моисеовыма рукама, амаликову силу в пустыни победил есть. (л. рм~з)

*Песнь г~. Ирмос:*
Веселится о тебе:

Не ктому нечестивых еретиков ныне бровь вземлется: божия бо сила православие удержала есть.

облацы пророчестии, животворящую с небесе днесь росу нам да кропят, на востание веры.

Благогласно тайныя апостолов Христовых трубы, паче естества да вопиют, честных образов исправление.

Воспоим Христа, показавшаго нам царицу благочестивую, Христолюбивую, с боговенчанною отраслию.

*Богородичен:*
Селение твое священное достигше вернии, пречистая, световидною благодатию ныне озаритися, молимся.

*Катавасиа:*
Веселится о тебе церковь твоя Христе, зовущи: ты моя крепость Господи, и прибежище, и утверждение.

*Седален, глас а~.*

*Подобен:*
Лик ангельский:

Божественный твой зрак, во образе образующе Христе, ясно вопием рождество, чудеса неизглаголанная, вольное распятие. отонудуже бесове отгонятся страхом, и злославнии в посуплении рыдают, яко сих сопричастницы.

*Слава:*
Зраками пророков, апостолов видами, мученков священных, и святых всех иконами, и из\ъображеньми священно красуется: жениха же мысленнаго и невесты украшается умными красованьми, Мати вышний сион.

*И ныне, Богородичен:*
Любовию чистая, твою святую икону почитающым, и божию тя истинную матерь согласно возвещающым, и верно покланяющымся ти, хранительница явилася еси, и державное предстательство, (л. рм~з об.) отвращающи всякое лютое далече сих, яко вся могущая.

*Песнь д~. Ирмос:*
Вознесена тя:

Наитием божественным утешителя, твой храм освяти, и пришествием сего еретическую прелесть отжени, слове божий многомилостиве.

Нужднейшаго избавивый злочестия твоя люди, покажи благочестия ревностию разжжены, и верою взывающыя: слава силе твоей Господи.

Священнообразными из\ъображеньми, образов Христовых зряще и Богородицы, сияющая божественная селения, священнолепно радуемся.

Царица по обоему украшена, истиннаго возжелевши Христова царства, сего написа образ пречистый, и святых из\ъображения.

*Богородичен:*
Воплощенна родивши божественнаго слова, боголепное освящение благодатная, сего показала еси: темже твой храм световидный обновляем.

*Катавасиа:*
Вознесена тя видевши церковь на кресте, солнце праведное, ста в чине своем, достойно взывающи: слава силе твоей Господи.

*Песнь е~:*

*Ирмос:*
Ты Господи мой:

Положи Господи твоей церкви утверждение, непреклонней пребыти в век века от смятений ересей.

Во всю землю светлость возсия свыше, даннаго верным веселия, и божественнаго заступления.

Едине благий, и источниче благости, ты возвыси православных рог, чтущих образ твой. (л. рм~з)

Свет незаходимый нам благочестия возсия, велением богодухновенным верных пастырей, и манием богомудрым.

*Богородичен:*
Обнови нам древнее благолепие, пречистая Богомати, и дом твой сей освяти твоею благодатию.

*Катавасиа:*
Ты Господи мой, свет в мир пришел еси свет святый, обращаяй из\ мрачна неведения, верою воспевающих тя.

*Песнь з~.*

*Ирмос:*
Пожру ти:

Пишется и почитается верно покланяемый образ Владыки, и приемлет паки церковь дерзновение, благочестно Cпаса прославляющи.

Обнажается сетования, и тьмы ересей Христова церковь, и носит ризу веселия, и божественною и светоносною покрывается благодатию.

Благославия древняго осияния получи православных собор, феодоры мановением царицы, и ея сына благочестиваго михаила самодержца.

*Богородичен:*
Древле свидения повелевый быти скинии: яко в скинии словесней, в тебе живет един препрославленный, прославляяй храм твой Дево чудесы.

*Катавасиа:*
Пожру ти со гласом хваления Господи, церковь вопиет ти, от бесовския крове очищшися, ради милости от ребр твоих истекшею кровию.

*Кондак, глас в~. Самогласен:*

Неописанное слово отчее, из\ тебе Богородице описася воплощаемь: и оскверншийся образ в древнее вообразив, божественною добротою смеси. но исповедающе спасение, делом и словом, сие воображаем. (л. рм~з об.)

*Икос:*
Сие смотрения таинство, древле пророцы боговидно вдохновени бывше, нас ради в концы веков достигших предвозвестиша, получивше сего сияния. разум убо божественный от него вземше, единаго Господа Бога знаем, в триех впостасех покланяемаго: и тому единому служаще, едину веру, и едино крещение имуще, во Христа облекохомся: но исповедающе спасение, делом и словом, сие воображаем.

*Синаксарь. Стихи:*

Нелепотно изметаемы иконы:

Радуюся лепотно покланяемы видя:

В сий день, в неделю первую святых постов православия, сиречь возставление святых и честных икон, церковь Христова праздновати прият, бывшее от михаила и феодоры святыя и блаженнейшия царицы, и святаго мефодиа, патриарха константинопольскаго, бысть же сице: льву исавру из\ ослятогонения, и свинопаственнаго жития, скиптры царствия удержавшу по божию попущению. Во святых герман тогда кормила церковная об\ъем, абие призывается от онаго, и слышит: яко мне мнится Владыко, святым иконам ничтоже разнствовати от идолов, повели убо елико скоро извести сия от среды. Аще истиннии суть святых зрацы, но вышше да повесятся, да не со грехи валяющеся, сия всегда оскверняем целующе. Патриарх же толикия мерзости царя отвращаше, не ты ли, глаголя, о царю, бесновати убо некоему некогда на святыя иконы слышим, конону же быти его проименованию; он же, но аз, глаголет еще младенец сый нарицахся. Не повинующуся же убо послушати его патриарху, изгна его, и единомудренна себе возпоставляет анастасиа: и тако тогда со святыми иконами брань нача являти. Глаголется же, евреем прежде таковую (л. рм~и) ненависть ему подложити, от некоего волшебства предрекшым на царство возведение, внегда убог сый, с ними ослятогонением жити веществоваше. оному же зле житие отторгшу, из\ онаго суровейший скимен, копроним константин, начальства, наипаче же на святыя иконы беснования преемник бывает. И что подобает глаголати, елика и якова и сей беззаконный содела, но обаче и оному студнейше скончавшуся. От хазары сын онаго на царство поставляется, понеже и той еже жити зле измери. Ирина и константин начальства наследницы бывают. Сии от тарасиа святейшаго патриарха наставляеми, седьмый собор собирают, и святыя иконы паки Христова церковь приемлет: сим же царство отложшым, от геника никифор возводится. Таже ставрикий, посем михаил рагкавей, божественныя иконы чтуще. Михаила зверовидный лев арменин преемлет: иже от монаха некоего затворника, и злочестиваго, лестию растлевся, второе иконоборство воздвизает: и паки безлепотна божия церковь показуется. Сего аморрей преемлет михаил: тогоже паки сын феофил, на иконы неистовство, прочыя во вторых полагающе. Сей убо феофил многия от святых отец томлением и мукам различным предав, о иконах честных, правду тогда наипаче усвояше, яко взыскаше: аще кто есть во граде, крамолю другому бываемь, ни единаго на многи дни, яко глаголют, обрести. И дванадесяте лет самодовольствовав, и чревным недугом об\ъят быв, расторгнутися хотяше от живота: уста его презельно отверзошася, якоже и самем утробам внутренним явитися. Царица же феодора болезненна о приключившемся бывши, едва ко сну обращается: и во сне виде пречистую Богородицу, младенца об\ъемшу превечнаго, обстоиму пресветлыми ангелы: феофила же сея мужа от тех биема, и уничижаема. Яко убо отиде от нея сон, и феофил мало в себе (л. рм~и об.) пришед, возопи: увы мне окаянному, святых ради икон биен есмь. Абие полагает верху его царица Богородичный образ, молящися сей со слезами. Феофил убо сице имый, видев некоего от предстоящих носяща @егколпий,@ {нанедренник} похитив от него, облобызаше. И абие на иконы шатавшаяся уста, и безстудно зинувый гортань, в первый чин устрояшеся, и от содержащия беды и нужды преста и усну, быти исповедав добро святыя иконы почитати. Изнесши убо царица от своих ковчежцов святыя и честныя образы лобызати, и всею душею почитати феофила устрояше. Помале убо исчезает от жития сего феофил. Феодора же сущих во изгнаниих и в темницах всех воззвавши, свободне пребывати повеле. И низвергается убо от патриаршескаго престола иоанн, иже и аннис, волхвоначальник, и бесоначальник наипаче, нежели патриарх. Христов же исповедник мефодий восходит на престол, многа пострадав прежде, и во гробе жив затворен бысть. Сим же тако имущым, посещение некое бывает божественное иоанникию великому, во олимбовех горах обучевающемуся. Великий убо постник арсаакий пришед к нему глагола: Бог мя к тебе посла, яко да к преподобному мужу исаии затворнику в никомидию пришедше, от него научимся, елика суть любовна Богу, и прикладна его церкви. И убо к преподобному исаии пришедше, слышат от него: тако глаголет Господь, се приближися конец врагом моего из\ъображения, вы убо к царице феодоре, но и к патриарху мефодию шедше, рцыте сице: остави вся не священныя, и тако со ангелы жертву мне принесеши, зрака моего образ и креста почитаяй. Сия услышавше, в константинь град абие достигают, и реченная мефодию патриарху, и избранным всем божиим возвещают. Собравшеся же к царице преходят, и покорну сию во всех обретают: от отец бо бяше (л. рм~ф) благочестива и боголюбива. Абие убо царица Богородичный образ на выи обвешаемый изнесши, всем зрящым: лобзаше глаголющи: аще кто сим не покланяется, и не целует любезне, не служебне, не яко боги, но яко образы, первообразных ради любве: буди проклят. они же велиею радостию возрадовашася. Противу же просит и сия от них, яко да бы моление о муже ея феофиле сотворили. они же веру ея видевше, аще и отрицающеся, обаче же повинуются. Ибо во святых мефодий патриарх люди вся собрав, и причет весь и архиереи, в великую божию церковь тамо приходят. В нихже бяху избраннии сии: из\ олимба великий иоанникий, и арсаакий, навкратий же, и ученицы феодора студита, и великаго села феофан, и феодор писаннии, и исповедницы: михаил святоградец, и сиггел, и инии множайшии, моление всенощное к Богу сотворяют о феофиле, всем молящымся со слезами, и протяженным молением: и сие во всю первую седмицу постов совершашеся, и самой царице феодоре подобне с женами, и прочими людьми содевающи. Сим же сице имущым, феодора царица о утре озаряющым пятка на сон обращшися, возмне обрестися у столпа крестнаго, и некоторыя с шумом проходити путь, различная мучительная орудия носящыя виде: посреде же сих ведома связана и царя феофила, созади связаныма рукама: сего же познавши, последоваше и та с ведущими. Егда же до медяных врат достигоша, виде преестественным видением, мужа некоего седяща пред\ образом Христовым, егоже противу феофила поставиша: сего же ногам прикоснувшися царица, о царе моляшеся. он же едва отверзл уста, велия твоя вера, жено, глаголет: разумей убо, яко слез ради твоих и веры, еще же и ради прошения и моления рабов моих, и священников моих, прощение даю мужу твоему феофилу. Таже глаголет ведущым: разрешите его, (л. рм~ф об.) и предадите жене его. она же вземши сего, отступи веселящися и радующися: и абие ю сон остави. сия убо феодора царица виде. Патриарх же мефодий, молитвам и молением бываемым о нем, хартию нову взем, написа в ней всех еретиков царей имена, вчинив и того феофила, и под\ святою трапезою взем вся положи. О пятце же видит и той некоего ангела страшна великаго, входяща во храм, и к нему пришедша рещи, глаголется: услышася моление твое епископе, и прощение получи царь феофил, не ктому убо прочее о сем стужай божеству. он же искушая, аще истинно есть видимое, от места своего сшед, и хартию взем, и развив, обрете, о божиих судеб! заглажено от Бога всячески феофилово имя. Сие уведевши царица, преобрадовася зело, и к патриарху посылает, вся люди собрати с честными кресты, и со святыми образы, в великую церковь: яко да утварь святых образов сей отдастся, и новое божие чудо всем познано будет. И убо всем вскоре в церковь собравшымся со свещами, и царица с сыном прииде. И литии тамо бывшей, со святыми иконами, и божественными и честными древесы крестными, и священным и божественным евангелием, даже и до глаголемаго поприща изыдоша, Господи помилуй, взывающе. И тако паки в церковь возвратившеся, божественную литургию совершиша. Возставленным святым и честным иконам от предреченных святых мужей, проповеданным убо благочестивым и православящым: противным же и нечествующым, и святых икон чести не приемлющым, отреченным, и преданным проклятию. И оттоле определиша сии святии исповедницы, летному сице сему священному торжеству бывати, да не когда и паки в тожде злочестие впадем. Неизменный образе отчий, молитвами святых твоих исповедников, помилуй нас. аминь. (л. р~н)

*Песнь з~.*

*Ирмос:*
В пещи авраамстии:

Да сликовствует церковней светлости любовию божественною ангельское воинство, богомудренно воспевающее: благословен еси в храме славы твоея Господи.

Церковь перворожденных, и торжество радуется, зряще ныне божественныя люди, единомудренно воспевающыя: благословен еси в храме славы твоея Господи.

Избавлени прежде мрачныя ереси, манием феодоры достолепныя царицы, воспеваем: благословен еси в храме славы твоея Господи.

*Богородичен:*
Паче вышних ликостояний, вознеслася еси всечистая, едина бывши Мати вседетеля. радующеся убо взываем: благословенна ты еси в женах, всенепорочная владычце.

*Катавасиа:*
В пещи авраамстии отроцы персидстей, любовию благочестия паче, нежели пламенем опаляеми взываху: благословен еси в храме славы твоея Господи.

*Песнь и~.*

*Ирмос:*
Руце распростер:

Законы церкве отеческия сохраняюще, образы пишем, и лобзаим усты, и сердцем, и хотением Христовы, и его святых, зовуще: благословите вся дела господня Господа.

На первообразное яве образа, почесть и поклонение возносяще, чтим, богоглаголивых учением последующе, и Христу верою зовем: благословите вся дела господня Господа.

ум озаривши просвещением божественнаго духа, честная царица, плоды богомудренныя имущи, благолепие (л. р~н об.) возлюби церкве Христовы, и красоту, благословящи купно с верными Иисуса богочеловека.

*Богородичен:*
Лучами света умнаго, освещаемый божественный дом твой, осеняет ныне всех облаком духа, и освящает верныя согласно поющыя: благословите вся дела господня Господа.

*Катавасиа:*
Руце распростер даниил, львов зияния в рове затче: огненную же силу угасиша, добродетелию препоясавшеся, благочестия рачители отроцы, взывающе: благословите вся дела господня Господа.

*Песнь ф~.*

*Ирмос:*
Камень нерукосечный:

Священнописаньми образов украшеную, зряще паки честную церковь, со благоговением вси притецем и Богу возопиим: тебе величаем трисвятый.

Честь и славу стяжавши церковь, крест твой и честныя иконы, и святых из\ъображения, с веселием Владыко и радостию величает тя.

Освети божественною твоею славою люди наши щедрый, и ополченьми ангельскими, и всеоружествы сия огради, языков свирепство покаряя им Владыко.

*Богородичен:*
Взятся праматере евы осуждение Богородице, яко ты всех Владыку несказанно чистая родила еси: егоже и ныне подобие на иконах целуем.

*Катавасиа:*
Камень нерукосечный от несекомыя горы тебе Дево, краеугольный отсечеся, Христос, совокупивый разстоящаяся естества. тем веселящеся, тя Богородице величаем.

*Ексапостиларий утренний воскресный, единожды.*

*И настоящий.*

*Подобен:*
Со ученки взыдем:

Взыграйте, восплещите, с веселием воспойте: коль чудная и странная твоя Христе, вопиюще, дела! и кто (л. рн~а) возможет изрещи Cпасе могутства, тебе, наше единомыслие и согласие во едину соединившаго церковь;

*Богородичен:*
оружия ныне оскудеша враждебныя ереси, и память ея исчезе с шумом: храм бо твой всечистая всеблаголепно зряще, украшенный благодатьми честных икон, радости исполняемся вси.

*На хвалитех стихиры воскресны, д~: и анатолиев а~: и триоди подобны три, глас д~.*

*Подобен:*
Дал еси знамение:

В тебе ныне радуется церковь человеколюбче женисе и создателе своем, сию волею боголепною от идольския лести избавльшем, и себе обручившем честною кровию, светло приемлющи священное возставление икон, и радующися тя поет, и славит верно.

*Стих:*
Исповемся тебе Господи Боже мой, всем сердцем моим.

Плоти из\ъображение твое возставляюще, Господи, любезно лобызаем, великое таинство смотрения твоего из\ъясняюще: не мнением бо, якоже глаголют богоборнии дети манентовы, нам явился еси человеколюбче, но истиною и естеством плоти, тобою возводими к твоей любви, и желанию.

*Стих:*
Возвеселюся и возрадуюся о тебе:

День радостный, и веселия исполненный явися днесь: светлость бо догмат истиннейших блистает, и сияет церковь Христова украшена возставленьми икон святых ныне, и из\ъображений сияньми, и единомыслие бывает верных богопочтенное.

*Таже глаголем стих, глас з~:*

Воскресни Господи Боже мой, да вознесется рука твоя, не забуди убогих твоих до конца. (л. рн~а об.)

*И поем самогласен дне, глас з~:*

Моисей во время воздержания закон прият, и люди привлече: илиа постився небеса заключи: трие же отроцы авраамстии, мучителя беззаконнующа пощением победиша. имже и нас Cпасе сподоби воскресние улучити, сице вопиющих: святый Боже, святый крепкий, святый безсмертный, помилуй нас.

*Слава, паки тойже. И ныне:*
Преблагословенна еси Богородице:

*Славословие великое. И отпуст.*

*Слава, и ныне, стихира евангельская, и час а~- й. На литургии, блаженны гласа, на з~: и от канона дне, песнь з~, на д~. Прокимен, глас д~. Песнь отцев:*
Благословен еси Господи Боже отец наших, и хвально и прославлено имя твое во веки. *Стих:*
Яко праведн еси о всех, яже сотворил еси нам.

*Апостол к евреем, зачало тк~ф от полу. Аллилуиа, глас и~:*
Моисей и аарон во иереех его, и самуил в призывающих имя его. *Стих:*
Призываху Господа, и той послушаше их. *Евангелие от иоанна, зачало е~. Причастен:*
Хвалите Господа с небес: *Другий:*
Радуйтеся праведнии о Господе: *На трапезе же ядим варение со елеем, а не рыбы. Аще же прилучится, пием вино, уставленное в славу божию, по две чаши: Такожде и в вечер по две.*

*%[В неделю вечера во светильничное%],*

*поставим стихов и~, и глаголем стихиры умилительныя осмогласника, покаянны д~: и триоди подобны господина иосифа, глас д~: Подобен:*
Дал еси знамение:

Даждь ми умиление, и злых отчуждение, и совершенное исправление, в страсти телесней ныне погруженому, и отдаленому от тебе Боже всецарю, и ниоткудуже (л. рн~в) упования имущу: и спаси мя блуднаго за многую благость, Иисусе всесильне, Cпасе душ наших.

Моисей дивный, постом очищься, виде желаемаго. сему убо поревновавши смиренная душе моя, потщися в день воздержания от злых очиститися, яко да Господа дающаго тебе оставление, и очищение и избавление, узриши сущаго благаго и человеколюбиваго.

*Другий кир феодора, глас з~:*

*Подобен:*
Архангельски:

Постов ныне двоеседмичие светло начнем, совершающе день от дне братие, колесницу огненну соделавше нам, якоже илиа фесвитянин, четыре великия добродетели, ум возвысим безстрастием, плоть вооружим чистотою, текуще и побеждающе врага.

*И минеи г~. Слава, и ныне, Богородичен. Вход.*
Свете тихий: *Прокимен, глас и~:*
Дал еси достояние боящымся тебе Господи. *Стих а~: От*
конец земли к тебе воззвах. *Стих в~:*
Покрыюся в крове крил твоих. *Стих г~:*
Тако воспою имени твоему во веки. *И паки:*
Дал еси достояние боящымся: *Подобает ведати, яко сия два великия прокимены, еже есть:*
Не отврати лица твоего: *и*
Дал еси достояние: *Со стихами их, един по единому поется чрез\ весь святый пост: Начинаем от недели сырныя, до недели пятыя поста. И от*
Сподоби Господи: *Начинаются поклоны.*

*На стиховне самогласен дне дважды, глас и~: *

Приидите, очистим себе милостынями и щедротами убогих, не трубяще, ни являюще наше благотворение, да не увесть шуица десницы дело, да не расточит тщеславие плод милостыни, но в тайне тайная ведущему воззовем: отче остави прегрешения наша, яко человеколюбец. (л. рн~в об.)

*Мученчен:*
Мученцы господни, всяко место освящаете, и всяк недуг врачуете: и ныне молите, избавитися сетей вражиих душам нашым, молимся.

*Слава, и ныне, Богородичен:*
Небесная поют тя, обрадованная Мати безневестная, и мы славословим неизследованное твое рождество, Богородице, моли спастися душам нашым.

*И прочее последование, яко обычно.*

*%[На повечерии%]*

*поем канон святым пророком, егоже краегранесие:*
Лик да плещет пророков благоточно. *Феофаново, глас е~.*

*Песнь а~.*

*Ирмос:*
Коня и всадника в море чермное:

Благодать мне дати божественнаго духа, честную вашу память поющу, всевиновнаго Христа умолите, и согрешений оставление, яко пророцы божественныя благодати.

Сосуды богодухновенных словес согласныя, и зерцала божественнаго блистания, явление божественно приемлющыя, пророки вся богомудрыя воспоим.

Глаголы законныя на горе синайстей моисей боговидец от Бога приемь, лицем просветися боговидения, благодатию знаменуемь чудный.

*Слава:*
Тучами богоразумия, море язык многобожия благодатию облацы божии, с шумом разориша, единоначальную силу богомудренно проповедающе.

*Богородичен:*
Трубы богогласныя, матерь тя божию напоследок веков рождшую пречистая пророцы вещают, научившеся свыше Богородице твоим тайнам. (л. рн~г)

*Песнь г~.*

*Ирмос:*
Водрузивый на ничесомже:

Цевницы духовныя, бряцалом ударяемы, пророцы вси, подобный глас твоего познания Христе, всем богогласяще, боголюбезным воспевают, свыше богатяще сиянием.

оружия востающая повелением твоим, пророцы вси многомятежную лесть пресецают Христе, божественною твоею силою благочестно одеявшеся, и непостижимою державою твоею.

*Слава:*
Божественныя и мысленныя чашы разума, пророцы всю землю упоиша, проображающе яве твоего смотрения неудобное таинство, иный инако тебе проповедающе.

*Богородичен:*
Древле повеленное Дево таинство, и прежде веков предразумеваемое, вся ведущим богом, в последнее время во чреве твоем пренепорочная, конец приемшее явися.

*Песнь д~.*

*Ирмос:*
Божественное твое:

Духом пророцы вещающе, истины нелестнии светильницы явистеся премудрии, просвещающе вся языки жития светлостию.

Се ныне сбытия зряще реченных от вас, пророцы божественнии, славим вами проповеданнаго, и делом проречения исполньшаго.

*Слава:*
Премудростию божественнии просвещаеми, языков приведение божиею благодатию проразуместе, Исраилево же падение и всех благих запустение.

*Богородичен:*
Бога воплощенна зряще, на божественней стражи ставше, сего всебогатии сподобистеся видети, от горы девыя приходяща. (л. рн~г об.)

*Песнь е~.*

*Ирмос:*
Одеяйся светом:

утренева дух твой, к седящему на престоле превознесенне, исаие премудре, и с вышними лики воспел еси.

Языки духом движуще святии, сего словеса вселенней благопостоянно проповедующе, богоразумия зарю уяснисте.

*Слава:*
Якоже жилища божия бывше, выше естества совершающа, сего в себе иместе: емуже ныне предстояще, о нас молитеся.

*Богородичен:*
ум свой премудрый, и древний совет вам пророцы истины, Бог сказал есть, от Девы рождейся, яко един милосерд.

*Песнь з~.*

*Ирмос:*
Неистовствующееся бурею:

Житие божественное, благочестия слово истинное стяжавше, проповедницы бысте всеистиннии божественнаго воплощения святии.

Силу божественную имуще, царей неудержанное стремление и зверей уста заградисте, из\ чрева китова целы спасостеся.

*Слава:*
Из\ ложесн святии миру сияюще всему, добродетели учителие бысте, и насадителие пророцы вси пребогатии.

*Богородичен:*
Боголюбивая имуще помышления, рождество твое пророцы владычце, провозвестиша многообразными начертаньми и образы чистая.

*Седален, глас в~, самогласен:*

Лик пророческий с моисеом и аароном, веселием радуется днесь, яко конец пророчества наводяй: сияет крест, имже нас спасл еси. тех молитвами Христе Боже помилуй нас. (л. рн~д)

*Песнь з~. Ирмос:*
Превозносимый отцев:

Неизчетная сила господня веления, в рове львы обузда, вопиющу пророку: Боже благословен еси.

Троицы равночисленнии честныя суще, пламень угасиша всемудрии отроцы твои, согласно поюще: Боже благословен еси.

*Слава:*
Яко светила сияюще, добродетельными цветы землю онебесивше, авраамстии отрасли, пророцы поюще: Боже благословен еси.

*Богородичен:*
Законы естества превозшла еси владычце, рождши Господа законом обладающа, емуже вси поем: Боже благословен еси.

*Песнь и~.*

*Ирмос:*
Тебе вседетелю:

Внутрь сладости райския суще, пророцы богоприятнии, лик составльше, всем верою вас восхваляющым, избавитися от бед, Христа умолите.

Пение вернии богогласным всем пророком принесем, лик исплетше вси, сих словесы утвердившеся: да молитвами их оправдимся.

*Слава:*
Сосуди мысленнии благоухания вси, пророцы яве духу бысте, вся языки к разуму наставляюще, и превозносяще Христа во веки.

*Богородичен: От*
отца безначальную зарю, Дево родила еси плоти приятием: темже, радуйся, непрестанно тебе зовем, и превозносим чистая во веки.

*Песнь ф~.*

*Ирмос:*
Исаие ликуй:

Единомудренно приидите ныне, пророки вся божия всечестныя, чудес совершители преестественных, ветвь (л. рн~д об.) честную, избрание иаковле, яко проповедавшыя Христа восхвалим.

Радости всемирныя провозвестницы, проповедницы яве, и разума сокровища: светлии божественнии премудрости бысте всеистинныя, уста чистая, языцы духа святаго всечестнии.

*Слава:*
Яко пророцы премудрии, всех создателя и Бога яко сильна зряще, и от него светом освещаеми, вашу память благочестно верою чтущих от бед спасайте.

*Богородичен:*
Спасения ходатаица человеком была еси чистая, рождши плотски содетеля и Господа, тебе ради всем очищение величающым тя Дево подающаго.

*Таже стихиры пророком, глас а~. Подобен:*
Прехвальнии:

Пророцы преславнии, вы царя обличисте, людем же дерзостным сопротивистеся, в Троице единаго Бога проповедающе, и тепле отгоняюще от земли лесть многобожную: и ныне молитеся, даровати душам нашым мир и велию милость.

Пророцы преславнии, вы благочестно заблуждающе в пустынях и горах, и озлобляеми в гладе и жажде, яко божии угодницы, со Христом на небесех водворяетеся: и ныне молитеся, даровати душам нашым мир и велию милость.

Пророцы прехвальнии, вы терпеливно претрени, камением же побиваеми, и умерщвляеми мечным усечением, благочестия ради светли страданьми бысте: и ныне молитеся, даровати душам нашым мир и велию милость.

*Слава, и ныне, Богородичен:*
Воистинну паче ума чудная, богоневесто, величия рождества твоего, яже проповедаша пророцы вси всепреславное зачатие, и рождество всепетая, недомысленное и несказанное, имже мир спасеся.

