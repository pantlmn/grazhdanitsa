<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

*%[Неделя четвертая святых постовъ%].*

*В субботу вечера стихиры воскресны г~, и анатолиевы д~, и минеи г~. Инии же последнейшии определиша петися последованию святаго иоанна лествичника. Стихиры, глас и~.*

*Подобен: О*
преславнаго чудесе!

отче иоанне преподобне, выну воистинну божия в гортани возношения носил еси поучаяся детельнейшым, богодухновенным словесем всемудре, и оттуду истекаемою благодатию обогатился еси, быв блажен, нечестивых всех советования низвращая.

*Подобен:*

отче иоанне преславне, слез источники душу очистив, и всенощными стоянии Бога умилостивив, восперился еси к люблению сего блаженне и красоте: еяже достойно ныне наслаждаешися, непрестанно радуяся, со страдальцы твоими богомудре преподобне.

*Подобен:*

отче иоанне преподобне, восперив ум к Богу верою, мирскаго смешения омерзил еси непостоянное: и крест твой восприим, всевидцу последовал еси: тело необузданное, подвигами обучения, помыслу поработив, крепостию божественнаго духа.

*Слава, глас е~:*
Преподобне отче, гласа евангелиа господня послушав, мир оставил еси, богатство и славу нивочтоже вменив. отонудуже всем возопил еси: возлюбите Бога, и обрящете благодать вечную. ничтоже предпочтите паче любве его, да егда приидет во славе (л. с~о) своей, обрящете упокоение со всеми святыми, ихже молитвами Христе сохрани, и спаси душы нашя.

*И ныне, Богородичен а~-й гласа. На стиховне стихиры осмогласника. Слава, преподобнаго, глас в~. Самогласен:*

На земли ангела, и на небесех человека божия, мира благоукрашение, наслаждение благих, добродетелей постнических похвалу, иоанна почтим: насажден бо в дому божии, процвете праведно, и яко кедр в пустыни умножи стада Христова словесных овец, в преподобии и правде.

*И ныне, Богородичен, глас тойже: О*
чудесе новаго: Ныне отпущаеши:

*Тропарь, глас а~:*

Пустынный житель и в телеси ангел, и чудотворец явился еси богоносе отче наш иоанне: постом, бдением, молитвою небесная дарования приим, исцеляеши недужныя, и душы верою притекающих ти. слава давшему ти крепость: слава венчавшему тя: слава действующему тобою всем исцеления.

*%[На утрени%],*

*по обычном последовании каноны: воскресный с Богородичным, на з~: и настоящий триоди, на д~: и святаго на д~. Канон трипеснца, глас е~.*

*Песнь а~.*

*Ирмос:*
Спасителю Богу:

уподобихся Христе в руце разбойников впадшему, и биеньми еле живу от сих оставленному Cпасе: и аз сице уязвлен есмь грехи моими. (л. с~о об.)

Не презри мене недугующа люто, вопияше Cпасе рыдая, на разбойники богатство изнуривый твое. и аз сице молюся: ущедри и спаси мя.

уврачевавый мя убиен имуща ум грехи в язвах, от разбойников неправедных и лукавых помышлений, Христе Cпасе, спаси мя яко многомилостивый.

*Богородичен:*
Пречистая Мати Христова, воплощшагося из\ тебе, и от недр родителя не отлучшася Бога, непрестанно моли, от всякаго обстояния спасти, яже созда.

*Иный канон преподобнаго, глас и~.*

*Ирмос:*
Воду прошед яко сушу:

Во свет невещественный и умный, от печали вещественных востек иоанне преподобне, молитвами твоими ко Господу просвети мя.

Яко воздержания сладость ссав, отринул еси горесть сластей: темже паче меда и сота услаждаеши отче, чувства наша.

Возшед на высоту добродетелей, доле плежущыя поплевав сласти, сладость явился еси спасения, преподобне отче, стаду твоему.

*Богородичен:*
Премудрость и слово отчее несказанно рождшая, души моея лютую уврачуй язву, и сердца болезнь укроти.

*Катавасиа:*
Отверзу уста моя:

*Песнь г~.*

*Ирмос:*
утверди ны Боже:

Путем жития Христе, люте путешествуя, уязвлен есмь от разбойник в страстех: но возстави мя молюся. (л. со~а)

Разбиша ум мой разбойницы, и оставиша мя в язвах еле жива прегрешений моих: но исцели мя Господи.

Обнажиша мя Cпасе Христе, заповедей твоих страсти, и сластьми уязвихся: но излей на мя милость.

*Богородичен:*
Моли непрестанно чистая, прошедшаго из\ чресл твоих, избавитися лести диаволи, поющым тя матерь божию.

*Иный. Ирмос:*
Ты еси утверждение:

Попалил еси углем обучения преславно страстей терние, и согреваеши монашествующих состояния.

Миро освящения от постнических преподобне аромат, весь сложился еси в воню благоухания божия.

В законех обучения поучаяся, страсти потопил еси, якоже иныя ныне фараониты, течением слез твоих.

*Богородичен:*
устави мое непостоянное помышлений, чистая, смущение, Мати божия, к сыну твоему направляющи движение.

*Седален, глас е~.*

*Подобен:*
Странное:

Пречистый крест твой, Cпасе наш, яко оружие спасения содержаще, тем тебе вопием: спаси ны пострадавый волею о нас, всех Боже, яко многомилостивый.

*Слава, преподобнаго, глас д~.*

*Подобен:*
Вознесыйся:

Добродетельми к небеси возсиявый, водружен яве, возшел еси к боговидения неизмеримой глубине благочестно: вся убо победив демонския козни, покрываеши же человеки от вреда сих, иоанне, лествице добродетелей: и ныне молишися спастися рабом твоим. (л. со~а об.)

*И ныне, Богородичен. Подобен:*

На престоле херувимском седяй, и в недрех отчих водворяяйся, яко на престоле седит святем своем владычце, в недрех твоих плотски: Бог бо воцаривыйся тако над\ всеми языки, и разумно ныне поем ему: егоже и ты чистая моли, спастися рабом твоим.

*Песнь д~.*

*Ирмос:*
услышах Господи слух твой:

Разбойницы окрадоша мое деяние божественное, и оставиша мя язвами мучима.

Извлекоша мя Cпасе заповедей твоих, непостоянная помышления моя, отонудуже уязвлен есмь прегрешеньми.

Левит ранами уязвленна, яко виде мя, мимо иде, Cпасе мой: но ты мя спаси.

*Богородичен:*
Господственно прославляем тя Богородице безневестная, и к твоему пристанищу вернии прибегаем.

*Иный. Ирмос:*
услышах Господи:

Яко цветник благовоннейший, и добродетелей рай одушевленный, воздержание процвел еси, имже вся напитал еси чтущыя тя.

Законоположителя обучения, и монахов правило кротчайшее, яко моисеа тя и Давида воистинну, стяжавше отче, ублажаем.

Насажден на водах воздержания, явился еси блаженне, розга отче благоцветущая, благочестия грозды произносящая.

*Богородичен:*
Под\ летом бываема, от отца безлетно возсиявша, Богомати нам родила еси: егоже моли спасти поющыя тя. (л. со~в)

*Песнь е~.*

*Ирмос:*
утренююще вопием ти:

Ии~се, посети раны души моея, якоже древле в руце впадшаго разбойничи, и уврачуй болезнь мою Христе, молюся.

Болезненно язвами изнемогох, Христе мой, прегрешений, и оттуду наг лежу добродетелей божественных: молю, спаси мя.

Иерей якоже виде мя, и левит не возможе яве, мимоидоша бо мя: но сам яко благоутробен, ныне спасение подал, и спасл еси.

*Богородичен:*
Не презри Владыко окаяннаго мене, молюся, уязвленнаго умом болезненно от разбойник: но ущедри молитвами Cпасе, рождшия тя.

*Иный. Ирмос:*
Вскую мя отринул еси:

Погасив вся страсти, росою подвигов твоих отче блаженне, обильно возжег огнем любве и веры, воздержания светильник, и просвещение безстрастия, и дне сын был еси.

Веры грозд, божественным земледелием твоим отче воспитал еси, и в точила вложил еси, и возделал еси труды обучения,и чашу исполнь духовную воздержания: веселиши сердца стада твоего.

Претерпев добре прилоги и язвы противных врагов, явился еси столп терпения, утверждая стадо твое палицею божественною, на пажити воздержания, и на воде воспитовая блаженне.

*Богородичен:*
Речем твоих устен всечистая последующе, тя ублажаем: с тобою бо воистинну величия сотворивый Господь возвеличи тя, и истинную божию матерь, рождейся из\ чрева твоего показа. (л. со~в об.)

*Песнь з~.*

*Ирмос:*
Обыде мя бездна:

Страстьми иждих житие божественное Владыко, и всяко прегрешеньми люте уязвен, прибегох к тебе: ущедри мя, молюся.

Расхитиша богатство мое, и якоже мертва мя оставиша разбойницы, страстьми ум мой уязвивше: но ущедрив спаси мя Господи.

Яко виде левит мою ран болезнь, язв не терпя, мимоиде мя: сам же человеколюбче, излиял ми еси богатую твою милость.

*Богородичен:*
Купину тя неопалимую, и гору, и лествицу одушевленную, и дверь небесную, достойно славим, Марие преславная, православных похвало.

*Иный. Ирмос:*
Очисти мя Cпасе:

Приял еси в души божественное богатство духа, непорочную молитву, чистоту, честность, бдение всегдашнее, воздержания труды, имиже дом познался еси божий.

Вещества еже доле, премудре, претекл еси худость, невещественною же молитвою ум восперив, и вышняго упокоения явился еси наследник, совершенства ради жития.

Потами постническими углие стрел вражиих угасил еси воистинну, и огнь веры возсияв, попалил еси неверия, ересей шатания.

*Богородичен:*
Возсия от сиона вышняго благолепие, предложением плоти по соединению неизреченному, из\ тебе неискусобрачная обложенное, и мир просвети. (л. со~г)

*Кондак, глас д~. Подобен:*
Явился еси днесь:

На высоте Господь воздержания истинна тя положи, якоже звезду нелестную, световодящую концы, наставниче иоанне отче наш.

*Икос:*
Дом божий яко воистинну, самаго себе соделал еси отче, божественными твоими добродетельми: яве украсив яко злато светлое, веру, надежду, и любовь истинную: божественныя законы излагая, воздержанием обучився яко безплотный: разум, мужество, целомудрие стяжав, смирение, имже вознеслся еси. темже и просветился еси молитвами непрестанными, и небесная приял еси селения, наставниче иоанне отче наш.

*Таже чтется синаксарии дневный.*

*Посем житие преподобнаго отца нашего иоанна лествичника, в мире скончавшагося. Стихи:*

Иже плотию и живый, мертв сый иоанн,

Вечно живет, и мертв явлься бездыханный:

Списание оставль лествицу восхождения,

Показует своего путь восхождения.

Иоанн умре в тридесятый день.

Иже шестинадесяти лет сый, и остроумный сый, принесе себе Богу жертву священнейшую, на синайскую гору возшед. Таже по девятинадесятих летех востав приходит в безмолвия поприще от пяти знамении кириака: во обитель палестры достиг, на место глаголемое фола, четыредесять лет пожив, присно разжигаемь любовию, и огнем божественныя любве. Ядяше убо вся, яже непорочно пристояху заповеди, но умеренно зело, и в сем гордости рог сломляя всепремудро. Но источник слез его кий ум изрекл бы; Сна же причащашеся, елико ума существу бдением не вредитися. Течение (л. со~г об.) же его молитва бяше присная, и к Богу любовь безмерная. Сими всеми богоугодно пожив исправленьми, и лествицу списавый, словеса учения изложив, и исполнен благости достойно упокоися в Господе, многа и иная списания оставив. Егоже молитвами Боже помилуй, и спаси нас.

*Песнь з~.*

*Ирмос:*
Превозносимый отцев:

Разбойницы обпадоша на мя окаяннаго, и язвами оставиша мертва, якоже бездыханна мя, темже молюся ти: Боже, посети мя.

ум мой плениша помышления непостоянная, и уязвивше страстьми, мертва мя оставиша, множеством прегрешений, но Cпасе, исцели мя.

Яко виде левит мя ранами боляща, не терпя язв неисцельнаго ради, мимоиде мя, Cпасе мой: но сам уврачуй мя.

*Богородичен:*
Ты от Девы воплотивыйся, спасл мя еси, язвам моим возливая богатую милость, Христе щедрот твоих: сего ради тя славлю.

*Иный. Ирмос: От*
иудеи дошедше:

На злаце вышняго царствия, стадо отче воспитал еси и жезлом догмат звери отгнав ересей, воспел еси: отец наших Боже благословен еси.

В горний вшел еси и невестнический чертог царства Христова, одеждею облечен достойною звавшаго, в немже и возлегл еси, вопия: отец наших Боже благословен еси.

Невлажная грехми, река явился еси воздержания отче, помыслы потопляя, и скверну очищая, вопиющих верою: отец наших Боже благословен еси. (л. со~д)

*Богородичен:*
Из\ чрева твоего пройде воплотивыйся Дево, всех Господь: темже тя Богородицу мудрствующе православно, сыну твоему зовем: отец наших Боже благословен еси.

*Песнь и~.*

*Ирмос:*
Тебе вседетелю:

*От*
разбойник помыслов моих Cпасе, растлих житие мое согрешений язвами. темже божественнаго обнажихся образа, тебе человеколюбиваго Бога: но ущедри мя.

Пришел еси на землю от вышних Cпасе, ущедрив биеньми ураненнаго мя всего прегрешений язвами щедре, и излиял еси на мя Христе, милость твою.

Тело и душу ты Владыко Cпасе, избаву дал еси за мя, и спасл мя еси, мечем грехов уязвленаго, в неисцельных язвах, яко милостивый.

*Богородичен:*
Тя паче ума богомужным словом рождшую Господа и девствующую, вся дела Дево благословим и превозносим во вся веки.

*Иный. Ирмос:*
Царя небеснаго:

Столп тя одушевленный яко воистинну, и образ воздержания отче стяжавше, вси твою память почитаем иоанне.

Множество радуется монахов, и ликует преподобных собор и праведных венец бо достойно с ними приял еси.

украшен добродетельми, в невестник неизреченныя славы сошел еси, песнь воспевая Христу во веки.

*Богородичен:*
Помощи яже от тебе требующыя не презри Дево, поющыя и превозносящыя тя во веки. (л. со~д об.)

*Песнь ф~.*

*Ирмос:*
Исаие ликуй:

Заповеди твоя Владыко, не сохранив разумом моим, в страсти вшед сластей, обнажихся благодати, и язвами извержен наг. темже молю тя Cпасе, спаси мя.

Ниже левит возможе отмыти струпы моя: но пришел еси ко мне блаже сострадательно, и излиял еси милость твоих щедрот Cпасе на мя, яко всеизрядный врачь исцеляя мя.

Яко сый благоутробен, ущедрив спасл еси Христе, язвами люте от разбойник Cпасе убиена мя: душу же и тело свое, яко динаря два дал еси избавление.

*Богородичен:*
Паче ума рождество твое Богомати, без\ мужа бо зачатие в тебе, и девственно рождение бысть: ибо Бог есть рождейся, егоже величающе, тя Дево ублажаем.

*Иный. Ирмос:*
Чистую славно почтим:

Врачь болящих в прегрешениих, от Бога блаженне, губитель же явился еси и прогонитель лукавых духов: темже тя ублажаем.

Землю, якоже тли жилище, оставил еси отче, и в земли вселился еси кротких, и с ними веселишися, божественныя наслаждаяся сладости.

Днесь день празднственный, вся бо созывает монашествующих стада, в лик духовный, на трапезу и снедь нетленныя жизни.

*Богородичен:*
В тебе вселився всенепорочная, прежде родоначальники злонравно прельстившаго человекоубийцу низложивый, родися, и вся ны спасе. (л. со~е)

*Ексапостиларий воскресн, и преподобнаго. Подобен:*
Жены услышите:

Мира благострастия, якоже вреднаго уклонился еси, и безбрашием плоть увядив, обновил еси души крепость преподобне, и славою обогатился еси небесною преславне. темже не престай моляся о нас иоанне.

*Богородичен:*
Господственно Богородицу тя исповедуем владычце, тобою спасени: ибо Бога родила еси неизреченно, разоршаго крестом смерть, к себе же привлекшаго преподобных соборы: с нимиже тя восхваляем Дево.

*На хвалитех воскресны осмогласника, и анатолиевы.*

*Таже глаголем стих:*
Воскресни Господи Боже мой, да вознесется рука твоя:

*И поем самогласен, глас а~:*
Приидите делаим в тайном винограде, плоды покаяния в нем творяще, не в брашнех и питиих труждающеся, но в молитвах и постех добродетели исправляюще: сими угождаемый Господь дела, динарь подает, имже душы избавляет долга греховнаго, един многомилостивый.

*Слава, паки тойже. И ныне:*
Преблагословенна еси: *Славословие великое, и отпуст. Слава, и ныне: стихира евангельская: и оглашение, и час а~-й, и прочее последование яко обычно.*

*На литургии из\ъобразительныя, и блаженны гласа. Прокимен апостола, рядоваго гласа, и преподобнаго. Глас з~.*
Восхвалятся преподобнии во славе, и возрадуются на ложах своих. *Стих:*
Воспойте Господеви песнь нову. *Апостол дне, ко евреем, зачало тд~и. И другий преподобнаго ко ефесеем, зачало ск~ф. Аллилуиа, гласа, и преподобнаго. Стих:*
Насаждени в дому господни: *Евангелие от марка, зачало м~. И преподобнаго, от матфеа, зачало и~. Киноник:*
Хвалите Господа с небес: *Другий:*
В память вечную: (л. со~е об.)

*%[В неделю вечера%],*

*по предначинательном псалме на*
Господи воззвах, *поставим стихов и~. И поем стихиры умилительныя: осмогласника д~, и трипеснца подобны господина иосифа. Глас г~.*

*Подобен:*
Велия креста:

Великия вернии во время покажем воздержания труды: яко да славу великую получим, милостию великаго Бога избавляеми пламене геенскаго.

Время пощения ныне преполовивше, начало божественнаго жития яве покажем, и в конец добродетельнаго жительства достигнути тепле потщимся: яко да приимем сладость нестареемую.

*Иный господина феодора. Глас з~. Подобен:*
Под\ кров твой.

Преполовивше сей священный пощения путь, к будущему радостию потецем, благотворения елеем душы помазавше, яко да сподобимся Христа Бога нашего, и божественным страстем поклонитися, предварити и страшное и святое воскресние.

*И минеи г~. Слава, и ныне, Богородичен. Вход. Прокимен, глас и~:*
Не отврати лица твоего: *[Лист о~з.]*

*На стиховне самогласен дне. Глас з~:*

Виноград насадивый, и делатели призвавый, близ есть Спас: приидите пощения подвижницы мзду восприимем, яко богат есть давец и милостив: мало делавше, приимем душевную милость.

*Ин самогласен. Глас з~:*

В разбойническия помыслы впад адам, прельстися умом, и уязвився душею, лежаше наг заступления: (л. со~з) ни священник же прежде закона внят ему, ниже левит по законе воззрев нань: токмо ты пришедый Боже, не от самарии, но от Богородицы: Господи слава тебе.

*Мученчен:*
Мученцы твои Господи, не отвергошася тебе, ни отступиша от заповедей твоих тех молитвами помилуй нас.

Слава, и ныне, Богородичен, глас з~: Архангельски воспоим вернии небесный чертог, и дверь запечатанну воистинну. радуйся, еяже ради отрасте нам Спас всех Христос, жизнодавец и Бог: низложи владычце мучители, безбожныя враги нашя, рукою твоею пречистая, упование Христиан.

*И прочее последование по обычаю.*

*На повечерии поем службу прилучившагося святаго, в четверток великаго канона.*

