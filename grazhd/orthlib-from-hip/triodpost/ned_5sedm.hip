<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. тл~е об.)

*%[В неделю пятую святых постовъ%],*

*последование подобне, якоже и в прочих неделях: в нейже поем и минеи последование случившагося святаго. Инии же последнейшии предаша пети в сию неделю последование преподобныя матере нашея марии египетския. Во светильничном по предначинательном псалме и обычном стихословии, на*
Господи воззвах *поставим стихов и~. И поем осмогласника стихиры воскресны г~, и анатолиевы г~, и преподобныя стихиры, подобны г~, творяще я на д~. Глас з~.*

*Подобен:*
Всю отложивше:

Тебе убо возбраняше честных взирания, скверн прежде привлеченное сквернение: твое же чувство, и твоя богомудрая содеянных совесть, к лучшым тебе обращение содеяша. на икону бо воззревши благословенныя богоотроковицы, всех покаявшися прегрешений своих всехвальная прежних, в дерзновении честному древу поклонилася еси.

Местом поклонившися радостно святым, добродетели напутное спасительнейшее, оттуду прияла еси, и зело потекла еси доброе шествие: и струю прешедши иорданскую, в жилище предтечево усердно вселилася еси, и страстей свирепство жительством омрачила еси, истончавающи в дерзновении, приснопамятная Мати, плотская свойства.

В пустыню вселившися твоих страстей образы от души отяла еси, боговиднейшее из\ъображение в души написавши, добродетелей виды: и толико просияла еси, яко и водами легко преходити блаженная, и от (л. тл~з) земли взиматися в твоих к Богу молениих: и ныне в дерзновении всеславная Марие Христу предстоящи, молися о душах наших.

*Слава, глас д~:*
Очудотвори Христе креста твоего сила, яко и яже прежде блудница, постническим подвигом подвизася: отнюдуже и немощное отвергши, доблественно сопротивоста на диавола. темже и почесть победы носящи, молится о душах наших.

*И ныне, Богородичен а~-й гласа. На стиховне стихиры осмогласника.*

*Слава преподобныя, глас в~:*
Душевная ловления, и страсти плотския мечем воздержания посекла еси: помысла прегрешения молчанием обучения подавила еси, и струями слез твоих пустыню всю напоила еси, и прозябла еси нам покаяния плоды. темже твою память преподобная празднуем.

*И ныне, Богородичен, в тойже глас: О*
чудесе новаго!

*Отпустительный воскресн.*

*И преподобныя, глас и~:*
В тебе Мати известно спасеся еже по образу: приимши бо крест, последовала еси Христу и деющи учила еси: презирати убо плоть, преходит бо, прилежати же о души вещи безсмертней. темже и со ангелы срадуется, преподобная марие, дух твой.

*И Богородичен:*
Иже нас ради рождейся от Девы: Тыяжде и на Бог Господь:

*И прочее последование яко обычно.*
(л. тл~з об.)

*На утрени,*

*по всем обычнем последовании, каноны г~: воскресный с Богородичным на з~: настоящий триоди на д~: и преподобныя на д~. Канон на богатаго, и на лазаря. Глас и~.*

*Песнь а~.*

*Ирмос:*
Воду прошед:

Оставил мя еси богатству сластей, веселящемуся на всяк день в сладости богатому. темже тя молю Cпасе, огня мя якоже лазаря избави.

Одеяхся Cпасе сластьми, якоже обложивый себе виссон и злато, и златую одежду: но мя во огнь якоже онаго, да не послеши.

Веселяшеся богатством и сладостию богатый, древле в житии тленнем: темже на муки осудися, нищий орошашеся лазарь.

*Богородичен:*
Чини тя ангел и человек, безневестная Мати, хвалят непрестанно: творца бо сих якоже младенца во об\ъятиих твоих носила еси.

*Другий канон преподобныя, на д~. Глас з~.*

*Ирмос:*
Волною морскою:

Любовию светоносную и божественную твою память празднующему, свет низпосли ми, предстоящая преподобная свету неприступному Христу, искушений всяческих мя жития избавляющи.

К египтяном плотию отшедый, неописанный и превечный, из\ египта показует всесветлую тя звезду, ведый Господь вся прежде бытия.

Божественных заповедей честная не ведущи, божественный образ божий окаляла еси: божественным же (л. тл~з) промыслом паки очистила еси всехвальная, обожившися деяньми божественными преподобная твоими.

*Богородичен: О*
твоего Боже мой многаго благоутробия, и неизреченнаго твоего снизхождения! како первее блудницу, матере твоея мольбами, яко чистую и непорочную, ангелом уподобил еси.

*Песнь г~.*

*Ирмос:*
Ты еси утверждение:

Лазаря якоже спасл еси от пламене Христе, тако мене от огня избави геенскаго, недостойнаго раба твоего.

Богатый страстьми, и сластьми есмь, Господи, лазарь же убогий лишением добродетелей, но спаси мя.

В червленицу и виссон облачашеся богатый, сластьми и грехами, сего ради пламенствуется.

*Богородичен:*
Даждь нам помощь, молитвами твоими всечистая, прилоги отражающи лютых обстояний.

*Иный. Ирмос:*
Тебе на водах:

Ко вратом погибели приближшуюся деяньми безместными, врата прежде адова сокрушивый силою божества, врата покаяния тебе отверзает всечестная, дверь сый сам живота.

оружие греха долготерпеливе прежде бывшую, оружию креста божественнаго поклонением показал еси, оружия бесов вся, и козни всяко побеждающую, благоутробне.

Цену за всех, свою прежде измявый кровь, банею слез чистую тя соделовает, проказою лютою болевшую злейшаго деяния, всяко еже быти всем давый. (л. тл~з об.)

*Богородичен:*
Слова всякаго есть вышшее, еже на тебе Дево: слово бо отчее в тебе боголепно вселися, разрешение согрешений всем согрешающым, словом единем подаваяй.

*Седален, глас и~.*

*Подобен:*
Премудрость и слово:

Взыграния вся плотская обуздавши труды постническими, мужественное явила еси души твоея мудрование. крест бо господень видети возжелавши, самую себе всечестная мирови распяла еси: отнюдуже и к желанию ангельскаго жительства любезно управила еси себе всеблаженная. моли Христа Бога, оставление согрешений даровати, чтущым любовию святую память твою.

*Слава, и ныне, Богородичен:*
Небесная врата и ковчег, всесвятую гору, светозарный облак воспоим, неопалимую купину, словесный рай, евино воззвание, вселенныя всея великое сокровище: яко спасение в ней содеяся мирови, и оставление древних согрешений. тем и вопием ей: молися сыну твоему и Богу, согрешений оставление даровати, благочестно покланяющымся всесвятому рождеству твоему.

*Песнь д~.*

*Ирмос:*
услышах Господи:

Наслаждашеся богатый брашном, и одеяньми веселяся: лазарь же насытитися желаше сего трапезы крупиц.

Пси убо облизоваху языком нищаго лазаря струпы, сострадательнейшее бывающе, богатаго разума ко убогому.

Пред\ враты валяшеся древле богатаго, Cпасе, лазарь мучимь язвами убожества, отонудуже ныне прославляется. (л. тл~и)

*Богородичен:*
Егоже родила еси пречистая, моли спастися воспевающым тя, от работы льстиваго, яко едина еси нам предстательница.

*Ин. Ирмос:*
На кресте твое божественное истощание:

Яко содетель человеческаго естества, яко милости источник, и благоутробия богатство, ущедрил еси человеколюбче прибегницу твою, и исхитил еси сию губительнаго зверя.

Крест видети потщавшися, крестным просвещением марие озарилася еси, крестом беседовавшаго, манием божественным распеншися мирови досточудная.

Злых вина первее, сласть лукавая, многим бывши, аки солнце просиявши, всем наставница преподобная явися согрешающым.

*Богородичен:*
ум превозшла еси и небесный, мысленное небо всех царя: законов бо естества вне чистая законодателя и создателя всех родила еси.

*Песнь е~.*

*Ирмос:*
Вскую мя отринул еси:

На авраамлих недрех, лазаря богатый егда узре, во свете и славе веселящася, отче, взываше, аврааме, помилуй мя во огни осужденнаго, и языком люте пламенуема.

Насладился еси богатством жития веселяся, авраам глаголаше богатому, отнюдуже мучишися зде вечно во огни сый, нищии же в веселии нескончаемом радуется лазарь.

Жития прелестию богатый бых, якоже богатый житие все сластьми иждивый, человеколюбче: но молю (л. тл~и об.) твоих щедрот, еже свободити ми ся огня, якоже спасеся лазарь.

*Богородичен:*
Матрнее дерзновение к сыну стяжавши всечистая, сроднаго промышления о нас не презри, молимся: яко тя и едину, Христиане ко владыце, умилостивление благоприятное предлагаем.

*Иный Ирмос:*
богоявления твоего Христе:

Моисей прославися иногда на синаи, божия задняя таинственно видев преславный, подписуя странное таинство: манноприемлющия же стамны ныне, образу пречистому тепле припадши, мариа ангельское житие носит.

Храм благолепия твоего вожделевши псаломски видети, умное же селение славы твоея, твой храм осквернившая: умными молитвами Христе, твоего храма неискусомужныя бывшия, храм мя вседетельнаго сотвори духа.

удою плоти, очесы многих уловившая, сластию краткою, снедь же диаволу сих сотворшая, уловлена бысть всеистинно божественною благодатию креста честнаго сладчайшая Христови снедь бывши.

*Богородичен:*
Научен лик пророческий таинству еже в тебе, таинственными богоглаголаньми пречистая, тебе многообразно предглагола: манноприемлющия же стамны ныне, образу пречистому сия припадши, мариа споручница грешных к Богу.

*Песнь з~.*

*Ирмос:*
Очисти мя Cпасе:

Богатый себе пламеню огненному осуди сластным житием: убогий же лазарь нищету избрав в сем житии, сподобися нескончаемыя радости. (л. тл~ф)

В недрех авраамлих лазарь сподобися, вечнаго живота наслаждаяся: огню же богатый душею и телом осудися мучася.

Осужден есть во огнь богатый лазаря ради: не осуди мене окаяннаго, молюся человеколюбче Господи, но яко лазаря, света мя твоего сподоби.

*Богородичен:*
Да избавимся лютых прегрешений молитвами твоими Богомати чистая, и да получим божественное просвещение, из\ тебе несказанно воплощшагося сына божия.

*Иный. Ирмос:*
Бездна последняя:

Радуются, марие, ангельская воинства, равное преподобная житие сим в тебе зряще, и славу Господеви зовут.

ужасаются бесов мрачных состояния, терпеливаго твоея крепости, яко жена преславно, и нагая, и единая сим возмогла еси.

Просияла еси аки солнце марие всехвальная, и пустыню чудесы всю просветила еси. темже и мене светом уясни.

*Богородичен:*
Ангели, просветившеся славою рождества твоего, на земли мир всем нам, и благоволение человеком, Дево, возопиша.

*Кондак, глас г~:*

*Подобен:*
Дева днесь:

Блудами первее преисполнена всяческими, Христова невеста днесь покаянием явися, ангельское жительство подражающи, демоны креста оружием погубляет. сего ради царствия невеста явилася еси марие преславная.

*Икос:*
Агницу Христову и дщерь песньми восхвалим ныне, марию приснопамятную, явльшуюся египетское овча: и прелести сих всея избеже, и едина принесеся (л. тл~ф об.) церкви совершенное возращение, воздержанием и молитвою подвизающися паче меры человеческаго естества. темже и возвыси ея и житие и деяние, един вседержитель, марии преславныя.

*Песнь з~.*

*Ирмос: От*
иудеи дошедше:

Иов якоже древле во гноищи червей и кале лежаше, такоже и пред\ враты богатаго лазарь седяше, вопия: отец Боже благословен еси.

Валяяся пред\ враты немилосердаго богатаго древле лазарь, крупиц желаше его трапезы, но никтоже даяше ему: и вместо сих обрете авраамля недра.

Немилосердаго богатаго части, Христе мой избави мя, молюся, и убогому лазарю счинив мя, вопити тебе благодарно сподоби: отец наших Боже благословен еси.

*Богородичен:*
Из\ утробы девственныя воплотивыйся, явился еси на спасение наше. темже твою матерь ведуще Богородицу, благодарно зовем: отец наших Боже благословен еси.

*Иный. Ирмос:*
отроцы в вавилоне:

Превеликий во отцех, обхожда пустыню, зосима мудрый, преподобную видети сподобися: благословен еси, зовет же, Боже отец наших.

Что отче, странное всякия добродетели детельныя, видети пришел еси женище; преподобная вопияше старцу: благословен еси, зовет же, Боже отец наших.

умертвивши блаженная страстей твоих взыграния, к безстрастия ныне устремилася еси пристанищу, зовущи: благословен еси Господи Боже отец наших. (л. т~м)

*Богородичен:*
Зачала еси неизреченно, Дева пребывши пречистая, и родила еси мирови спасение, Христа Бога нашего: темже тя вси песньми вернии величаем.

*Песнь и~.*

*Ирмос:*
Седмерицею пещь:

Во одежду багряную и виссон, и порфиру богатый древле облачашеся светло окаянный: убогий же лазарь во вратех сего люте лежаше, крупиц падающих трапезы хотя насытитися, и никтоже подаяше ему: темже в славе Христу сцарствует.

Во вратех лежаше богатаго лазарь, согнив телом ранами, и хотяше насыщатися снеди, и никтоже даяше ему: но и пси сострадательно языком облизоваху гной и струпы его. темже в раи сладости сподобися.

В сластех обогатех, якоже древле богатый, облачаяся на всяк день в багряницу: и аз многомилостиве, в сладости жития сего себе осуждаю, сластьми и прелестьми. темже молюся тебе, от огня избавитися Христе вечнаго, во вся веки.

*Троичен:*
Трисветлое божество, единственную сияющую зарю, от единаго триипостаснаго естества, родителя безначальна, единоестественна же слова отцу, и сцарствующа единосущна духа, дети благословите, священницы воспойте, людие превозносите во вся веки.

*Иный. Ирмос:*
ужаснися бояйся небо:

Глубины сердца испытуяй, прежде бытия предведый вся наша, нужнаго жития исхитил еси прибегшую к тебе Cпасе, нуждно твоему человеколюбию (л. т~м об.) вопиющую немолчно: священницы благословите, людие превозносите во вся веки.

О изменения честнаго, к лучшему преложения твоего честная! о любве божественныя, возненавидевшия плотския сласти! о веры горящия и божественныя, всехвальная марие! юже верно хвалим, и превозносим во веки.

Обрела еси болезней возмездие, и трудов твоих воздаяние честная марие, имиже низложила еси убийцу врага: и ныне со ангелы зовеши, песнь немолчно вопиющи, и превозносящи Христа во веки.

*Богородичен:*
Всего обнови мя благости ради, во утробе твоей чистая, не растлив обоего естества свойств, яко всех веков Владыка: отнюдуже тя, яко вину нашего спасения, песньми поем во вся веки.

*Песнь ф~.*

*Ирмос:*
Тя неискусобрачную:

убогаго мя лазаря Христе, молюся, соделай, сластей возжеления моя потребляя, яко естеством Бог: добродетельми же мя богата сотвори, да верою в песнопениих величаю тя.

Богатый и немилосердый, ум мой презрех, верою твоих заповедей человеколюбче, пред\ враты повержен люте: но яко сострадателен и любощедр возстави, якоже древле четверодневнаго друга лазаря.

Вси извыкохом притче владычней, вси убо вернии возненавидим богатаго немилосердное, да муки избегнем, и в недрех авраамлих присно ликуим.

*Богородичен:*
Тя невидимаго Бога носившую об\ъятии, на небесех певаемаго от всякия твари, и тобою нам дарующаго всегда спасение, в вере величаем. (л. тм~а)

*Иный Ирмос:*
Не рыдай мене Мати:

удобь претерпела еси, мати, пустынный труд, укрепляема державною силою Христовою: скверная бо помышления находящая, струями божественных слез угасила еси чистая, постников высото, преподобных похвало.

Пресветлейшими лучами, просвещает тя едина свет рождшая Христа, Дева и чистая: страшную врагом тя поставляет честная: явственную же всем марие являет тя, страдалец красото, преподобных утверждение.

Оставивши мудренно земная вся, жилище честное духа явилася еси: мирских убо лютых свободитися, моли единаго Христа свободителя, верно совершающым божественную память твою.

*Богородичен:*
Законов естества Дево, паче естества утаившися, новое отроча на земли родила еси чистая, законодавца суща и ветха деньми, мысленное небо всех творца: тем верою и любовию тя ублажаем.

*Светилен воскресный. Таже преподобныя.*

*Подобен:*
Небо звездами:

Образ покаяния тебе имуще всепреподобная марие, Христа моли, во времени поста, сему нам дароватися, яко да в вере и любви, тя песньми восхвалим.

*Богородичен:*
Сладосте ангелов, скорбящих радосте, Христиан предстательнице, Дево Мати господня, заступи нас, и избави вечных мук.

*На хвалитех стихиры воскресны, осмогласника д~, и анатолиевы д~. Таже глаголем стих:*
Воскресни Господи Боже мой, да вознесется рука твоя.

*И поем самогласен, глас а~.*

Несть царство божие пища и питие: но правда и воздержание со святостию. темже не богатии внидут в (л. тм~а об.) не: но елицы сокровища своя в руки нищих влагают. сия и Давид пророк учит глаголя: праведен муж милуяй весь день, наслаждаяйся Господеви, и во свете ходяй не поткнется. сия же вся к наказанию нашему писашася, яко да постящеся благостыню творим, и даст нам Господь вместо земных небесная.

*Слава, паки тойже. И ныне:*
Преблагословенна еси: *Славословие великое. И отпуст. Слава, и ныне, стихира евангельская, и час а~-й. На литургии блаженна гласа. Прокимен по гласу апостола. Апостол ко евреем, зачало тк~а от полу. И преподобныя, к галатом, зачало с~и. Аллилуиа гласа. Евангелие от марка, зачало м~з. И преподобныя, от луки, зачало л~г. Причастен:*
Хвалите Господа с небес: *На трапезе учреждаемся, якоже и в прежних неделях.*

*%[В неделю вечера%],*

*на*
Господи воззвах *поставим стихов и~: и поем д~, умилительны гласа осмогласника: и трипеснца подобны. Глас а~.*

*Подобен:*
Прехвальнии мученцы:

Обнищав богатый Христе, человеки обогатил еси безсмертием и светлостию. темже обнищавшаго сластьми жития, добродетельми мя обогати, и убогому лазарю сочини, богатаго мя мучения избавляя, и геенны предлежащия мне.

Злобою обогатихся люте, и сладость возлюбих, и сущих в житии насладихся сластей, Господи, и огню геенны подсужден бых: гладом тающа умом, яко лазаря презираема, пред\ враты божественных деяний повержена, ущедри мя Владыко. (л. тм~в)

*Ина стихира, глас тойже.*

*Подобен:*
облак тя:

Шестую от честных постов седмицу, усердно начинающе, Господеви предпразднственное пение ваий принесем вернии: грядущему во славе, силою божества во иерусалим, умертвити смерть. темже уготовим благочестно победныя образы, ветви добродетельныя, осанна вопиюще творцу всех.

*И минеи г~. Слава, и ныне, Богородичен: Вход.*
Свете тихий. *Прокимен, глас и~:*
Дал еси достояние: *Со стихи его: Ищи в неделю а~ поста. И прочая, якоже обычно.*

*На стиховне самогласен дне, дважды. Глас а~:*

Чуден спасов нас ради человеколюбивый нрав, хотящих убо быти разум, яко настоящих стяжав, лазарево и богатаго житие обличи. обою конец смотряюще: оваго убо бежим немилосердия и безчеловечия, оваго же поревнуим терпению и веледушию, во еже с ним во авраамлих недрах греемым вопити: правосуде Господи, слава тебе.

*Мученичен:*
Молитвами Господи, всех святых и Богородицы, твой мир даждь нам, и помилуй нас, яко един щедр.

*Слава, и ныне, Богородичен:*
Небесных чинов радование, на земли человеков крепкое предстательство, пречистая Дево, спаси ны иже к тебе прибегающыя, яко на тя упование по Бозе Богородице возложихом.

