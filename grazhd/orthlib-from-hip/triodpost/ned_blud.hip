<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. ф~ об.)

*%[Неделя, в нюже чтется священное и святое евангелие, притчи блуднаго сына%].*

*В субботу Вечера на бдении, по обычном стихословии, на*
Господи воззвах, *поставим стихов и~, и поем стихиры осмогласника воскресны г~, и анатолиевы г~, и триоди д~, повторяюще сия. Глас а~.*

В безгрешную страну и животную вверихся, посеяв грех, серпом пожав класы лености, и рукоятием связав деяний моих снопы, яже и постлах не на гумне покаяния: но молю тя превечнаго делателя нашего Бога, ветром твоего любоблагоутробия развей плеву дел моих, и пшеницу даждь души моей оставление, в небесную твою затворяя мя житницу, и спаси мя.

Познаим братие, таинства силу, от греха бо ко отеческому дому востекшаго блуднаго сына преблагий отец пред\ъустрет лобзает, и паки своея славы познание дарует: и таинственное вышним совершает веселие, закалая тельца упитаннаго, да мы достойно сожительствуем, заклавшему же человеколюбному отцу и славному заколению, спасу душ наших.

*Слава, глас в~: о*
коликих благ окаянный себе лиших! о какова царствия отпадох страстный аз! (л. и~) богатство изнурив, еже приях заповедь преступих. увы мне, страстная душе! огню вечному прочее осудишися. темже прежде конца возопий Христу Богу яко блуднаго приими мя сына, Боже, и помилуй мя.

*И ныне: Богородичен а~-й, гласа.*

*Вход.*
Свете тихий: *Прокимен:*
Господь воцарися:

*На литии по обычаю стихира храма.*

*Слава, глас д~:*
Яко блудный сын приидох и аз щедре, житие все иждивый во отшествии. расточих богатство, еже дал еси мне отче: приими мя кающася Боже, и помилуй мя.

*И ныне: Богородичен тогожде гласа.*

*На стиховне осмогласника, по алфавиту.*

*Слава, самогласен, глас з~:*

отеческаго дара расточив богатство, с безсловесными скоты пасохся окаянный, и тех желая пищи, гладом таях не насыщаяся, но возвратився к благоутробному отцу, взываю со слезами: приими мя яко наемника припадающа человеколюбию твоему и спаси мя.

*И ныне, Богородичен:*
Творец и избавитель мой: *Отпустительный:*
Богородице Дево: *трижды. И прочее последование бдения, яко обычно.*

*На утрени,*

*на*
Бог Господь, *тропарь осмогласника воскресн, и Богородичен, обычное стихословие, и полиелей.*

*обычныя два псалма: припеваем же к сим и третий псалом:*
На реках вавилонских: *со аллилуиею красною.*

*Степенны, и прокимен гласа.*
Всякое дыхание: *Евангелие утреннее. Таже, слава, глас и~:*
Покаяния отверзи ми двери: *И ныне,*
(л. и~ об.) *богородичен. Подобен:*
На спасения стези: *Таже глас з~:*
Помилуй мя Боже: Множества содеянных мною лютых:

*Канон воскресен, со ирмосом на д~, и крестовоскресный на два, и Богородицы на два, и триоди на з~. Минеи же последование поем на повечерии, в пяток вечера.*

*Канон, творение господина иосифа. Глас в~:*

*Песнь а~:*

*Ирмос:*
Моисейскую песнь:

Ии~се Боже, кающася приими ныне и мене, яко блуднаго сына, все житие в лености живша, и тебе прогневавша.

Еже ми дал еси прежде, зле расточих божественное богатство, удалихся от тебе, блудно жив: благоутробне отче, приими убо и мене обращающася.

*Слава:*
Об\ъятия ныне отеческая простер, приими Господи и мене, якоже блуднаго, всещедре, яко да благодарно прославлю тя.

*Богородичен:*
На мне Боже, всю показав благостыню, презри моих множество согрешений, яко благодетель, божественными матере твоея мольбами.

*Катавасии же поем ирмосы канона.*

Моисейскую песнь восприимши возопий душе: помощник и покровитель бысть мне во спасение: сей мой Бог, и прославлю его.

*Песнь г~:*

*Ирмос:*
Неплодствовавший мой ум:

Весь вне быв себе, умовредно прилепихся страстей обретателем: но приими мя Христе, якоже блуднаго.

Блуднаго гласу поревновав, вопию: согреших, отче, якоже онаго убо, и мене об\ъими ныне, и не отрини мене.

*Слава:*
Об\ъятия твоя простер Христе, милостивно приими мя, от страны дальныя греха и страстей обращающася. (л. а~и)

*Богородичен:*
Добрая в женах, обогати и мене добрых виды, грехи многими обнищавшаго чистая, яко да славлю тя.

*Ирмос:*
Неплодствоваший мой ум, плодоносен Боже покажи ми, делателю добрых, насадителю благих, благоутробием твоим.

*Седален, глас а~. Подобен:*
Гроб твой:

Об\ъятия отча отверсти ми потщися, блудно иждих мое житие, на богатство неиждиваемое взираяй щедрот твоих Cпасе, ныне обнищавшее мое сердце не презри. тебе бо Господи, во умилении зову: согреших, отче, на небо и пред\ тобою.

*Слава, тойже. И ныне, Богородичен. Подобен:*

Безневестная чистая Богородице Дево, едина верных предстательнице и покрове, бед и скорбей, и лютых обстояний, всех свободи, на тя надежды отроковице имущих, и душы нашя спаси божественными молитвами твоими.

*Песнь д~:*

*Ирмос:*
Еже от Девы твое рождество:

Богатство благих, еже дал ми еси небесный отче, расточих зле, странным гражданом порабощен. темже вопию ти: согреших ти, приими мя яко блуднаго древле, простер об\ъятия мне твоя.

Всякой злобе поработихся, приникнув окаянно страстей делателем, и себе вне бых несмотрением, ущедри мя Cпасе, пренебесный отче, прибегающа ко многим твоим щедротам.

*Слава:*
Всякаго студа исполнихся, не смея воззрети на высоту небесную: ибо безсловесно приникнув греху, ныне же обращься вопию умилением: согреших ти, приими мя всецарю. (л. а~и об.)

*Богородичен:*
Человеком помоще, упование твердое всем Христианом, прибежище чистая спасаемым: спаси мя Дево, матерними твоими мольбами, и будущия жизни сподоби.

*Ирмос:*
Еже от Девы твое рождество пророк предзря, возпроповедаше вопия: слух твой услышах и убояхся: яко от юга, и из\ горы святыя, приосененныя пришел еси Христе.

*Песнь е~:*

*Ирмос:*
Нощи прешедшей:

Поработихся гражданом странным, и в страну тлетворную отидох, и исполнихся студа: ныне же обращаяся зову ти щедре, согреших.

отеческая твоя благоутробия ныне отверзи ми, от злых обратившуся, небесный отче, и не отрини мене, имеяй премногую милость.

*Слава:*
Не смею воззрети горе на высоту, без\ числа Христе прогневав тя: но ведый твоя щедроты милостивныя, взываю: согреших ти, очисти, и спаси мя.

*Богородичен:*
Всесвятая Дево благодатная, очищение всем рождшая, моих согрешений тяжкое бремя твоими молитвами облегчи.

*Ирмос:*
Нощи прешедшей, приближися день и свет миру возсия: сего ради хвалят тя ангельстии чини, и славословят тя вся всяческая.

*Песнь з~:*

*Ирмос:*
Во глубине греховней:

Глубина согрешений содержит мя присно, и треволнение грехов погружает мя: окорми мя ко пристанищу жизни, Христе Боже, и спаси мя царю славы.

Богатство отеческое расточих люте, и обнищав студа исполнихся, порабощен неплодными помышленьми. темже ти вопию: человеколюбче ущедри, и спаси мя. (л. в~и)

*Слава:*
Гладом истаявша всяких благ, и устранившася от тебе всеблагий, ущедри обращающася мя ныне: и спаси Христе, поюща твое человеколюбие.

*Богородичен:*
Спаса и Владыку рождшая Христа, спасения мя отроковице сподоби, обнищавша от всяких благ, Дево чистая, да пою твоя величия.

*Ирмос:*
Во глубине греховней содержимь есмь Cпасе, и в пучине житейстей обуреваемь: но якоже иону от зверя, и мене от страстей возведи, и спаси мя.

*Кондак, глас г~. Подобен:*
Дева днесь:

отеческия славы твоея удалихся безумно, в злых расточив еже ми предал еси богатство. темже ти блуднаго глас приношу: согреших пред\ тобою отче щедрый, приими мя кающася, и сотвори мя яко единаго от наемник твоих.

*Икос:*
Спасу нашему на всяк день учащу своим гласом, писания услышим о блудном, и целомудренном паки. и сего верою подражаем доброе покаяние, ведущему тайная всех, смирением сердца воззовем согрешихом ти отче щедрый, и никогдаже достойни есмы нарещися чада, якоже прежде. но яко естеством сый человеколюбив, ты приими, и сотвори мя яко единаго от наемник твоих.

*И бывает чтение прежде синаксаря в минеи: также в триоди по чину.*

*Стихи:*

Блудник аще кто есть яко аз, дерзай, гряди:

Божиих бо щедрот всем отверзеся дверь.

В сий день блуднаго сына воззвание празднуем, еже божественнии отцы наши второе в триоди учиниша, вины ради сицевыя. Понеже бо суть нецыи многая безместная (л. в~и об.) в себе сведуще, блудне же зело от юнаго возраста живуще, и пиянствы, и нечистотами упражняющеся, и во глубину злых сице впадше, во отчаяние приходят, еже убо рождение есть гордости: и отсюду к попечению добродетели никакоже приходити хотят, и злых узы предлагающе, темже и горшим злым присно впадают. Человеколюбно и отечески святии отцы, и к таковым человеком имуще, и отвести от отчаяния хотяще таковую притчу зде по первей учиниша, отчаяния страсть из\ корене востерзающе, и к добродетели восприятию возставляюще, и человеколюбная и преблагая божия благоутробия множае согрешившым, блудным показующе: яко ничтоже есть от грехов, еже его человеколюбный разум победит, от сея притчи Христовы сие представляюще. Два убо сына суть человека, сиречь, богочеловека слова, праведнии и грешнии. Старейший убо есть, в заповедех божиих, и во благом его присно пребываяй, и никогдаже от него отступаяй. Юный же, грех возлюбивый, и с богом сопребывания студными делы отрекийся, и о нем божие человеколюбие иждив, блудне поживый: яко еже по образу цело не соблюдаяй, и лукавому демону последствовавый и работавый сластьми онаго хотением, и не возмог желание исполнити. Несытная бо вещь грех, согревающий обычаем, ради временнаго наслаждения: егоже и рожцем уподобляет, яко свиниям сущая пища. Рожцы бо, первее убо сладко нечто предлагают: последи же жестоко нечто, и аки плевы бывают, яже весьма стяжа и грех. Едва убо возбнув блудный, яко гладом добродетели погибая приходит ко отцу глаголя: отче, согреших на небо и пред\ тобою, и несмь достоин нарещися сын твой. Той же приемлет сего кающася, не поношая, но раскриляяся и обымая, божественныя и отеческия утробы показует. И дает ему одежду, сиречь, святое крещение, и (л. г~и) печать и обручение, благодать всесвятаго духа. К сим же и сапоги, да не ктому от змиев и скорпий уязвятся по Богу его стопы: но наипаче онех главы сокрушити возмогут. Потом же презельнейшею радостию и тельца упитаннаго его ради закалает, сына своего единороднаго, отец и плоти его дает причаститися, и крови. И аще чудяся старейший сын пребезчисленному его милосердию, глаголет, елико убо и рече. Человеколюбец же, и онаго молчати творит, вводя тихими словесы, и кроткими и любезными: ты всегда со мною еси, глаголя, и порадоватися подобаше, и отцу спирствовати, яко сын мой сей мертв бяше грехом прежде, и оживе, раскаявся о нихже деяше безсловесных: и погибший, яко далече ми быв обычаем сластей, и обретеся мною, милосердием своим пострадавшим, и милостивным нравом призвавшим его. Может же притча сия и к людем еврейским, и к нам взятися. Сея убо ради вины и притча сия зде от святых отец учинися: востерзающи убо, якоже речеся, отчаяние и боязнь, еже добрым делом касатися: поущающи же в покаяние и раскаяние, иже яко блуднаго согрешивша: еже убо и оружие есть величайшее, во отгнание сопротивнаго стрел, и поможение крепкое. Неизреченным человеколюбием твоим Христе Боже наш помилуй нас, аминь.

*Песнь з~:*

*Ирмос:*
Херувимы подражающе:

Сладостем телесным приклонихся всеокаянно, и поработихся весьма страстным из\ъобретением, и странен бых от тебе человеколюбче. ныне же зову блуднаго гласом: согреших Христе, не презри мене, яко един милостив.

Взываю, согреших, никакоже воззрети дерзая на высоту небесную всецарю, яко в безумии един тя прогневах, отвергся твоих повелений: темже яко един благий, не отвержи мене от твоего лица. (л. г~и об.)

*Слава:*
Апостол, Господи, и пророк, и преподобных, и честных мученик, и праведных мольбами прости ми вся, яже согреших, прогневав Христе благость твою: яко да песнословлю тя во вся веки.

*Богородичен:*
Херувим явльшися, и серафим Богородице, и всех светлейшая небесных воинств, с сими умоли, егоже воплотила еси божественное слово всенепорочная, безначальнаго отца, яко да благ вечнующих вси сподобимся.

*Ирмос:*
Херувимы подражающе отроцы в пещи ликовствоваху вопиюще: благословен еси Боже, яко истиною и судом навел еси сия вся грех ради наших, препетый, и препрославленный во вся веки.

*Песнь и~:*

*Ирмос:*
В купине моисею:

Сшедый на землю спасти мир, вольною нищетою за милосердие многое, обнищавшаго мя ныне от всякаго благодеяния, яко милостивый, спаси.

*От*
твоих заповедей удалився, поработихся всеокаянно лестцу: обращающагося же ныне, яко блуднаго древле припадающа тебе, приими пренебесный отче.

Благословим отца, и сына, и святаго духа, Господа.

Тлетворными помышленьми об\ъемся омрачихся, и от тебе удалихся, весь вне себе быв щедре. темже в покаянии припадающа тебе спаси.

*Богородичен:*
Богородительнице чистая, низверженных исправление едина, исправи и мене всякими грехами сокрушеннаго всего и смиреннаго.

*Ирмос:*
В купине моисею Девы чудо, на синайстей горе, прообразившаго иногда, пойте, благословите и превозносите во вся веки. (л. д~и)

*Песнь ф~:*

*Ирмос: От*
земнородных кто слыша таковое;

Виждь Христе печаль сердца, виждь мое обращение, виждь слезы Cпасе, и не презри мене: но об\ъими паки благоутробия ради, множеству спасаемых пречистая, яко да пою благодарно милости твоя.

Яко разбойник вопию: помяни мя, яко мытарь умилився, бию в перси, и зову ныне: очисти, якоже блуднаго приими мя всещедрый, от всех зол моих всецарю: яко да пою твое крайнее снизхождение.

Воздохни ныне душе моя всеокаянная, и возопий Христу: мене ради волею обнищавый Господи, обнищавшаго мя от всякаго благодеяния, добрых богатством яко благий и многомилостивый един обогати мя.

*Слава:*
Еже иногда соделал еси веселие блуднаго, блаже, обращением вольным: сие ныне сотвори и на мне окаянном, простирая ми честная твоя об\ъятия: да спасся песнословлю крайнее твое снизхождение.

*Богородичен:*
Светлыми молитвами твоими Дево, мысленная моя очеса омраченная злобою, просвети, молюся, и к путем покаяния введи мя: яко да должно тя песнословлю, паче слова слово воплотившую.

*Ирмос: От*
земнородных кто слыша таковое; или кто виде когда, яко Дева обретеся во чреве имущая, и безболезненно младенца порождшая; таковое твое чудо, и тя чистая Богородице величаем.

*Ексапостиларий осмогласника: таже настоящий триоди.*

*Подобен:*
Жены услышите:

Богатство, еже ми дал еси, благодати, окаянный отшед, непотребно зле иждих, Cпасе, блудно (л. д~и об.) пожив, демоном льстивно расточих. темже мя обращающася, якоже блуднаго приими, отче щедрый, и спаси.

*Иный, подобен:*
Расточих богатство твое иждив, Господи, и лукавым демоном повинухся окаянный: но Cпасе всеблагоутробне, блуднаго ущедри, и оскверншася очисти, первую отдаяй мне одежду твоего царствия.

*Богородичен, подобен:*
Святая Мати Дево, велие проповедание апостолов, мученков, и пророков, и преподобных, твоего сына и Господа умилостиви нам рабом твоим богородительнице, егда сядет судити по достоянию коегождо.

*На хвалитех стихиры осмогласника воскресны, д~: и анатолиев, а~: и триоди самогласны, г~. Глас в~.*

Блуднаго глас приношаю ти, Господи: согреших пред\ очима твоима благий, расточих богатство твоих дарований. но приими мя кающася Cпасе, и спаси мя.

*Глас д~. Стих:*
Воскресни Господи Боже мой:

Яко блудный сын приидох и аз щедре, житие все иждивый во отшествии: расточих богатство, еже дал ми еси отче: приими мя кающася Боже, и помилуй мя.

*Глас и~: Стих:*
Исповемся тебе Господи, всем сердцем моим:

Иждих блудно отеческаго имения богатство, и расточив, пуст бых, в страну вселився лукавых граждан, и ктому не терпя с ними сожительства, обращься вопию ти щедрому отцу: согреших на небо и пред\ тобою, и несмь достоин нарещися сын твой: сотвори мя яко единаго от наемник твоих Боже, и помилуй мя. (л. е~и)

*Слава, глас з~:*
отче благий, удалихся от тебе, не остави мене, ниже непотребна покажи царствия твоего: враг вселукавый обнажи мя и взят мое богатство, душевная дарования блудно расточих. востав убо обращься к тебе вопию: сотвори мя яко единаго от наемник твоих: мене ради на кресте пречистеи твои руце прострый, да лютаго зверя исхитиши мя, и в первую одежду облечеши мя, яко един многомилостив.

*И ныне:*
Преблагословенна еси Богородице Дево: *Славословие великое. Ектении, и отпуст. И обычно литиа, на нейже поется Слава, и ныне: стихира евангельская: и чтутся оглашения. И час первый в притворе. И совершенный отпуст. На литургии блаженна осмогласника, на з~: и триоди песнь з~-я, на д~: Прокимен апостола по гласу. Апостол к коринфяном, зачало рл~е. Аллилуиа гласа. Евангелие от луки, зачало о~ф. Причастен:*
Хвалите Господа с небес:

[зри] *Подобает ведати, яко в седмице мясопустной аллилуиа не поем: оставляем же и едину кафисму псалтира от утрени, и глаголем сию на вечерни. Песней во псалтири не глаголем. Не поется же и междочасие, и канон молебный пресвятей Богородице, поемый на повечерии: повечерие же поется малое: Такожде творим в седмице сырной, разве среды и пятка: но о сем всем тамо указа ищи. Прочитаем же в сей недели в койлюбо день на утрени слово святаго макариа о четыредесятнице, и пятьдесятнице, егоже начало:*
Чадца моя, радуется сердце мое вас ради:

*Ведомо же да есть, яко последование прилучающихся святых в субботу, и в неделю мясопустную, поется в мимошедших повечериях. Такожде о субботе и недели сыропустной творим: или како настоятель изволит, кроме аще где случится великаго святаго память.*

