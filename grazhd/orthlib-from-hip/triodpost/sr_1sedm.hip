<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. р~е)

*%[В среду первыя седмицы на утрени%].*

*По а~-м стихословии седален осмогласника.*

*По в~-м же стихословии седален, глас в~: Подобен:*
Благообразный иосиф:

Страстьми твоими всем безстрастие давый человеколюбче, страсти плоти моея умертвив твоим (л. р~е об.) крестом, божественную сподоби страсть видети, постом благоугождающа славе твоей, да прииму богатно велию милость.

*Слава, тойже:*

*И ныне, крестобогородичен, глас тойже. Подобен:*
Милосердия сущи:

Дева и Мати твоя Христе, на древе зрящи тя мертва простерта, плачущи горько, сыне мой, глаголаше, что страшное сие таинство, всем даруяй живот вечный, волею на кресте како умираеши, смертию поносною;

*По г~-м стихословии седален, глас в~: Подобен:*
Животворящий:

Светотворное время, егоже ныне освятил еси и даровал еси нам воздержания Господи, ты сподоби нас во умилении всех чисте прейти мирствующих, креста крепостию, едине человеколюбче.

*Слава, тойже:*

*И ныне, крестобогородичен, глас тойже. Подобен:*
Милосердия двери:

Честным крестом сына твоего сохраняеми владычце чистая Богородице, всякий прилог борителя вси удобно низлагаем. темже тя по долгу ублажаем, яко матерь света, едину надежду душ наших.

*Таже чтение в лавсаице. псалом н~.*

*Канон в минеи. И трипеснец, глас в~.*

*Песнь г~.*

*Ирмос:*
Процвела есть пустыня:

Распнем уды воздержанием, трезвимся в молитвах, якоже писано есть, и по следу жительствуим пострадавшаго, и страсти умертвившаго.

Изблевавше горький грех, потщимся волею желчь вкусившему угодити Христу, крестом низложившу злоначальника. (л. р~з)

обычай взем грех, влечет мя во всеконечную пагубу: но ты мя от сея избави крестом твоим, щедре многомилостиве.

*Богородичен:*
Владычествующая всеми тварьми владычце, яко Владыку рождши, работы мя свободи льстиваго, и единаго борца.

*Иный, глас тойже. Ирмос:*
утверди нас:

Древо крестное воздержание миру процвете, еже любовию облобызавше, насладимся всеплодия божественных заповедей Христовых.

Воздержание страстей и ныне носяще, плоть распнем Господеви, и мертвенно тоя мудрование покажем вси божественней жизни.

*Слава, троичен:*
Три лица единаго зрака славлю, отца, сына, и духа, едину державу божества, царство всех, и светлость.

*Богородичен:*
Рождество твое, чистая, страшно бысть: Бог бо есть вочеловечивыйся, безначально из\ отца родивыйся, и из\ тебе напоследок кроме мужа рождься.

Слава тебе Боже наш, слава тебе.

Распятие пою и прободение божественных ребр твоих, из\ нихже питие безсмертное черплю всегда Христе, и освящаюся.

*Ирмос:*
утверди нас в тебе Господи, древом умерщвей грех, и страх твой всади в сердца нас поющих тя.

*Песнь и~.*

*Ирмос:*
Пещь иногда огненная в вавилоне:

Пещь страстей распаляет душу мою, но росою милости твоея сию увяди, источивый безстрастия токи из\ нетленных твоих ребр, распинаемь благодетелю многаго ради снизхождения. (л. р~з об.)

Вознесл еси ны падшыя в злобу на кресте твоим вознесением Христе: темже поползшася в пропасть греха, возведи, и утверди мя на камени спасения, яко да славлю державу твою.

Копием твоим Христе, страстей гноение очистив от сердца моего, всего мя исцели, егоже змий уязви зубы ядовитыми, и даждь ми непоколебимо к божественным стезям ходити.

*Богородичен:*
Тебе светлую свещу, и свещник, в нейже огнь божества вселься, просвети нощною одержимых тлею, нескверная: чтим вси благословяще, благословенная рождество твое.

*Иный. Ирмос:*
В купине моисею:

Посреде разбойник распятаго на древе, и копием прободенаго в животочная ребра, пойте, благословите, и превозносите во вся веки.

Судяй всей земли, судищу предстал еси, заушен был еси, и поруган, на кресте повешен был еси, от тли мя пременяя древняго греха во вся веки.

Благословим отца, и сына, и святаго духа, Господа.

*Троичен:*
Божество едино Троица, нераздельное естество, раздельное же лицы, непоколебимая державо, отче, сыне, и душе, тебе песнословим во вся веки.

*Богородичен:*
Богородительнице чистая, небесная врата, спасительная двере всех Христиан моления приими, блажащих тя во вся веки.

Слава тебе Боже наш, слава тебе.

Кресте Христов, разбойника наставивый к вере, и мене к течению благосильно постом сподоби предварити на поклонение твое, и оживотворитися. (л. р~з)

Хвалим, благословим, покланяемся Господеви, поюще и превозносяще во вся веки.

*Ирмос:*
В купине моисею Девы чудо, на синайстей горе, прообразившаго иногда, пойте, благословите, и превозносите во вся веки.

*Песнь ф~.*

*Ирмос:*
Безначальна родителя:

Солнца светлее пост возсиявый многосветлая благодать, благовествует всем крестныя лучи, и зари честныя страсти, и воскресния день спасительный.

Чистоту возлюбим, блуда отбежим, чресла целомудрием препояшим: яко да чисти явимся чистому, и единому от всех ищущему чистоты, спасу душ наших.

Христе, страху твоему пригвозди плоти моя, кресту пригвоздивый грех адамов, разреши зол моих соузы лукаваго сокруши стрелы, копием твоим Владыко, и сего вреда избави мя.

*Богородичен:*
Судию праведнейшаго и единаго благоуветливаго рождшая Дево Христа Господа, избави мя суда отроковице, и огня и мучения, яже ми исходатаи греха наслаждение.

*Иный. Ирмос:*
Чистую и пречистую:

О благоутробия твоего! яко крест претерпел еси, гвоздие и копие Господи, мене ради осужденнаго тлею: темже пою тя Христе.

Кресту, трости, гвоздием и копию, жизненным твоим страстем, вси людие покланяющеся песньми Христе поем тя.

*Слава, троичен:*
Единице триипостасная Троице единственная, господоначальная! естество равнославное, отче, сыне, и божественный душе, спаси всех нас. (л. р~з об.)

*Богородичен:*
Радуйся очистилище миру Богородице, в неже прибегше вси грешнии, к Богу примирения присно обретаем.

Слава тебе Боже наш, слава тебе.

Крестом твоим Господи, и мене укрепив, постов мне даруй благий благомощно скончати обхождение.

*Ирмос:*
Чистую и пречистую матерь и Деву, песньми песней вси вернии благочестно яко Богородицу величаем.

*Светилен.*

*На стиховне самогласен дважды. Глас и~:*

Постом, помышлений страсти, приидите поработим, духовными себе крилы покрывше: да вражию движимую бурю легце прешедше, достойни будем крестнаго поклонения, о мире закланнаго волею сына божия: и духовно празднуим из\ мертвых спасово воскресние, на гору вземшеся, со ученки прославим, власть приимшаго всю, сына от отца, человеколюбца.

*Мученчен:*
Мученцы Христовы непобедимии, победивше прелесть силою крестною, восприясте благодать вечныя жизни, мучителей прещения не убоястеся, муками ураняеми веселитеся: и ныне крови вашя, быша исцеления душ наших: молите спастися душам нашым.

*Слава, и ныне, крестобогородичен, глас тойже:*
Что зримое видение, еже моими очесы зрится, о Владыко; содержай всю тварь, на древо вознесен еси, и умерщвлен всем даруяй живот: Богородица плачущи глаголаше, егда зряше на кресте всечистая, из\ нея неизреченно возсиявшаго Бога и человека.

*И час а~-й, со стихословием и обычными поклоны: и отпуст.*
(л. р~и)

*На з~-м часе тропарь пророчества, глас д~:*

Веси создание наше, веси немощь нашу человеколюбче: согрешихом, но не отступихом от тебе Боже, ниже воздехом руки нашя к богу чуждему, пощади нас твоею благостию благоутробне.

*И повторяем тойже.*

*Таже прокимен, псалом ф~, глас д~:*
Исповемся тебе Господи, всем сердцем моим. *Стих:*
Возвеселюся и возрадуюся о тебе.

*Пророчества исаиина чтение. [Глава в~, ст. г~- а~и.]*

Тако глаголет Господь: от сиона изыдет закон, и слово господне из\ иерусалима. И судити будет посреде язык, и из\ъобличит люди многи: и раскуют мечи своя на орала, и копия своя на серпы, и не возмет язык на язык меча, и не навыкнут ктому ратоватися. И ныне доме иаковль, приидите, пойдем светом господним. Остави бо люди своя дом иаковль: зане якоже из\ начала наполнися страна их волхвований, якоже иноплеменников, и чада многа иноплеменнича родишася им. Наполнися бо страна их сребра и злата, и не бяше числа сокровищ их: и наполнися земля их коней, и не бяше числа колесниц их. И наполнися земля мерзостей дел рук их, и поклонишася тем, яже сотвориша персты их: И преклонися человек, и смирися муж, и не претерплю им. И ныне внидите в камения, и скрыйтеся в землю от лица страха господня, и от славы крепости его, егда востанет сокрушити землю. очи бо господни высоцы, человек же смирен: и смирится высота человеческая, и вознесется Господь един в день оный. (л. р~и об.)

*Прокимен, псалом и~. Глас з~:*
Праведн Господь, и правды возлюби, правоты виде лице его. *Стих:*
На Господа уповах, како речете души моей;

*И прочее последование часов, яко пред\ъучинися, и отпуст.*

*%[В среду первыя седмицы вечера%],*

*егда бывает преждеосвященная, творит священник на едином коемждо антифоне стихословия малую ектению. На*
Господи воззвах, *поставим стихов и~. От*
Изведи из\ темницы душу мою: *На глас самогласна дне, повторяюще тойжде. Таже мученчен в тойже глас: таже г~ подобны триоди: и г~ минеи, повторяюще един. Самогласен дне.*

*Глас и~:*
Постящеся братие телесне, постимся и духовне: разрешим всякий союз неправды: расторгнем стропотная нуждных изменений. всякое списание неправедное раздерем, дадим алчущым хлеб и нищыя безкровныя введем в домы: да приимем от Христа Бога велию милость. *[Дважды.]*

*Таже мученчен:*
Аще кая добродетель; и аще кая похвала подобает святым; мечем бо преклониша выи, тебе ради преклоншаго небеса и сошедшаго: излияша крови своя, тебе ради истощившаго себе, и зрак рабий приимша: смиришася даже до смерти, нищету твою подражающе ихже молитвами, по множеству щедрот твоих, Боже помилуй нас. (л. р~ф)

*Таже господина иосифа, глас в~.*

*Подобен:*
Яко явися:

Светолучныя вас яко молнии, в весь мир Иисус, мысленное воистинну солнце послав, отгнал есть светлостьми вашея божественныя проповеди прелести тьму, боговидцы апостоли, и просвети во мраце неведения держимыя люте. егоже убо молите, низпослати и нам просвещение и велию милость.

*Другий тогоже. Подобен:*

Добродетельми илиа возшед на колесницу божественную, постом просветився, возношашеся на высоту небесную: сему поревнуй смиренная душе моя, и постися от всякия злобы, и зависти, и свара и сладости текущия и сластныя: яко да болезни лютыя избегнеши, вечнующия геенны, вопиющи Христу: Господи, слава тебе.

*Другий господина феодора, глас е~:*

*Подобен:*
Преподобне отче:

Апостоли божественнии, миру теплейшии молитвенницы, и православным защитителие, имуще дерзновения державу ко Христу Богу нашему, о нас молитеся, молим вы всечестнии, да постов благое время светло сотворим, и единосущныя Троицы благодать приимем: великопроповедницы славнии, молитеся о душах наших.

*И минеи д~. Слава, и ныне, Богородичен. И бывает вход с кадильницею, без\ евангелиа. [егда же имать честися евангелие, тогда и со евангелием.]*
Свете тихий:

*Прокимен, псалом а~и, глас е~:*
Ты Господи сохраниши ны, и соблюдеши ны от рода сего и во век. *Стих:*
Спаси мя Господи, яко оскуде преподобный. (л. р~ф об.)

*Бытия чтение. [Глава а~, к~д-л~а. Глава в~, а~- г~.]*

*Рече Бог:*
да изведет земля душу живу по роду, четвероногая и гады, и звери земли по роду: и бысть тако. И сотвори Бог звери земли по роду, и скоты по роду их: и вся гады земли по роду их: и виде Бог, яко добра. И рече Бог: сотворим человека по образу нашему и по подобию: и да обладает рыбами морскими, и птицами небесными, [и зверьми,] и скотами, и всею землею, и всеми гады пресмыкающимися по земли. И сотвори Бог человека, по образу божию сотвори его: мужа и жену сотвори их. И благослови их Бог глаголя: раститеся и множитеся, и наполните землю, и господствуйте ею, и обладайте рыбами морскими, [и зверьми,] и птицами небесными, и всеми скотами, и всею землею, и всеми гадами пресмыкающимися по земли. И рече Бог: се дах вам всякую траву семенную, сеющую семя, еже есть верху земли всея: и всякое древо, еже имать в себе плод семене семеннаго, вам будет в снедь: И всем зверем земным, и всем птицам небесным, и всякому гаду пресмыкающемуся по земли, иже имать в себе душу живота, и всяку траву зеленую в снедь: и бысть тако. И виде Бог вся елика сотвори: и се добра зело. и бысть вечер, и бысть утро, день шестый. И совершишася небо и земля, и все украшение их. И соверши Бог в день шестый дела своя, яже сотвори: и почи в день седьмый от всех дел своих, яже сотвори. И благослови Бог день седьмый, и освяти его, яко в той почи от всех дел своих, яже начат Бог творити. (л. р~и)

*Прокимен, псалом в~и, глас з~:*
Призри и услыши мя Господи Боже мой. *Стих:*
Доколе Господи забудеши мя до конца, доколе отвращаеши лице твое от мене; *И посем возглашает диакон:*
Повелите. *Священник же взем обема рукама кадильницу, и свещник со свещею, стоит пред\ святою трапезою зря к востоком, и назнаменуя крест, глаголет:*
Премудрость прости. *Таже обратяся на запад к народу, глаголет:*
Свет Христов просвещает всех.

*Чтец:*
Притчей чтение. *Диакон:*
Вонмем. *[Глава в~, ст. а~-к~в]*

Сыне, аще приим глагол моея заповеди, скрыеши в себе: Послушает премудрости твое ухо, и приложиши сердце твое к разуму: приложиши же е в наказание сыну твоему. Аще бо премудрость призовеши, и разуму даси глас твой, чувство же взыщеши великим гласом: И аще взыщеши ея яко сребра, и якоже сокровища испытаеши ю: Тогда уразумееши страх господень, и познание божие обрящеши. яко Господь дает премудрость, и от лица его познание и разум. И сокровиществует исправляющым спасение, защищает же шествие их, Еже сохранити пути оправданий: и путь благоговеинствующих его сохранит. Тогда уразумееши правду и суд, и исправиши вся стези благия. Аще бо приидет премудрость в твою мысль, чувство же твоей души добро быти возмнится: Совет добр сохранит тя, помышление же преподобное соблюдет тя: Да избавит тя от пути злаго, и от мужа глаголюща ничтоже верно. о оставившии пути правыя, еже ходити в путех тьмы! о веселящиися о злых, и радующиися о развращении злем! Ихже стези стропотни, и крива течения их: еже далече тя сотворити от пути праваго, И чужда (л. р~и об.) от праведнаго разума. сыне, да тя не постигнет совет злый, Оставляющий учение юности, и завета божественнаго забывший. Постави бо при смерти дом свой, и при аде с земными деяния своя. Вси ходящии по нему не возвратятся, ниже постигнут стезь правых: ни бо достигнут лет жизни. Аще бо быша ходили в стези благия, обрели убо быша стези правы гладки: блази будут жители на земли, незлобивии же останут на ней. Яко правии вселятся на земли, и преподобнии останут на ней. Путие нечестивых от земли погибнут, пребеззаконнии же изринутся от нея.

*И по исполнении паремий, глаголет священник:*
Мир ти: *И диакон:*
Премудрость. *Чтец:*
Да исправится молитва моя: *Тогда праваго и леваго клиросов, и предстоящий народ, обе страны во всей церкви стоят на коленах молящеся. И по пении чтеца, первый лик поет тожде:*
Да исправится молитва моя: *И чтец, и другая страна лика, и предстоящий народ, стоят на коленах, дондеже пропоют. Таже чтец поет а~ стих:*
Господи воззвах к тебе, услыши мя: *И по пропетии стиха, поет вторый лик:*
Да исправится молитва моя: *Тогда чтец, и первый лик, и тоя страны предстоящий народ, припадают на колена. Таже чтец поет вторый стих:*
Положи Господи хранение: *И первый лик паки поет:*
Да исправится молитва моя: *И чтец, и вторый лик, и предстоящий народ паки приклоняют колена. И паки чтец поет третий стих:*
Не уклони сердце мое: *И вторый лик поет:*
Да исправится молитва моя: *И приклоняет колена чтец, и первый лик, и народ. И паки чтец поет:*
Да исправится молитва моя, яко кадило пред\ тобою: *И тогда оба лика, и в церкви предстоящий весь народ, припадаютъ*
(л. ра~и) *на колена, и стоят, дондеже чтец поет, и воставше допевают на клиросе:*
Воздеяние руку моею жертва вечерняя. *И по исполнении творим поклоны г~.*

[зри] *Аще праздник обретения честныя главы, или святых м~ мученков, Тогда по скончании,*
Да исправится молитва моя: *Абие святым вратом отверзстым, Поем прокимен, апостол, аллилуиа, евангелие, и прочее по обычаю: Кроме же праздника, по Да исправится: Диакон ектению, и священник молитвы прилежныя. Мы же творим поклоны г~. И прочее бывает последование преждеосвященных, по чину якоже в служебниках из\ъявися.*

[зри] *Ведати подобает: Яко по происхождении святых даров исполняему,*
Ныне силы небесныя: *Творим поклоны г~, непокровени суще.*

[зри] *Вестно же буди: яко егда божественныя преносятся тайны, вси людие поклонение богоподобное, и певцы ниц падше, Христу Богу в тайнах сущему, творят: понеже совершенно пред\ъосвященны суть.*

*Киноник:*
Вкусите и видите, яко благ Господь. Аллилуиа, *трижды. По отверзении же врат, речет диакон:*
Со страхом божиим, и верою приступите. *Мы же поклон един: И поем,*
Благословлю Господа на всякое время, хвала его во устех моих: Аллилуиа, *трижды. По возглашении же от иереа,*
Всегда, ныне и присно: *лик:*
Да исполнятся уста наша: Аллилуиа, *трижды. По заамвонной же молитве:*
Буди имя господне: *И метания три.*
Благословлю Господа на всякое время: *И подается нам антидор. И совершенный отпуст.*

*Сие последование бывает во всю четыредесятницу, преждесвященней сущей. А идеже несть преждесвященныя, поются на вечерни стихиры на з~: подобен в триоди, и в минеи. Слава, и ныне, Богородичен, по гласу минеи. На стиховне, в триоди самогласен дне дважды: и мученчен, иже есть*
(л. ра~и об.) *на*
Господи воззвах: *Слава, и ныне, Богородичен, тогоже гласа. И обычное кончание. Входяще же в трапезу, ядим сухоядение, пием и сок с медом. В четверток же тоя седмицы трапезы не представляем, но бываем постящеся даже до пятка: тогда бо ядим входяще в трапезу.*

*%[В среду а~-я седмицы, на повечерии%].*

*Начало якоже в мимошедших днех, и поем настоящий великий канон преподобнаго отца нашего андреа критскаго, иерусалимскаго. Творим же на коемждо тропаре метания три глаголюще и стих:*
Помилуй мя Боже, помилуй мя.

Песнь а~. *Глас з~.*
Ирмосы по дважды: Помощник и покровитель:

*От*
юности Христе, заповеди твоя преступих, всестрастно небрегий, унынием преидох житие. темже зову ти Cпасе: поне на конец спаси мя.

Повержена мя Cпасе, пред\ враты твоими, поне на старость не отрини мене во ад тща, но прежде конца, яко человеколюбец, даждь ми прегрешений оставление.

Богатство мое Cпасе, изнурив в блуде, пуст есмь плодов благочестивых, алчен же зову: отче щедрот, предварив ты мя ущедри.

В разбойники впадый аз есмь, помышленьми моими, весь от них уязвихся ныне, и исполнихся ран: но сам ми представ, Христе Cпасе исцели.

Священник мя предвидев мимо иде, и левит видя в лютых нага презре: но из\ Марии возсиявый Иисусе, ты представ ущедри мя.

*Преподобныя:*
Ты ми даждь светозарную благодать от божественнаго свыше промышления, избежати (л. рв~и) страстей омрачения, и пети усердно, твоего марие жития, красная исправления.

*Слава, троичен:*
Пресущная Троице, во единице покланяемая, возми бремя от мене тяжкое греховное, и яко благоутробна даждь ми слезы умиления.

*Богородичен:*
Богородице, надежде и предстательство тебе поющих, возми бремя от мене тяжкое греховное, и яко владычца чистая, кающася приими мя.

*Песнь в~.*

*Ирмос:*
Вонми небо, и возглаголю, и воспою Христа плотию пришедшаго.

Поползохся яко Давид блудно, и осквернихся: но омый и мене Cпасе, слезами.

Ни слез, ниже покаяния имам, ниже умиления: сам ми сия Cпасе, яко Бог даруй.

Погубих первозданную доброту и благолепие мое, и ныне лежу наг, и стыждуся.

Дверь твою не затвори мне тогда, Господи, Господи: но отверзи ми сию кающемуся тебе.

Внуши воздыхания души моея, и очию моею приими капли Cпасе, и спаси мя.

Человеколюбче хотяй всем спастися, ты воззови мя, и приими яко благ кающагося.

*Богородичен:*
Пречистая Богородице Дево, едина всепетая, моли прилежно, во еже спастися нам.

*Ирмос:*
Видите видите, яко аз есмь Бог: манну одождивый, и воду из\ камене источивый древле в пустыни людем моим десницею единою, и крепостию моею.

Видите видите, яко аз есмь Бог: внушай душе моя Господа вопиюща, и удалися прежняго греха, и бойся яко неумытнаго, и яко судии и Бога. (л. рв~и об.)

Кому уподобилася еси многогрешная душе, токмо первому каину, и ламеху оному, каменовавшая тело злодействы, и убившая ум безсловесными стремленьми.

Вся прежде закона претекши, о душе! сифу не уподобилася еси, ни еноса подражала еси, ни еноха преложением, ни ноя: но явилася еси убога праведных жизни.

Едина отверзла еси хляби гнева, Бога твоего, душе моя, и потопила еси всю, якоже землю плоть, и деяния и житие, и пребыла еси вне спасительнаго ковчега.

*Преподобныя:*
Всем усердием и любовию притекла еси Христу, первый греха путь отвращши, и в пустынях непроходимых питающися, и того чисте совершающи божественныя заповеди.

*Слава, троичен:*
Безначальная, несозданная Троице, нераздельная единице, кающася мя приими, согрешивша спаси, твое есмь создание, не презри: но пощади и избави огненнаго мя осуждения.

*Богородичен:*
Пречистая владычце, богородительнице, надеждо к тебе притекающих, и пристанище сущих в бури, милостиваго и создателя и сына твоего умилостиви и мне молитвами твоими.

*Песнь г~.*

*Ирмос:*
утверди Господи на камени:

Благословения симова не наследовала еси душе окаянная: ни пространное одержание, якоже иафеф имела еси на земли оставления.

*От*
земли харран, изыди от греха душе моя, гряди в землю точащую присноживотное нетление, еже авраам наследствова. (л. рг~и)

Авраама слышала еси душе моя, древле оставльша землю отечества, и бывша пришельца, сего произволению подражай.

у дуба мамврийскаго учредив патриарх ангелы, наследствова по старости обетования ловитву.

Исаака окаянная душе моя, разумевши новую жертву, тайно всесожженную Господеви, подражай его произволению.

Исмаила слышала еси, трезвися душе моя, изгнана яко рабынино отрождение, виждь, да не како подобно что постраждеши ласкосердствующи.

Преподобная мати марие, моли Бога о нас.

Содержимь есмь бурею, и треволнением согрешений, но сама мя мати ныне спаси, и к пристанищу божественнаго покаяния возведи.

*Марии:*
Рабское моление и ныне преподобная принесши ко благоутробней молитвами твоими Богородице, отверзи ми божественныя входы.

*Слава, троичен:*
Троице простая, несозданная, безначальное естество, в Троице певаемая впостасей, спаси ны верою покланяющыяся державе твоей.

*Богородичен: От*
отца безлетна сына, в лето богородительнице неискусомужно родила еси, странное чудо, пребывши Дева доящи.

*Песнь д~.*

*Ирмос:*
услыша пророк:

Тело осквернися, дух окаляся, весь острупихся: но яко врачь Христе, обоя покаянием моим уврачуй, омый, очисти, покажи Cпасе мой, паче снега чистейша.

Тело твое и кровь распинаемый о всех положил еси слове: тело убо, да мя обновиши: кровь, да (л. рг~и об.) омыеши мя: дух же предал еси, да мя приведеши Христе, твоему родителю.

Соделал еси спасение посреде земли щедре, да спасемся. волею на древе распялся еси. едем затворенный отверзеся, горняя и дольняя тварь, языцы вси спасени покланяются тебе.

Да будет ми купель, кровь из\ ребр твоих, вкупе и питие, источившее воду оставления, да обоюду очищаюся, помазуяся и пия: яко помазание и питие слове, животочная твоя словеса.

Чашу церковь стяжа, ребра твоя живоносная, из\ нихже сугубыя нам источи токи, оставления и разума, во образ древняго и новаго двоих вкупе заветов, Cпасе наш.

Наг есмь чертога, наг есмь и брака, купно и вечери: светильник угасе, яко без\ъелейный, чертог заключися мне спящу, вечеря снедеся: аз же по руку и ногу связан, вон низвержен есмь.

*Слава, троичен:*
Нераздельное существом, неслитное лицы, богословлю тя, троическое едино божество, яко единоцарственное и сопрестольное, вопию ти песнь великую, в вышних трегубо песнословимую.

*Богородичен: И*
раждаеши, и девствуеши, и пребываеши обоюду естеством Дева, рождейся обновляет законы естества, утроба же раждает нераждающая. Бог идеже хощет, побеждается естества чин, творит бо, елика хощет.

*Песнь е~.*

*Ирмос: От*
нощи утренююща:

Яко тяжкий нравом, фараону горькому бых Владыко, (л. рд~и) ианни, и иамври, душею и телом, и погружен умом: но помози ми.

Калом смесихся окаянный умом, омый мя Владыко, банею моих слез, молю тя, плоти моея одежду убелив яко снег.

Аще испытаю моя дела Cпасе, всякаго человека превозшедша грехами себе зрю, яко разумом мудрствуяй согреших, не неведением.

Пощади пощади Господи, создание твое, согреших, ослаби ми, яко естеством чистый сам сый един, и ин разве тебе никтоже есть кроме скверны.

Мене ради Бог сый, вообразился еси в мя, показал еси чудеса, исцелив прокаженныя, и разслабленнаго стягнув, кровоточивыя ток уставил еси Cпасе, прикосновением риз.

*Преподобныя:*
Струи иорданския прешедши, обрела еси покой безболезненный, плоти сласти избежавши, еяже и нас изми твоими молитвами преподобная.

*Слава, троичен:*
Тя Троице славим, единаго Бога, свят, свят, свят еси отче, сыне, и душе, простое существо, единице присно покланяемая.

*Богородичен:*
Из\ тебе облечеся в мое смешение, нетленная безмужная Мати Дево, Бог создавый веки, и соедини себе человеческое естество.

*Песнь з~.*

*Ирмос:*
Возопих всем сердцем:

Востани и побори, яко иисус амалика, плотския страсти, и гаваониты, лестныя помыслы присно побеждающи.

Преиди времене текущее естество, яко прежде ковчег, и земли оныя буди во одержании обетования душе, Бог повелевает. (л. рд~и об.)

Яко спасл еси петра, возопивша спаси, предварив мя Cпасе от зверя избави, простер твою руку, и возведи из\ глубины греховныя.

Пристанище тя вем утишное, Владыко, Владыко Христе: но от незаходимых глубин греха, и отчаяния мя предварив избави.

*Слава, троичен:*
Троице есмь проста, нераздельна, раздельна личне, и единица есмь естеством соединена, отец глаголет, и сын, и божественный дух.

*Богородичен:*
утроба твоя Бога нам роди, воображена по нам: егоже, яко создателя всех, моли Богородице, да молитвами твоими оправдимся.

*Кондак:*
Душе моя, душе моя, востани, что спиши; конец приближается, и имаши смутитися: воспряни убо, да пощадит тя Христос Бог, везде сый, и вся исполняяй.

*Песнь з~.*

*Ирмос:*
Согрешихом, беззаконновахом:

Манассиева собрала еси согрешения изволением, поставльши яко мерзости страсти, и умноживши душе негодование: но того покаянию ревнующи тепле, стяжи умиление.

Ахаавовым поревновала еси сквернам, душе моя, увы мне, была еси плотских скверн пребывалище, и сосуд срамлен страстей: но из\ глубины твоея воздохни, и глаголи Богу грехи твоя.

Заключися тебе небо душе, и глад божий постиже тя: егда илии фесвитянина якоже ахаав, не покорися словесем иногда: но сараффии уподобився, напитай пророчу душу. (л. ре~и)

Попали илиа иногда дващи пятьдесят иезавелиных, егда студныя пророки погуби, во обличение ахаавово: но бегай подражания двою душе, и укрепляйся.

*Слава, троичен:*
Троице простая, нераздельная, единосущная, и естество едино, светове и свет, и свята три: и едино свято поется Бог Троица. но воспой, прослави живот и животы, душе всех Бога.

*Богородичен:*
Поем тя, благословим тя, покланяемся ти богородительнице: яко нераздельныя Троицы, породила еси единаго Христа Бога, и сама отверзла еси нам сущым на земли небесная.

*Песнь и~.*

*Ирмос:*
Егоже воинства:

Правосуде Cпасе помилуй, и избави мя огня, и прещения, еже имам на суде праведно претерпети: ослаби ми прежде конца, добродетелию и покаянием.

Яко разбойник вопию ти: помяни мя. яко петр плачу горце: ослаби ми Cпасе. зову яко мытарь: слезю яко блудница. приими мое рыдание, якоже иногда хананеино.

Гноение, Cпасе, исцели смиренныя моея души: едине врачу, пластырь мне наложи, и елей и вино, дела покаяния, умиление со слезами.

Хананею и аз подражая, помилуй мя, вопию, сыне Давидов: касаюся края ризы, яко кровоточивая: плачу, яко марфа и мариа над\ лазарем.

*Слава, троичен:*
Безначальне отче, сыне собезначальне, утешителю благий, душе правый: слова божия родителю, отца безначальна слове, душе живый и зиждяй, Троице единице помилуй мя. (л. ре~и об.)

*Богородичен:*
Яко от оброщения червленицы пречистая, умная багряница еммануилева, внутрь во чреве твоем плоть исткася, темже Богородицу воистинну тя почитаем.

*Песнь ф~.*

*Ирмос:*
Безсеменнаго зачатия:

Недуги исцеляя, нищым благовествоваше, Христос слово, вредныя уврачева, с мытари ядяше, со грешники беседоваше, иаировы дщере душу пред\ъумершую возврати осязанием руки.

Мытарь спасашеся, и блудница целомудрствоваше, и фарисей хваляся осуждашеся: ов убо, очисти мя: ова же, помилуй мя. сей же величашеся вопия: Боже, благодарю тя: и прочыя безумныя глаголы.

Закхей мытарь бе, но обаче спасашеся, и фарисей симон соблажняшеся, и блудница приимаше оставительная разрешения, от имущаго крепость оставляти грехи: юже душе потщися подражати.

Блуднице, о окаянная душе моя, не поревновала еси, яже приимши мира алавастр, со слезами мазаше нозе спасове, отре же власы древних согрешений рукописание раздирающаго ея.

Грады, имже даде Христос благовестие, душе моя, уведала еси, како прокляти быша. убойся указания, да не будеши якоже оны, ихже содомляном Владыко уподобив, даже до ада осуди.

Да не горшая о душе моя, явишися отчаянием хананеи веру слышавшая, еяже дщи словом божиим исцелися: сыне Давидов, спаси и мене, воззови из\ глубины сердца, якоже она Христу.

*Слава, троичен:*
отца прославим, сына превознесем, божественному духу верно поклонимся, Троице нераздельней (л. рз~и) единице по существу, яко свету и светом, и животу и животом, животворящему, и просвещающему концы.

*Богородичен:*
Град твой сохраняй богородительнице пречистая, в тебе бо сей верно царствуяй, в тебе и утверждается, и тобою побеждаяй, побеждает всякое искушение, и пленяет ратники, и проходит послушание.

Преподобне отче андрее, моли Бога о нас.

Андрее честный, и отче треблаженнейший, пастырю критский. не престай моляся, о воспевающих тя, да избавимся вси гнева, и скорби, и тления, и прегрешений безмерных, чтущии твою память верно.

*Таже поем оба лика:*
Безсеменнаго зачатия:

*Подобне и прочее последование повечерия.*

