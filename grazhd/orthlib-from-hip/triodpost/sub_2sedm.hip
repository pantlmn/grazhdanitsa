<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. р~п)

*%[В субботу вторыя седмицы на утрени%].*

*Аллилуиа, и тропари, глас в~:*

Апостоли, мученцы и пророцы, святителие, преподобнии и праведнии, добре подвиг совершившии, и веру соблюдшии, дерзновение имущии ко спасу, о нас того яко блага молите спастися, молимся, душам нашым. *[Дважды.]*

*Слава, мертвен:*
Помяни Господи яко благ рабы твоя, и елика в житии согрешиша прости: никтоже бо (л. р~п об.) безгрешен, токмо ты могий и преставленным дати покой.

*И ныне, Богородичен:*
Мати святая неизреченнаго света, ангельскими тя песньми почитающе, благочестно величаем.

*И стихословим едину кафисму:*
Рече Господь Господеви моему:

*Таже седальны мученичны октоиха три, и мертвен, и Богородичен. И чтение в шестодневце. Таже,*
Блажени непорочнии: *поем на две статии: и поминает священник усопшыя, якоже обычно. В конец же кафисмы поем:*
Благословен еси Господи: Святых лик: *и прочая. Во Славу же и ныне: ектениа о усопших: Молитву:*
Боже духов и всякия плоти:

*И абие седален, глас е~:*
Покой Cпасе наш с праведными рабы твоя, и сия всели во дворы твоя, якоже есть писано, презирая яко благ прегрешения их, вольная, и невольная, и вся яже в ведении и не в ведении человеколюбче.

*Слава, конец.*

*И ныне, Богородичен: От*
Девы возсиявый миру Христе Боже, сыны света тою показавый, помилуй нас.

*Канон минеи со ирмосом на з~: и святаго обители на д~: глаголется бо ирмос и тропарь без\ стихов, и держим стихи от*
Тогда потщашася владыки: *Не стихословим бо песней от начала до з~-я песни, во всех субботах святыя четыредесятницы, до акафиста: от шестыя же песни начинаются трипеснцы, и поется минеи по дню святаго, и трипеснцы: стихословятся же и песни. Четверопеснец господина иосифа, егоже краегранесие:*
Пение сие иосифово. *Глас и~.*

*Песнь з~.*

*Ирмос:*
Молитву пролию ко Господу:

Святии множайшими муками, многия врагов тьмы низложити сподобишася Cпасе, и многих благ твоих улучиша (л. рп~а) молитвами их яко благ, многая моя очисти прегрешения.

Воспоим Христовы страстотерпцы, и возопиим к ним единомудренно: владычним подобницы страстем, душ наших страсти исцелите, поститися же от злаго обычая нас укрепите.

Преложил еси смерть на сон, болезненно во гробе поспал еси, и мертвым живот даровал еси: преставльшыяся убо Cпасе сподоби стояния избранных, страстотерпец святых мольбами.

*Богородичен:*
Поститися ми, и отступити от всякаго греха укрепи отроковице, сильнаго и безгрешнаго слова, воплощенна неизреченно рождшая, и даждь ми чистительную осквернений, всенепорочная, слезу.

*Иный господина феодора. Глас г~.*

*Ирмос:*
Глубина страстей:

Мученков память совершаем божественно мученколюбцы, приидите возрадуемся, песньми тыя венчающе, подвигоположника Христа благословим.

Ран первее искус приемше, потом же камением побиени бывше, претрени бывше, зверем на снедь дани бысте, и заклани бысте яко агнцы Христовы: но живете присно страстотерпцы.

*Слава, троичен:*
Три единым естеством совокупляя, едино же треми разсекая лицы, яже божество есть: савеллиа же и ариа, равномерныя стремнины отбегаю.

*И ныне, Богородичен:*
Дева явилася еси и по рождестве, чистотствуеши во обою, и раждаеши: страннолепное видение, глаголемое и разумеваемое, содеянное в тебе Богомати. (л. рп~а об.)

Слава тебе Боже наш, слава тебе.

*Или стих:*
Дивен Бог во святых своих:

*Мученичен:*
Кровь вашего терпения, Господу молится непрестанно о нас, мученцы: темже и ныне помолитеся поститися нам от страстей безчестия.

*Стих:*
Душы их во благих водворятся.

*Покоин:*
Всему хотяй судити миру, предстоящым тьмам ангелов, неосужденно тогда предстати тебе сподоби усопшыя, верно всещедрый.

*Ирмос:*
Глубина страстей воста на мя, и буря противных ветров: но предварив мя ты спаси Cпасе, и избави от тли, яко спасл еси от зверя пророка.

*Кондак:*
Со святыми упокой: *Икос:*
Сам един еси безсмертный: *лист к~, на обороте.*

*Песнь з~.*

*Ирмос:*
отроцы еврейстии в пещи:

Тучами кровей угасисте преславнии пламень прелести: огня убо будущаго нас молитвами яже ко Христу избавите, господни страстотерпцы.

уста заградивше львов, мук же опаления претерпевше страстотерпцы, сладость лучшую наследовасте: еяже улучити молитеся, и нам во веки.

Всем светом просветившеся духа доблии страстотерпцы, преставльшымся верным ослабу просите, и рая вход, и жизни причастие.

*Богородичен:*
Песнь приношу ти Дево, не презри мене злыми одержимаго, но даждь чистая исправление совершенное постом, и всем житием благонравным. (л. рп~в)

*Иный. Ирмос:*
Пламень оросивый пещный:

огнь, и мечь, и звери, страстотерпцы, яко сладость вменивше, внегда страдати удивисте убийцы вашя, воспевающе Бога отец наших.

На уды разсекаеми, и опаляеми, Богу принесостеся жертва благовонная, Христовы мученцы: но того о нас присно молите.

*Троичен:*
В Троице единаго Бога славлю, отца, сына и духа: единицу простую, Троицу честную, начало предначальное и единосущное.

*Богородичен:*
Всесвятая владычце Богородице, молитвы рабов твоих приемлющи, принеси всех Богу, да спасет нас от всякаго искушения.

*Стих:*
Святым, иже суть на земли его, удиви Господь вся хотения своя в них.

*Мученичен:*
Мученков собори, с небесе представше, вас воспевающыя благословите, освятите, усердно постов время скончати.

*Стих:*
Блажени, яже избрал, и приял еси Господи.

*Мертвен:*
Верою к тебе преставльшыяся, ведый дела человеков, вольная и невольная прегрешения прощая, упокой яко Бог.

*Ирмос:*
Пламень оросивый пещный и отроки неопалимы спасый, благословен еси во веки, Господи Боже отец наших.

*Песнь и~.*

*Ирмос:*
Победители мучителя:

Мук виды немощию тела претерпевше, врачеве болящым страстотерпцы явистеся. темже зову: мою недугующую душу исцелите, во время поста покаянием. (л. рп~в об.)

увы мне, како преидоша вси дние мои в лености! и се конец приближается, варит несовершенна добрыми делы прияти мя: добре скончавшии течение мученцы, да ми конец благий будет, молитеся.

Каплями кровей запаления безбожия угасисте, божественнии страстотерпцы, и отшедшым от сего жития испросите воистинну божественный покой, и содеянных разрешение во веки.

*Богородичен:*
Иезекииль тя дверь непроходимую чистая провиде, покаяния врата всем отверзающую отчаянным. темже молю тя: стези мне отверзи, ко оным ведущыя упокоением.

*Иный. Ирмос:*
Из\ безначальна отца:

Многострадальныя раны различно претерпевше, овии убо сгоревше, друзии сожжени бывше, инии же посекаеми, веселитеся страдальцы воспевающе Христу: пойте, благословите и превозносите во вся веки.

Кровьми вашими освящаете концы, малыми кропленьми, струи исцелений всем источающе, всехвальнии мученцы. темже вопиете присно: пойте, благословите и превозносите во вся веки.

Благословим отца и сына, и святаго духа, Господа.

Триипостасная единице, отче, сыне и душе живый, едино божество, едино царство: тебе хвалят незаходимаго света ангельская воинства, и мы сущии на земли поем, благословим и превозносим во вся веки.

*Богородичен:*
Се вси роди блажим тя пречистая, величия твоя зряще: ты бо раждаеши преестественно всех творца, Бога суща и человека. темже тя благословим, и превозносим во вся веки. (л. рп~г)

*Стих:*
Дивен Бог во святых своих:

Страстотерпцев личе, молитеся ко спасу спасти ны, молитвы и ныне творяще, служити чисте воздержанием ему: пойте, благословите и превозносите во вся веки.

*Стих:*
Душы их во благих водворятся.

усопшыя благочестно надеждею воскресния, к вечной жизни востати Господи сподоби, хвалити тя чисте, и славити псаломски: пойте, благословите, и превозносите во вся веки.

Хвалим, благословим, покланяемся Господеви:

*Ирмос:*
Из\ безначальнаго отца рожденнаго прежде век Бога, и в последняя от Богородицы в плоть облекшася, яко совершенна человека и Бога истинна, пойте, благословите и превозносите во вся веки.

*Песнь ф~.*

*Ирмос:*
уставы прешла еси:

Явистеся божественнии яко углие, вещество лукавое безбожие попаливше, и мечем бесовския полки посекше, доблии страстотерпцы, световодцы сердец наших.

Тьму мучений проидосте, и к свету мысленному преселистеся, доблии страстотерпцы: темже просветите смиренную душу мою, омраченную согрешеньми.

Поболеша болезни преносяще преславнии страстотерпцы телесе, и ныне преставльшымся верным, неболезненный покой просят, и рая наслаждение.

*Богородичен:*
Явися чистая владычце божественная помощница, непотребным рабом твоим, во время воздержания, молитвы нашя приносящи Господеви, веки царствующему. (л. рп~г об.)

*Иный. Ирмос:*
Тебе безсмертный источник:

Якоже огнь вложени бывше от Бога в землю, попалисте всякую лесть идольскую, вжегше светило в концы благочестия страстотерпцы Христовы.

Вас ни пламень, ни заколение, ни колеса, ни стягнутия, ни опаления, ни иная мука горькая, разлучи от любви Христовы, страстотерпцы.

*Троичен:*
Едино и три воспеваю благочестно божество зраком, лицы совокупляя и разделяя: отец, сын, и святый дух, сия едино суть.

*Богородичен:*
Тя от корене иессеова, и Давида праотца прозябшии жезл, всепречистая чистая величаем, яко спасаеши душы нашя.

*Стих:*
Святым, иже суть на земли его:

Множество мученк честное, Христа молите, в мире исполняющым нам течение постов, видети и поклонитися и страстем его.

*Стих:*
Блажени, яже избрал, и приял еси Господи.

Мертвых и живых яко Бог, умертвивый смерть, и жизнь востанием твоим всем подаяй Христе, упокой и рабы твоя, яже преставил еси.

*Ирмос:*
Тебе безсмертный источник, и святых исцеления человечу роду подающа, присно величаем, яко спасаеши душы нашя.

*Ексапостиларий:*
Небо звездами украсивый яко Бог, и твоими святыми всю землю просветивый, содетелю всех поющыя тя спасай.

*Слава:*
Живыми и мертвыми обладаяй яко Бог, упокой твоя рабы в селениих избранных аще бо и согрешиша Cпасе, но не отступиша от тебе. (л. рп~д)

*И ныне:*
Сладость ангелов, скорбящих радость, Христиан предстательнице, Дево Мати господня, заступи нас, и избави вечных мук.

*На хвалитех мученичны гласа.*

*Слава, самогласен за упокой. И ныне, Богородичен. На стиховне мертвены стихиры господина феофана, прилучившагося гласа. Слава, и ныне, Богородичен. На литургии блаженны гласа, на з~. По входе тропари:*
Апостоли, мученцы: Помяни Господи: *Слава:*
Со святыми упокой: *И ныне,*
Тебе и стену: *Прокимен,*
Веселитеся о Господе: *Стих:*
Блажени, ихже оставишася беззакония: *Другий:*
Душы их во благих водворятся. *Апостол дне, зачало т~ф. И мертвен, к солуняном зачало с~о. Аллилуиа:*
Воззваша праведнии: *Стих:*
Блажени, яже избрал: *Евангелие от марка, зачало з~. И от иоанна, зачало з~и Причастен:*
Радуйтеся праведнии о Господе: *Другий:*
Блажени, яже избрал и приял еси Господи.

*Сице убо бывает служба за упокой, в три субботы святаго и великаго поста, егда ни един есть праздник от триех: предтечев: святых четыредесяти мучеников: или благовещения.*

