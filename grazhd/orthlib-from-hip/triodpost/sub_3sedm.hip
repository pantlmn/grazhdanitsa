<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. с~к об.)

*В субботу третия седмицы,*

*на утрени тропарь на аллилуиа:*
Апостоли, мученцы и пророцы: *Слава,*
Помяни Господи: *И ныне:*
Мати святая: *По а~-м стихословии глаголем седальны мученчны осмогласника, прилучившагося гласа, три: и Богородичен. По в~-м же стихословии глаголем седален покоин, глас е~.*
Покой Cпасе наш: *От*
Девы возсиявый: *О сих всех указася в мимошедшую субботу. И чтение в шестодневце. Поем же канон минеи, и святаго обители, и четверопеснец по чину их. Зде не стихословимъ*
Господви поем, *но абие глаголем ирмос минеи. Четверопеснец егоже краегранесие сицево: Поет сия иосиф. Творение господина иосифа. И стихословятся песни. Глас д~.*
(л. ск~а)

*Песнь з~.*

*Ирмос:*
Приидох во глубины морския:

Кровными напоисте каплями благочестивых сердца, злочестивых же полки яве в них потописте, страстотерпцы достославнии.

Прославивше удесы своими всех Владыку, ныне прославляетеся непрестанно: слава верным страдальцы суще, и велицыи заступницы.

В рове положился еси преисподнем, верою убо умершым покой слове подаждь, священных страдалец мольбами, и согрешений прощение.

*Богородичен:*
Да тя гласы немолчными восхвалим Дево, гласы нашя сия приими, и очищение долгов прияти, сына твоего умоли.

*Иный господина феодора. Глас и~.*

*Ирмос:*
Содержима мя приими человеколюбче:

Ныне мученк торжество, стецемся, и страдания их всечестная ублажающе, Христа сих венчавшаго воспоим.

Божественною разжигаеми любовию Христовою на углех огня преходисте яко на росе, того поюще мученцы блаженнии.

*Слава, троичен:*
Тя Троице пребезначальная, и божественная единице, свет и светы пою, живота и животы, ума, слова, духа же святаго, и свята, единаго Бога.

*Богородичен: От*
корене твоего возсия цвет жизни, иессее праотче взыграй, спасаяй мир, от чистыя отроковицы Христос Бог.

*Стих:*
Дивен Бог во святых своих, Бог Исраилев.

огня и меча, и смерти не убоявшеся, исповедание соблюдосте спасения, от Христа блаженнии укрепляеми. (л. ск~а об.)

*Стих:*
Душы их во благих водворятся.

В мертвых свободь, яко сый начальник живота и смерти, ты упокой яже приял еси, и во дворы твоя всели человеколюбче.

*Ирмос:*
Содержима мя приими человеколюбче, грехи многими, и припадающа щедротам твоим, яко пророка Господи, и спаси мя.

*Кондак:*
Со святыми упокой: *Икос:*
Сам един еси безсмертный: *Листь к~ на обороте.*

*Песнь з~.*

*Ирмос:*
Юношы три:

Кому любящи страсти безсловесныя, воистинну душе уподобилася еси; кого превосходяща имела еси во гресех; возопий Христу: спаси мя благий.

Святии, во святых почивающаго молите прилежно, в сия святыя дни освятити всех благочестивых мудрования.

Вышний, в милости богатый, и благий, рабом твоим оставление прежде усопшым подаждь, ликом праведных сия сопричитая, яко человеколюбец.

*Богородичен:*
Родила еси кроме законов естества, создателя бывша человека, чистая: того убо моли всех беззакония презрети ныне и прегрешения.

*Иный. Ирмос:*
Ангелом отроки:

Честных мученк показавый памяти, радость церкви твоей, и душевное утешение: благословен еси во веки Господи Боже отец наших.

Не лжем ти Христе, ни отметаемся, мученцы вопияху, посреде мучений, беззаконныя судии удивляюще: благословен еси во веки Господи Боже отец наших. (л. ск~в)

*Слава, троичен:*
В трех лицех едино естество чтим, отца, и сына, и духа, пророчески вопиюще: благословен еси во веки Господи Боже отец наших.

*Богородичен:*
Како яко Мати раждаеши, и Дева пребыла еси; яко Бога родих, не испытуй ми образа: елика бо хощет, творит, богоотроковица вопиет.

*Стих:*
Святым, иже суть на земли его, удиви Господь:

Мученческий личе богоизбранный, рабы твоя сподоби, поклонники быти божественному и животворящему спасову кресту.

*Стих:*
Блажени, яже избрал, и приял еси Господи.

Жизни сокровище, царю безсмертне, яже избрал еси рабы твоя в вере и надежде, вечныя твоея жизни сподоби.

*Ирмос:*
Ангелом отроки из\ огня спасый, и гремящую пещь преложивый на росу, благословен еси Боже отец наших.

*Песнь и~.*

*Ирмос:*
Избавителю всех:

Небоязненным идуще мудрованием к болезненным трудом мученцы, болезни плотския под\ъясте, и к неболезненному наслаждению преставльшеся всякую болезнь сердца облегчаете.

Вышняя тленными изменивше, плотскими мя истлевша страстьми, пощением спасите, и молитвами прилежными мученцы божественнии, всех Бога моляще.

Молитвами Христе мученк твоих, милости твоя всем низпосли, и к тебе благоутробному преставльшымся (л. ск~в об.) от жития, разрешение подаждь долгов, и божественный покой.

*Богородичен:*
Яко рождшая Бога безгрешнаго, нашя грехи потреби матерними твоими молитвами Богородице, и спаси вопиющыя: благословите вся дела господня Господа.

*Иный. Ирмос:*
Богоглаголивии отроцы:

огнепальныя муки претерпевше, яко орошение страдальцы, с радостию взывасте: благословите дела господня Господа.

Боговоинственный полк мученк, победивый лесть, победительно взываше: благословите дела господня Господа.

Благословим отца, и сына, и святаго духа, Господа.

С сыном отцу поклонимся, и всесвятому духу, вси верно возопиим: Троице, яже во единстве, спаси душы нашя.

*Богородичен:*
Ты и Дева и Мати явилася еси, рождши без\ мужа, Бога всех, всечистая: но того моли, спасти рабы твоя.

*Стих:*
Дивен Бог во святых своих, Бог Исраилев.

Страстотерпец молитвами, твоя рабы, и поклонитися и видети Христе Cпасе сподоби, животворящий крест, твоея благости.

*Стих:*
Душы их во благих водворятся.

Разоривый державу смерти, из\ мертвых востанием твоим, преставльшыяся упокой со избранными твоими, хвалити тя Господа.

Хвалим, благословим, покланяемся Господеви.

*Ирмос:*
Богоглаголивии отроцы в пещи, со огнем пламень попирающе пояху: благословите дела господня Господа. (л. ск~г)

*Песнь ф~.*

*Ирмос:*
Ева убо недугом:

укрепивше на камени мысленном мудрование, страстотерпцы, неразвратно, вся вражия коварства победисте: темже мя развращаема к страстем душетленным, утвердите к Богу молитвами.

Божественный и светозарный воистинну соборе мученик, моли преблагаго Владыку, во время воздержания, прощение прегрешений нам всем даровати, и вечное радование.

Человеколюбче едине блаже, рабы твоя в надежди воскресния почившыя: вечнаго света твоего невечерняго сподоби причаститися, и пищи наслаждения, да тя со страхом величаем.

*Богородичен:*
Света жилище, твоя бысть всесвятая утроба всесвятая, темже верно вопию ти: зеницы души моея озари, и стезю правую покажи, тебе присно блажащему.

*Иный. Ирмос:*
Величаем тя матерь божию:

Мученков память совершаем вернии, да тех причастимся славы, восхваляюще страдальчество подвигов их.

Вашего мужества зверие убояшася зело, угасе огнь, сокрушишася луцы, в вас страдальцы дивен Бог.

*Слава, троичен:*
Пребезначальное естество, триипостасная единице, отче, сыне и душе святый, свете и жизне богоначальная, тебе славословящыя сохраняй.

*Богородичен:*
Благословим тя Бога Исраилева, от Девы явившагося миру, и воздвигшаго рог спасения нашего. (л. ск~г об.)

*Стих:*
Святым, иже суть на земли его:

Молитвенницы мира, страстотерпцы Христовы, того видети крест, и поклонитися сподобите всех молитвами вашими.

*Стих:*
Блажени, яже избрал, и приял еси Господи.

Идеже истекает источник жизни, сыне божий, и посещения твоего лица просвещение, к тебе преставльшыяся учини.

*Ирмос:*
Величаем тя матерь божию, и славим тя Богородице Дево, яко Cпаса рождшую душ наших.

*Таже,*
Достойно есть: *Светилен:*
Небо звездами: *Слава,*
Живыми: *И ныне, Богородичен:*
Сладость ангелов: *Такожде: указ на хвалитех, и на стиховне, в субботу вторую поста: Таже,*
Благо есть: *и час а~-й. И отпуст.*

*На литургии: Блаженна гласа, Прокимен дне и за упокой. Апостол ко евреем, зачало тк~е. Другий, за упокой. Аллилуиа, глас з~: Евангелие от марка, зачало осмое: И за упокой. Причастен дне: И за упокой.*

