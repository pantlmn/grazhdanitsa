<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. с~кс~з)

*В субботу д~-я седмицы на утрени:*

*Аллилуиа, и тропари, глас в~:*
Апостоли, мученцы: *Слава:*
Помяни Господи: *И ныне:*
Мати святая: И стихословие. *Таже мученчны седальны гласа. По непорочных же поем тропари:*
Святых лик: *И по ектении седален мертвен, глас е~:*
Покой Cпасе наш с праведными: *Слава, конец: И ныне, Богородичен: От*
Девы возсиявый: *Таже канон минеи, и святаго обители, и настоящыя четверопеснцы по чину их. Четверопеснец, егоже краегранесие:*
Песнь на мученки, господина иосифа. *И стихословятся песни. Глас д~.*

*Песнь з~.*

*Ирмос:*
Пучиною житейскою:

Преидосте пределы плотския страдальцы многим терпением, претерпевше муки и болезни. темже всякую болезнь и скорбь облегчаете, вас воспевающих.

Тьмам ангел воинство совокупися святых страстотерпец, и молит всеблагаго Бога, согрешений тьмочисленных нас избавити, яко Христу угодившии.

умертвився и во гробе Христе уснув, возставил еси мертвыя, и в вере умершым даеши благости богатство Христе, покой я со всеми святыми. (л. скс~з об.)

*Богородичен:*
Божие Бог слово, иский обожити человека чистая, из\ тебе воплощается, и землен видится: егоже непрестанно моли, обрести нам милость во время ответа.

*Иный господина феодора, глас тойже.*

*Ирмос:*
Бурею греховною:

Плоти и крове святии не пощадевше, ко всякому мучению стасте небоязненни, Христа не отметающеся: темже с небес низпосла Христос вам венцы.

Мученик торжество усрящим, просветившеся детельми, и возопиим богодухновенными песньми: вы есте воистинну денницы на земли, Христовы мученицы.

*Троичен:*
Троице святая славлю тя, естество безначальное, единаго Бога, единаго Господа, три лица, отца, сына и духа: нерожденна, рожденна, исходна, туюжде и присносущну.

*Богородичен: О*
блаженная богоневесто, како родила еси без\ мужа, и пребыла еси якоже прежде; Бога бо родила еси, чудо страшное: но моли спастися поющым тя.

*Стих:*
Дивен Бог во святых своих, Бог Исраилев.

*Мученчен:*
усечения удов ваших зряще, наслаждастеся кровьми радующеся: но молите о нас прилежно Господа, мученицы приснославнии.

*Стих:*
Душы их во благих водворятся.

*От*
земли создавый мя, и ожививый мя, и в землю возвратитися мне паки рекий, яже приял еси рабы твоя упокой, и от тли смертныя возведи Господи. (л. скс~з)

*Ирмос:*
Бурею греховною погружаемь, яко во чреве китове содержимь, с пророком зову ти: возведи от тли живот мой Господи, и спаси мя.

*Кондак:*
Со святыми упокой: *Икос:*
Сам един еси безсмертный: *Лист к~ обор.*

*Песнь з~.*

*Ирмос:*
Образу златому:

Оболкшеся страдальцы в нетление божественное, обнажением тленныя плоти, нас ради плоть от нетленныя приемшему жены, ныне предстоите светлии: сего ради мя облецыте во одежду священную обнаженнаго злобою.

Воздержанием поживый, страдальческий собор, воздержания нас поприще укрепите тещи невозбранно, яко проповедавый Христа на поприщи мужественно, и предстояй престолу венценосный, в наслаждение мысленно со ангелы.

Молитвами Боже твоих святых мученк, усопшыя верно рабы твоя, рая жители покажи, и света мысленнаго сподоби я, непрестанно вопиющыя тебе: благословен Бог отцев наших.

*Богородичен:*
Тя едину благую молим Дево, озлобленныя ны ублажи, и прилежно Христа моли естеством суща благаго, воздержания время, благая деющым, исполнити нам поющым его: благословен Бог отцев наших.

*Иный. Ирмос:*
Глаголавый на горе:

Возвеличивый святыя твоя вся, знаменьми удивив я в мире: благословен еси во веки Господи Боже отцев наших. (л. скс~з об.)

Всякий вид ран прошедше, и колена ваалу не покоршеся преклонити, венцы славы взясте от Бога Христовы мученцы.

*Троичен:*
Во единице Троице, покланяемое существо, отче, сыне и душе, воспевающыя тя сохраняй, Боже отцев наших.

*Богородичен:*
Дево Мати отроковице всесветлая, едина к Богу ходатайство, не престай владычце молити спастися нам.

*Стих:*
Святым, иже суть на земли его, удиви Господь:

Безсмертному царю воинствовавше, и веру к нему показавше совершенную, кровь свою мученцы за него излиясте.

*Стих:*
Блажени, яже избрал, и приял еси Господи.

Идеже свет твой жизни истекает, преложи яже преставил еси от временных, верныя твоя рабы, Господи Боже отец наших.

*Ирмос:*
Глаголавый на горе с моисеем, и образ девства явлей в купине, благословен еси Боже отец наших.

*Песнь и~.*

*Ирмос:*
Во огни пламеннем:

Великоименитии Христовы страдальцы, и честнии в Бозе, вся воспевающыя памяти вашя, великих согрешений, и тамошних мук избавите ны, к нему вашими великими молитвами.

Святоизбранное Христа Бога, и твердое воистинну воинство, мученк соборы освятите наш ум и сердце, в сия святыя дни постныя, вашими святыми молитвами.

Избави червия мучащаго, и скрежета зубнаго, Господи, и внешния тьмы несветимыя, вся яже верою приял (л. скс~и) еси: и учини сия, идеже свет лица твоего Христе, сияет во веки.

*Богородичен:*
Крест Христов честный, Богородице чистая, видевшыя и от сердца поклонившыяся ны, твоими ко владыце сподоби молитвами, видети и страсти честныя, страстей очищенных.

*Иный. Ирмос:*
Земля, и вся яже на ней:

О добраго изменения, имже обретосте смертию живот, священномученцы Христовы, огня и меча, мраза и зверей никакоже убоявшеся, и вопиюще: пойте Господа, и превозносите во вся веки.

Горе лик ангельский, доле же мы земнии, хвалим мученцы Христовы, странная страдания, и подвиги вашего мужества, благословяще, поюще Господа, и превозносяще во вся веки.

Благословим отца, и сына, и святаго духа, Господа.

Свет, живот же и животы, почитаю тя отца, и сына, и духа исходна, естество едино, три впостаси, Бога единаго поя, благословлю тя, пою тя Господа, и превозношу тя во вся веки.

*Богородичен:*
Кто не воспоет тя от земнородных, нескверная чистая голубица; ты бо родила еси нам свет великий, жизни богатство, Иисуса Cпаса: егоже поем хваляще яко Господа, и превозносим во вся веки.

*Стих:*
Дивен Бог во святых своих, Бог Исраилев.

Подвиги чудныя, мученцы, славяще вашя, благодетеля и Бога благословим и покланяемся, на поприще подвигов вас укрепившаго: егоже превозносим во вся веки.

*Стих:*
Душы их во благих водворятся.

Ты смерти и живота Господь сый и Бог, преставльшихся благочестно воздвизаяй, тамо преложи в (л. скс~и об.) селениих праведных, благословящыя, поющыя тя Господи, и превозносящыя во вся веки.

*Ирмос:*
Земля, и вся яже на ней, море и вси источницы, небеса небес, свет и тьма, мраз и зной, сынове человечестии, священницы благословите Господа, и превозносите его во веки.

*Песнь ф~.*

*Ирмос:*
Яко сотвори мне:

Светильницы суще нелестнии, Христовы страдальцы, просветите нашя помыслы, утвердите творити светозарная и чистая божия хотения.

оружия зритеся закалающая враги, доблии Христовы страдальцы: но избавите нас от стрел лукаваго предстательствы вашими.

Покой щедре в недрех авраамовых рабы твоя, верою от нас отшедшыя, к тебе всяческих зиждителю и преблагому.

*Богородичен:*
Плоти моея умертви движения, Бога плотию рождшая паче ума, и подаждь просвещение мысли моей, чистый облак сущи света.

*Иный. Ирмос:*
Величаем вси:

Воспеваем вси памяти вашя, мученцы прехвальнии, подвиги видяще священных ваших страданий, и удивившеся Христа величаем.

Друг ко другу страждуще глаголаху страстотерпцы: плоти не пощадим, приидите, умрем о Христе, да во вся веки поживем ликующе непрестанно.

*Троичен: О*
Троице во едином естестве, тя воспевающыя, отче нерожденный, и рожденный сыне, и душе исходный, твоею милостию невредимы соблюди. (л. скс~ф)

*Богородичен:*
Радуйся всечестная чистая, девства похвало, матерей утверждение, человеков помоще, и мира радосте, Марие Мати, и рабо Бога нашего.

*Стих:*
Дивен Бог во святых своих, Бог Исраилев.

Личе святых, приими мольбу мою: и яко сподобил мя еси крест целовати, и спасительней страсти поклонитися мне, Христа молите.

*Стих:*
Блажени, яже избрал, и приял еси Господи.

Ослаби, остави щедре, к тебе человеколюбцу преставленным, и сих покой в селениих избранных: ты бо еси жизнь и воскресние.

*Ирмос:*
Величаем вси человеколюбие твое, Христе Cпасе наш, славо раб твоих, и венче верных, возвеличивый память рождшия тя.

*Ексапостиларии, писаны в субботу в~-ю поста. Лист рп~г обор. На хвалитех мученчны гласа. На стиховне же подобны господина феофана. На литургии из\ъобразительная, и блаженны гласа. Прокимен, апостола мертвен. Апостол, зачало тг~и. И за упокой: к коринфяном, зачало ркс~г. Аллилуиа, мертвен. Евангелие марка, зачало л~а. И за упокой, от иоанна, зачало з~и. Причастен:*
Радуйтеся праведнии: *Другий за упокой:*
Блажени, яже избрал:

