<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. то~з)

*%[В субботу святаго и праведнаго лазаря%]*

*на полунощнице, на первом трисвятом, по*
отче наш: *Тропарь:*
общее воскресние: *На последнем трисвятом, по*
отче наш: *Кондак:*
Всех радость Христос: Господи помилуй, *в~и. И отпуст. Молитвы же:*
Помяни Господи, не глаголем.

*На утрени, на*
Бог Господь, *тропарь, глас а~:*

общее воскресние прежде твоея страсти уверяя, из\ мертвых воздвигл еси лазаря Христе Боже. темже и мы яко отроцы победы знамения носяще, тебе победителю смерти вопием: осанна в вышних, благословен грядый во имя господне. *Трижды.*

*Таже, стихословие:*
Рече Господь Господеви моему:

По а~-м стихословии седален, глас а~:

*Подобен:*
Камени запечатану:

ущедрив марфины и мариины слезы, отвалити камень от гроба повелел еси Христе Боже, воскресил еси возгласив мертваго, мира жизнодавче, собою уверяя воскресние. слава силе твоей Cпасе: слава власти твоей: слава словом вся составившему.

*Слава, и ныне, тойже.*

*Таже стихословим непорочны.*

*И поем тропари воскресны:*
Благословен еси Господи: Ангельский собор: *И прочая, яко обычай есть в неделю, потом седален, глас е~.*

*Подобен:*
Собезначальное слово:

Источник премудрости и предведения, во вифанию пришед, с марфою сущих вопрошал еси: где положисте, рек, друга, лазаря; егоже ради прослезив (л. то~з об.) благоутробне, четверодневна мертва воскресил еси гласом твоим человеколюбче и щедрый, яко жизнодавец и Господь.

*Слава, и ныне, тойже. Таже глаголем:*
Воскресние Христово: *и псалом н~. Евангелие же не чтем, токмо во храме святаго лазаря. Чтение же творим, толкование еже от иоанна евангелиа того дне, слово кс~г, и кс~д.*

*Канона два, до шестыя песни, творение господина феофана: отонудуже начинаем четверопеснец. Первый канон со ирмосом на и~: другий на з~. Глас и~.*

*Песнь а~.*

*Ирмос:*
Поим Господеви проведшему люди своя сквозе чермное море, яко един славно прославися.

Лазаря умершаго, манием божественным воскресил еси, яко создатель сый, и живота сокровище человеколюбче.

Словом четверодневнаго лазаря возгласил еси безсмертне, темнообразное адово разрушив крепостию царство.

Всем пребожественнаго познание божества показал еси, из\ мертвых возставив четверодневнаго лазаря Владыко.

Днесь вифаниа предвозвещает воскресние Христа жизнодавца, востанием лазаревым ликовствующи.

*Другий канон, творение иоанна монаха. Глас и~.*

*Ирмос:*
Воду прошед:

Прежде от не сущих привед всяческую тварь, и ведый сердечная сокровища предглаголеши яко Владыка ученком лазарево успение.

Человека естеством осуществовавыйся Христе от Девы, лазарево ты погребение навыкнути вопрошал еси яко человек, не неведый яко Бог, идеже лежаше. (л. то~з)

*Слава:*
уверяя слове твое воскресние, воистинну яко от сна, любимаго воскресил еси уже смердяща, четверодневна мертвеца от гроба.

*И ныне, Богородичен:*
Чини тя ангел и человек, безневестная Мати, хвалят непрестанно: создателя бо сих якоже младенца, во об\ъятиих твоих носила еси.

*Катавасиа:*
Воду прошед яко сушу, и египетскаго зла избежав, Исраильтянин вопияше: избавителю и Богу нашему поим.

*Песнь г~.*

*Ирмос:*
Ты еси утверждение притекающих к тебе Господи, ты еси свет омраченных, и поет тя дух мой.

Два предлагая действа твоя, показал еси существ Cпасе сугубство: Бог бо еси и человек.

Бездна сый разума, ты вопрошаеши: где положися мертвый; хотя воскресити животодавче лежащаго.

Места преходяй яко быв человек, явился еси описан, исполняя всяческая, яко Бог неописанный.

Лазаря воздвигл еси божественным Христе глаголом: и мене многими прегрешеньми умерша возстави, молюся.

*Иный. Ирмос:*
Небеснаго круга:

Представ ты гробу чудотворче Господи, в вифании над\ лазарем прослезился еси, законом естества, плоть твою уверяя, Иисусе Боже мой, юже восприял еси.

Мариин плачь ты абие утолил еси Cпасе, и марфе показуя самовластное. ты бо воскресение, ты и живот, якоже рекл еси: истина бо еси, и всех Господь.

*Слава:*
Обвитаго укройми любимаго лазаря Господи, от ада темнаго исхитил еси ты, словом твоим всемощным смерти разверг заклепы же и царствия. (л. то~з об.)

*И ныне:*
Вселился еси в Деву плотски Господи, явился еси человеком, якоже леть бе видену тебе быти: юже и показал еси яко истинную Богородицу, и верных помощницу, едине человеколюбче.

*Катавасиа:*
Небеснаго круга верхотворче Господи, и церкве зиждителю, ты мене утверди в любви твоей, желаний краю, верных утверждение, едине человеколюбче.

*Седален, глас д~. Подобен:*
удивися иосиф:

Вкупе предстасте Христу лазареве сестре, и слезяще горце, и плачуще его, реша ему: Господи, умре лазарь. он же яко Бог не неведый погребания, вопрошаше яко человек: где положисте его; и приступив ко гробу, возглашаше четверодневнаго лазаря. он же абие воста, и покланяшеся воскресившему.

*Слава, и ныне, глас и~.*

*Подобен:*
Премудрости:

Проведый всяческая яко творец в вифании прорекл еси ученком твоим: друг наш лазарь успе днесь. и ведый вопросил еси, рекл: где положисте его; и отцу помолился еси, прослезився яко человек: темже и возгласив, егоже любил еси, от ада возставил еси Господи четверодневнаго лазаря. сего ради вопием тебе: приими Христе Боже, дерзающих приносити хваление тебе, и сподоби всех славы твоея.

*Песнь д~.*

*Ирмос:*
услышах Господи, смотрения твоего таинство, разумех дела твоя, и прославих твое божество.

Не пособника требуяй, но смотрения совершаяй неизреченное, моляся возставил еси мертва, четверодневнаго всесильне. (л. то~н)

отцу соприсносущное слово, и Бог прежде зримый, ныне яко человек молится, молитвы всех приемляй.

Глас твой разруши Cпасе смертную всю силу, основания же адова божественною твоею силою поколебашася.

*Богородичен:*
Деву воспоим, яко по рождестве Деву пребывшую, и рождшую Христа Бога, от прелести мир избавльшаго.

*Иный. Ирмос:*
Ты моя крепость Господи:

Ты яко пастырь исхитил еси Христе человека, растлевша уже четверодневна, зиждителю, от волка лютаго воистинну и всеядца: яко всесилен же и Господь, сим проявляя всемирную славу, твоего ныне тридневнаго востания.

Тя жизнь видяще сущии с марфою Христе, вопияху: аще бы был еси зде Господи, просвещение всех и жизнь, отнюд не бы умерл, мертв не явился бы лазарь. жизнь же умерших, ты человеколюбче сый, в радость плачь их прелагаеши.

*Слава:*
Тя источника боятся Господи бездны, тебе работают воды всяческия: тебе трепещут Христе вереи адовы, и заклепы державою твоею разрушаются, лазарю воскресшу из\ мертвых гласом твоим, всесильне Cпасе человеколюбче.

*Богородичен:*
Ты верным похвала еси безневестная, ты предстательство, ты и прибежище Христианом, стена и пристанище: к сыну бо твоему моления приносиши всенепорочная, и спасаеши от бед, верою и любовию Богородицу чистую тя ведущыя. (л. то~и об.)

*Катавасиа:*
Ты моя крепость Господи, ты моя и сила, ты мой Бог, ты мое радование, не оставль недра отча, и нашу нищету посетив, тем с пророком аввакумом зову ти: силе твоей слава человеколюбче.

*Песнь е~.*

*Ирмос:*
Вскую мя отринул еси:

Представ лазареву гробу человеколюбче, сего призвал еси, и жизнь подал еси: яко жизнь сый безсмертная человеком всем, яко Бог будущее прообразуя яве воскресние.

Связан ногама лазарь хождаше, чудо в чудесех: ибо болий явися возбраняющаго укрепляяй и Христос: егоже слову вся раболепно служат, яко Богу и владыце работающя.

Мертва смердяща лазаря воздвигнувый Христе четверодневна, возстави мя умерша ныне грехи моими, и положена в рове, и темней сени смертней, и яко благоутробен избави и спаси мя.

*Ирмос тойже.*

отцу славу подая, яко не богопротивный был еси моляся, предстоящий уверяя народ долготерпеливе, и благодарение твоему отцу принося, повелением воздвизаеши лазаря.

О гласа боговещаннаго, и божественныя силы, Cпасе державы твоея! еюже адова врата всеядныя смерти сокрушил еси: но исхити мя от страстей моих, якоже прежде четверодневна твоего друга лазаря.

*Слава:*
Молитвами лазаря, марфы же и марии, нас сподоби зрителей быти креста и страстей твоих Господи, и светоносицы дней и царицы воскресния твоего человеколюбче. (л. то~ф)

*И ныне, Богородичен:*
Матрнее дерзновение к сыну твоему имущи пречистая, сроднаго промышления о нас не презри, молимся, яко тя едину Христиане ко владыце умилостивление благоприятное предлагаем.

*Катавасиа:*
Вскую мя отринул еси, от лица твоего свете незаходимый, и покрыла мя есть чуждая тьма окаяннаго; но обрати мя, и к свету заповедей твоих, пути моя направи, молюся.

*Отселе начинается четверопеснец господина космы. Ирмосы по дважды, тропари на в~и.*

*Песнь з~.*

*Ирмос:*
Иону в ките Господи единаго вселил еси: мене же связаннаго мрежами вражиями, яко от тли онаго, спаси.

Любовь тебе в вифанию Господи отведе к лазарю, и сего уже смердяща воскресил еси яко Бог, и от уз адовых спасл еси.

Марфа убо отчаяшеся лазаря, яко виде четверодневна, Христос же истлевшаго воскреси яко Бог, и к жизни престави глаголом.

*Иный, иоанна монаха. Глас тойже.*

*Ирмос:*
Очисти мя Cпасе:

Бог сый истинный, лазарево ведал еси успение, и сие ученком твоим провозвестил еси, уверяя Владыко божества своего неопредельное действо.

Плотию описан сый неописанный, в вифанию пришед, яко человек Владыко слезиши над\ лазарем, яко Бог же хотя воскрешаеши четверодневнаго.

*Катавасиа:*
Очисти мя Cпасе, многа во беззакония моя, и из\ глубины зол возведи, молюся: к тебе бо возопих, и услыши мя, Боже спасения моего. (л. то~ф об.)

*Кондак, глас в~. Подобен:*
Вышних ищя:

Всех радость Христос, истина, свет, живот, и мира воскресние, сущым на земли явися своею благостию, и бысть образ воскресния, всем подая божественное оставление.

*Икос:*
ученком создатель всех предвеща, глаголя: братия и знаемии, наш друг успе, сими предглаголя и учя, яко вся веси, яко создатель всех. идем убо, и увидим странное погребение, и рыдание мариино, и лазарев гроб узрим: тамо бо хощу чудодействовати, совершая креста предначинание, и всем подая божественное оставление.

*Синаксарий. Стихи:*

Рыдаеши Иисусе, сие смертнаго существа:

Оживляеши друга твоего, сие божественныя крепости.

В тойже день востание празднуем святаго и праведнаго друга Христова лазаря четверодневнаго. Сей евреин убо бяше родом, фарисей же ересию, и сын якоже негде обретеся, фарисеа сый симона, от вифании веси происходя. Господу же нашему Иисусу Христу по земли творящу хождения о спасении рода нашего, и сице в содружество ему соединяется. Понеже бо к симону Христос часто беседоваше, аки и тому о воскреснии мертвых зело молящуся, и к дому его прихождаше многажды, лазарь в свойство возлюбляется: не тойже един, но и сестре его две, марфа яве и мариа. уже бо спасительной страсти приближающейся, елма подобаше воскресния таинству известнее уверитися. Бяше убо пребывая Иисус об\ он пол иордана, первее иаирова отрочища, и вдовича сына воскресив из\ мертвых. Друг же его лазарь недугом тяжким об\ъят быв, умре. Ии~с убо и не сый тамо, ученком глаголет: лазарь друг наш успе. и (л. т~п) мало паки престав, лазарь, рече, умре. Приходит убо в вифанию, иордан оставль, от сестр его возвещен быв. Разстоит же от иерусалима вифаниа аки стадий пятьнадесять. И пред\ъусретосте сестре лазареве, глаголюще: Господи, аще бы еси был зде, не бы умерл наш брат: но и ныне аще тебе хотительно, воздвигнеши и, можеши бо. Вопрошает же народа Иисус, где положисте его; И абие вси пред\ъидяху на гроб. И камени взяту бывшу, марфа глаголет: Господи, уже смердит, четверодневен бо есть. Помолився Иисус, и слезы над\ лежащаго испустив, гласом велиим воззва: лазаре гряди вон. И абие умерый изыде: и разрешен быв отиде в дом. Сие странное чудо на зависть воздвизает еврейския люди, и на Христа возбешаются: Иисус же паки уклонься отиде. Архиереи же и лазаря убити помышляху, зане мнози его зряще ко Христу прилагахуся. Но он мыслимая разумев, к кипрскому острову избегает, и тамо пребывая, послежде от апостолов архиерей показуется китейскаго града. добре же и боголюбезне пожив, по тридесятолетном времени ожития своего, умирает паки, и таможде погребается, многая чудеса содеяв. Глаголется же, по ожитии ничесоже ясти кроме услаждающаго. И яко его омофор пречистая божия Мати, своима уготовльши рукама, ему дарова. Сего честныя и святыя мощы, премудрейший царь лев, от некоего видения божественнейшаго, оттуду пренес, в созданнем от него в константинограде, во имя сего святаго храме, честно и многоценно полагает, одесную в храм входяще, в противной священному олтарю стене: и ныне еще пребывают честныя его мощи, неизреченное некое благовоние совершающе. Праздноватися же в настоящий день вчинися его востание, зане святии и богоноснии отцы наши, паче же святии апостоли, по четыредесятодневнем посте за очищение, святыя страсти Господа нашего Иисуса Христа хотяще жрети, понеже сие чудо начало и вину наипаче обретоша иудейскаго на (л. т~п об.) Христа неистовства, посему зде преестественное сие чудо положиша. Еже убо евангелист иоанн сам списует, яко другим евангелистом оставльшым сие: яве еще жив бе лазарь и видимь. Глаголется убо, яко и сего ради самаго и прочее списася евангелие: и яко ничесоже о безначальном рождестве Христовем друзии воспомянуша. Се бо бяше искомое уверитися, яко сын божий и Бог бе Христос, и яко воскресе, и воскресние будет мертвым: еже лазарем паче уверяется. Ничтоже от еже во аде лазарь, рече: или яко не оставлено бысть видети яже тамо, или видевшу молчати о сих повелено бысть. Отселе и всяк человек ныне умерый, лазарь глаголется, и гробная одежда паки лазарома нарицается, гадательствующему слову, еже в память перваго лазаря приходити. Аще бо он словом Христовым воста и оживе паки, тако и сей, аще и умре, в последней трубе востав, вечно жити будет. Молитвами друга твоего лазаря, Христе Боже, помилуй нас, аминь.

*Песнь з~.*

*Ирмос:*
отроцы еврейстии в пещи попраша пламень дерзновенно, и на росу огнь преложиша, вопиюще: благословен еси Господи Боже во веки.

Прослезився яко человек щедре, воскресил еси яко Бог сущаго во гробе, и разрешся от ада лазарь взываше: благословен еси Господи Боже во веки.

Изыде повойми обвязан, пропасти ада же и тьмы убег владычним словом, лазарь взывая: благословен еси Господи Боже во веки.

*Иный. Ирмос: От*
иудеи дошедше:

Над\ другом прослезився, марфины щедре слезы утолил еси, и страстию вольною отял еси от лица людей твоих всякую слезу: отец наших Боже благословен еси. (л. тп~а)

Живота сокровище, мертваго яко от сна Cпасе воздвигл еси, и словом адову утробу расторгнув, воскресил еси поюща: отец наших Боже благословен еси.

Мертвеца смердяща, связана повойми, Владыко, воздвигнул еси, и мене связанаго пленицами прегрешений, возстави поюща: отец наших Боже благословен еси.

*Катавасиа: От*
иудеи дошедше отроцы, в вавилоне иногда, верою троическою пламень пещный попраша поюще: отцев Боже благословен еси.

*Песнь и~.*

*Ирмос:*
Мусикийским органом согласующым, и людем безчисленным покланяющымся образу в деире, три отроцы не повинувшеся, Господа воспеваху, и славословляху во вся веки.

Яко пастырь агнца взыскал еси, от волка лютаго губителя восхитив, растлевша обновил еси, поюща тебе: пойте и превозносите во вся веки.

Яко человек гроба взыскал еси, мертваго яко содетель воскресил еси, повелением твоим владычним: егоже ад ужасеся, вопиюща тебе: пойте и превозносите во вся веки.

*Иный. Ирмос:*
Царя небеснаго:

Вопрошаеши убо яко человек, яко Бог же воскрешаеши словом четверодневнаго. темже тя поем и превозносим во вся веки.

Тебе благоразумно Владыко, якоже должное мариа приношает миро, воспевающи во вся веки.

Призываеши убо яко человек отца, яко Бог же лазаря воздвизаеши. темже тя поем Христе во веки.

Хвалим, благословим: (л. тп~а об.)

*Катавасиа:*
Царя небеснаго, егоже поют вои ангельстии, хвалите и превозносите во вся веки.

*Честнейшая не стихословится.*

*Песнь ф~.*

*Ирмос:*
Чистую славно почтим, людие Богородицу, огнь божества приимшую во чреве неопально, песньми величаем.

Людие видевше ходяща мертвеца четверодневна, удивившеся чудеси, вопияху избавителю, Бога тя в песнех величающе.

Пред\ъуверяя славное востание твое, о Cпасе мой, мертва четверодневна, из\ ада свобождаеши лазаря, песньми тя величающа.

*Иный. Ирмос:*
Воистинну Богородицу:

Почитая твоего отца, и показуя, яко не богопротивен еси, молитву дееши Христе, самовластно воздвиг четверодневнаго.

Из\ гроба четверодневнаго лазаря воздвизаеши, тридневнаго Христе твоего востания, всеистиннаго всем показуя сведетеля.

Ходиши, и слезиши, вещаеши же Cпасе мой, человеческое показуя твое действо: божественное же являя, воздвизаеши лазаря.

Содеял еси неизреченно, Владыко Cпасе мой, по обою двою твоею естеству, самовластною волею спасение мое.

*Катавасиа:*
Воистинну Богородицу тя исповедуем спасеннии тобою Дево чистая, с безплотными лики тя величающе.

*Таже на глас а~:*
Свят Господь Бог наш. *Трижды.*
*Ексапостиларий самогласен, дважды.*

Словом твоим, слове божий, лазарь ныне возскачет к житию паки потек, и с ветвьми людие (л. тп~в) тя державне почитают, яко в конец погубиши ад смертию твоею.

*Слава, и ныне, ин. Подобен, единожды:*

Лазарем тя Христос уже разрушает смерте, и где твоя аде победа; вифании плачь ныне на тебе преставляется, вси ветви победы тому принесем.

*На хвалитех поставим стихов и~, и поем стихиры самогласны, глас а~.*

*Стих:*
Сотворити в них суд написан.

Воскресние и жизнь человеком сый Христе, гробу лазареву предстал еси, уверяя нам два существа твоя долготерпеливе, яко Бог и человек от чистыя Девы пришел еси. якоже бо человек вопрошал еси: где погребеся; и якоже Бог воскресил еси живоносным мановением четверодневнаго.

Лазаря умерша четверодневнаго воскресил еси из\ ада Христе, прежде твоея смерти, потряс смертную державу, и единем любимым, всех человек провозвещаяй из\ тли свобождение. темже покланяющеся твоей всесильней власти вопием: благословен еси Cпасе, помилуй нас.

Марфа и мариа спасу глаголасте: аще бы зде был еси Господи, не бы умерл лазарь: Христос же воскресние усопших, сего уже четверодневнаго из\ мертвых воскреси: приидите вси вернии, сему поклонимся грядущему во славе, спасти душы нашя.

Божества твоего Христе, подавая ученком твоим образ, в народех смирял еси себе, утаитися хотя. темже апостолом яко проведец Бог, лазареву смерть предрекл еси. в вифании же присутствуяй людем, друга твоего гроба не неведый, уведети (л. тп~в об.) вопрошал еси яко человек. но тобою четверодневен воскресый, божественную твою державу яви: всесильне Господи слава тебе.

*Глас д~:*
Четверодневна воздвигл еси друга твоего Христе, и марфино и мариино рыдание утолил еси: показуя всем, яко ты еси вся совершаяй божественною силою, самовластным хотением. емуже херувими вопиют непрестанно: осанна в вышних, благословен еси над\ всеми Боже, слава тебе.

Марфа марии вопияше: учитель предстоит, и глашает тя, приступи. она же скоро пришедши, идеже бе стоя Господь, и видевши возопи, падши поклонися, пречистеи нозе твои облобызающи, глаголаше: Господи, аще бы еси зде был, не бы убо умерл брат наш.

*Глас и~: Стих:*
Воскресни Господи Боже мой, да вознесется рука твоя:

Лазаря умерша в вифании, воздвигл еси четверодневна: токмо бо престал еси гробу, глас живот умершему бысть, и воздохнув ад отреши страхом. велие чудо, многомилостиве Господи слава тебе.я

*Стих:*
Исповемся тебе Господи всем сердцем моим:

Якоже рекл еси Господи марфе: аз есмь воскресние, делом слово исполнил еси, из\ ада воззвав лазаря: и мене человеколюбче мертва страстьми, яко сострадателен воскреси, молюся.

*Слава, глас в~:*
Велие и преславное чудо совершися днесь, яко мертвеца четверодневнаго, из\ гроба Христос возгласив воздвиже, и друга призва: славословим его яко преславна, да молитвами праведнаго лазаря спасет душы нашя.

*И ныне:*
Преблагословенна еси, Богородице Дево: *Таже, Славословие великое, и отпуст.*
(л. тп~г)

*На литургии блаженна, песнь г~-я и з~, на и~. По входе тропарь празднику. Слава, и ныне, кондак.*

*Вместо трисвятаго поем:*
Елицы во Христа крестистеся, во Христа облекостеся, аллилуиа. *Прокимен, глас г~:*
Господь просвещение мое, и спаситель мой, кого убоюся; *Стих:*
Господь защититель живота моего, от кого устрашуся: *Апостол ко евреом, зачало тл~г, от полу:*
Братие, царствие непоколебимо: *Конец:*
Ии~с Христос вчера и днесь, тойже и во веки. *Аллилуиа, глас е~:*
Господь воцарися, в лепоту облечеся. *Стих:*
Ибо утверди вселенную, яже не подвижится. *Евангелие от иоанна, зачало л~ф:*
Во время оно, бе некто боляй лазарь. *Конец: И*
видевше яже сотвори Иисус, вероваша в него. *Причастен:*
Из\ уст младенец, и ссущих совершил еси хвалу. Аллилуиа, *трижды.*

*На трапезе учреждаемся варением со елеем, аще же и икру имамы, да дастся коемуждо брату по три онгии, и вино пием.*

[зри] *Подобает ведати: Аще храм праведнаго лазаря: по обычной кафисме полиелей: Величание святительское, и псалом:*
услышите сия вси языцы: *Таже седален иже по г~-й песни. И житие святаго лазаря, от никифора ксанфопула написано. Степенна, антифон а~-й, д~-го гласа. Прокимен:*
Честна пред\ Господем: *Стих:*
Что воздам Господеви: Всякое дыхание: *Евангелие от иоанна, зачало л~з:*
Аз есмь дверь: *псалом н~. Стихира, глас з~:*
Господи, глас твой разруши: *Каноны два, на д~и: и катавасиа в~-го канона. По г~-й песни седален праздника. По з~- й песни кондак:*
Всех радость: *И икос. И прочее последование якоже указася.*

