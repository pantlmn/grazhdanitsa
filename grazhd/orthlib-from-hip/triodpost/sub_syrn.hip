<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. н~ф)

*%[В субботу сырную%]*

*память совершаем всех преподобных и богоносных отец, в подвизе просиявших.*

*В пяток вечера во светильничное по предначинательном обычное стихословие:*
Ко Господу скорбети ми:

*На*
Господи воззвах, *поем стихиры подобныя, поставльше стихов з~. Глас и~, повторяюще я:*

Приидите вси вернии, преподобных отец лики воспоим, антониа верховнаго, светлаго евфимиа, и когождо и вся вкупе. и сих, якоже другий рай сладости, гражданства мысленно преходяще, красно воззовем: сия древеса яже насади Бог наш: сия плоды нетленныя жизни процветшая, принесоша Христу, питающе нашя душы. к нимже возопиим: богоноснии блаженнии, молите спастися нам.

*Подобен:*

Радуйся египте верный. радуйся ливие преподобная. радуйся фиваидо избранная. радуйся всякое место и граде и страно, гражданы воспитавшая царства небеснаго, и сих в воздержании и болезнех возрастившая, и желаний совершенныя мужы Богу показавшая. сии светила душ наших явишася: сами чудес зарею, и дел знаменьми, просияша мысленно во вся концы. к тем возопием: отцы всеблаженнии, молите спастися нам.

*Подобен:*

Кто изречет от земнородных чудная ваша жития, отцы всемирнии; кий же язык изглаголет священныя в дусе подвиги и поты вашя; страдания добродетелей, измождения плоти, борения страстей, во бдениих, в молитвах и слезах; вы в мире якоже (л. н~ф об.) ангели воистинну явистеся, сами бесовския силы совершенно низложисте, сотворше чудная и дивная знамения. темже молитеся с нами преблаженнии, улучити нам некончаемую радость.

*Слава, глас з~:*
Еже по образу соблюдше невредимо, ума вожда на страсти пагубныя постнически поставльше, во еже по подобию яко мощно возшли есте: мужески бо естество понудивше, потщастеся хуждшее покорити лучшему, и плоть поработити духу. темже монашествующым явистеся верх, жители пустыннии, благотекущым подвизатели, правила добродетели известнейшая. и ныне на небесех, зерцалом разрешившымся всепреподобнии, чисто зрите святую Троицу, молящеся непосредственно, о верою и любовию чтущих вас.

*И ныне, Богородичен а~ гласа, осмогласника рядоваго.*

Свете тихий:

*Прокимен, глас з~:*
Боже заступник мой еси ты, и милость твоя предварит мя. *Стих:*
Изми мя от враг моих Боже, и от востающих на мя избави мя.

*Пророчества захариина чтение, [Глава и~, ст. ф~и- к~г].*

Сице глаголет Господь вседержитель: пост четвертый, и пост пятый, и пост седмый, и пост десятый, будут дому иудову в радость, и в веселие, и в праздники благи: и возвеселитеся, и истину и мир возлюбите. Сице (л. кс~) глаголет Господь вседержитель: еще людие мнози приидут, и живущии во градех многих. И снидутся живущии в пяти градех во един град, глаголюще: грядим помолитися лицу господню, и взыскати лице Господа вседержителя: иду и аз. И приидут людие мнози, и языцы мнози взыскати лица Господа вседержителя во иерусалиме, и умолити лице господне. Сице глаголет Господь вседержитель: во оны дни имется десять мужей от всех племен языческих, и имутся за ризу мужа иудеанина, глаголюще: пойдем с тобою, зане слышахом, яко Бог с вами есть.

*Прокимен, глас з~:*
Да уповает Исраиль на Господа от ныне и до века. *Стих:*
Господи не вознесеся сердце мое, ниже вознесостеся очи мои. Сподоби Господи в вечер сей:

*На стиховне самогласен, глас в~:*

Очистим себе братие от всякия скверны плоти и духа, свещы душ наших просветим нищелюбием, не снедающе друг друга оклеветанием: приспе бо время, егда жених приидет всем воздати по делом их. совнидем Христу с мудрыми девами, глас оный разбойника к нему взывающе: помяни нас Господи, егда приидеши во царствии твоем.

*И глаголем стих:*
К тебе возведох очи мои:

*И паки тойже самогласен. Таже стих:*
Помилуй нас Господи, помилуй нас.

*И мученичен:*
Святым мученком молящымся о нас, и Христа поющым, всякая лесть преста, и человеческий род верою спасается.

*Слава, глас и~:*
Монахов множества, наставники ныне чтим отцы преподобнии: вами бо стезею воистинну правою ходити познахом. блажени есте Христу работавшии, и вражию низложившии силу, ангелов собеседницы, праведных сожителе, и святых: с нимиже молитеся Господеви, помиловатися душам нашым.

*И ныне, Богородичен. Подобен: О*
преславнаго чудесе!

Радуйся, чистоты сокровище. радуйся, невещественнаго света чистое жилище. радуйся, главизно спасения (л. кс~ об.) нашего. радуйся, апостолов проповедание. радуйся, мученков похвало. радуйся, пророков исполнение, всенепорочная. радуйся, подвижников и монахов украшение, и спасение верных.

*Таже,*
Ныне отпущаеши:

*И по трисвятом глаголем тропарь, глас д~:*

Боже отец наших, творяй присно с нами по твоей кротости, не отстави милость твою от нас: но молитвами их в мире управи живот наш.

*Слава, и ныне, Богородичен, глас тойже.*
Еже от века утаеное:

*Тыяжде и на*
Бог Господь, *и на конец утрени глаголем. Посем ектениа:*
Помилуй нас Боже: *и г~ поклоны великия.*
Буди имя господне: *трижды.*
Благословлю Господа: Достойно есть: *и отпуст. И бывает трапеза по обычаю, якоже и в среду сырную указано есть. На повечерии же поем рядовый канон мертвен гласа: во усопохранительнице.*

*%[В субботу сырную на утрени%],*

*по шестопсалмии, и первом стихословии, седальны, глас и~:*

*Подобен:*
Повеленное тайно:

отеческими молниями озарившеся, яко в рай красный ныне входяще, сладости потока насладимся, и сих доблести ужасно смотряюще, поревнуим добродетелем, спасу взывающе: молитвами их Боже, царствия твоего причастники ны сотвори.

*Слава, подобен:*
Начальника монашествующих павла, согласно со антонием мудрым, и евфимием воспоим вси, с (л. кс~а об.) прочими отцы: и сих умолим, яко да Христу непрестанно молятся о нас, божественную и всесветлую совершающих память их, в песнех славяще Cпаса и Господа.

*И ныне, Богородичен. Подобен:*

Благодарим тя приснодево, и величаем чистая, и покланяемся ти, воспевающе рождество твое благодатная, зовуще непрестанно: спаси нас Дево всемилостивая, яко благая, и демонскаго исхити словопрения страшнаго в час испытания, да не посрамимся раби твои.

*По в~-м стихословии седален, глас д~.*

*Подобен:*
Свирелей пастырских:

Антониа купно и евфимиа, вси со всеми прочими богоносными отцы восхвалим песньми, память их торжествующе: сии бо Господеви о всем мире молятся, да избавимся древния клятвы, свобождшеся мучения.

*Слава:*

*Иный седален, глас и~. Подобен:*
Повеленное:

Якоже в раи добродетелей цветущем, богоносных постников обходяще, вони исполняемся сладкоухания: страданьми бо наострившеся искушений, тело воздержанием раболепно покориша духу, ангельское на земли житие поживше. темже славы сподобишася.

*И ныне, Богородичен:*
Безплотных твоих Христе, и предтечи, ученков, пророков и мученков, святых всех и преподобных, молитвами неискусомужныя и благия матере твоея умоляемь, давай нам светом твоим ходити, и сподоби нас улучити царствие твое, ради щедрот милости твоея. (л. кс~а об.)

*Таже чтем во святом ефреме словеса о скончавшихся отцех, на даяния три. псалом н~. Канон святаго обители на з~, и святых на и~. Стихословим же и*
Господви поем.

*Глас и~. Песнь а~: Иpмoc:*
Песнь возслем людие:

Вси в песнех духовных, в подвизех просиявшыя, божественныя отцы нашя воспоим согласно, яже изнесе египет, фиваида, и ливиа, всякое место, и град, и страна.

[А] Радуйся монахом первонаставниче, антоние преславне, аммуне богоносне, нитрийская славо, арсение ангеле, державо безмолвия, и аммоне духоносне.

Красуйся воистинну сосуде божий, агафоне священнодушне: ахилла и аммон, цветы пустыннии: ануве и алоние, аммонафа и анфиме, добродетелей светлии бисери.

Светильницы разсуждения нам, пет буди арис днесь, и аполлос великий, послушания же светы афре и акакие, с сими и аввакир спросияет, якоже некая денница.

Гора жительства высокаго явися авксентий, страдалец же чистоты аврамий великий, с нимиже афродисий столп воздержания явися, со афинодором.

Сияет яко звезда на небеси в постницех аммоний, и божественный анина: светится же с сими и великий антиох, и агапит зельный, аще кто иный с сими блистает.

Песньми восхвалим священными великаго афанасиа, в горе афонстей светло постившагося, светильника великаго всея вселенныя, егоже молитвами вси спасаемся.

Житии богодухновенными воистинну рай явистеся церкви премудрии, блаженнии отцы вси по имени, о нас молитву Господеви творите непрестанно. (л. кс~в)

Приидите мучениколюбцы вернии почтим мученики честными песньми и пении, верою Христу Богу нашему, поюще и вопиюще: воспоим тебе единому владыце.

*Слава, троичен:*
Вси единаго естества пою, лица самоипостасна: нерожденна отца, сына рождшагося, и духа святаго: безначальное царство, власть, божество едино.

*Богородичен:*
Радуйся пресвятый храме, руно богоросное, запечатленный источниче безсмертныя струи, град твой владычце сохрани от различных сопостат невоеванный.

*Ирмос:*
Песнь возслем людие чудному Богу нашему, свободившему Исраиля от работы, песнь победную поюще и вопиюще: поим тебе единому владыце.

*Вторыя же песни во псалтири не глаголем, но припеваем:*
Преподобнии отцы молите Бога о нас.

*Песнь в~.*

*Ирмос:*
Видите видите, яко аз есмь Бог ваш, прежде век рожденный от отца, и от Девы в последняя без\ мужа заченшийся, и разрушивый грех праотца адама, яко человеколюбец.

Благоухания ныне исполняемся яко в рай другий текуще, богонасажденных добродетелей постнических: яже в воздержаниих и слезах процветоша, различно плодоносяще жительство Богу преподобнейшии.

[В] Великий висарион, птичее житие поживый яко ангел, новый иов паки, твердый вениамин, но и виталлий светильник, блудницы спасаяй Богу: витимий же божественный, и славный вавила с сими да воспоется.

Высотою жительства небо был еси, о венедикте! дом же премудрости, пастырь васиан: но и василий (л. кс~в об.) некий венец прият послушания: во гробе бо живый вселився, показует нам послушания светлость.

[Г] Песнь геласию, сей приснопамятный царь страстей: хвала герасиму, емуже поработа зверь: прииде бо к нему за совершение добродетели. слава и герману отцу, с гаием мудрым угодником Христовым.

[Д] Давид фессалонитская слава и похвала богоприятный даниил да похвалится. в чудесех многий, делом же и словом, даниил скитский: дий же и далмат, начальницы монахов, утверждение веры.

Звезд зари покорение, множае лучших, показа, яко два светильника сияюща нам, дометиана же и дометиа богомудрая: с симиже и без\ъименитии славно да воспоются.

Богатство неистощимое верных, раку предприими Господа ради страдальчествовавших: благочестно приидите вернии, мученически сия воспоим, плодоприемлюще исцеления душам и телесем верою.

*Слава, троичен:*
Пресовершеннейшая единице, пребожественная, триипостасная, нерожденный отче, и сыне единородный, душе от отца исходяй, сыном же являемый, существо едино, и естество: господьство, царство, спаси вся ны.

*Богородичен:*
Едина ввела еси человечеству странное рождение, едина не под\ъяла еси от естества тления, безсеменное нетленно рождество понесши: тем тя яко Богородицу по долгу вернии чистая прославляем.

*Катавасиа:*
Видите, видите:

*Песнь г~:*

*Иpмoc:*
Несть свят яко Господь:

В другий рай входяще добродетелей божественных отец, сего вкусим присноподательнаго одушевленнаго наслаждения, верно восхваляюще я. (л. кс~г)

[Е] Да почтется евфимий пресветлая звезда, денница елладий, ефрем богодухновенный, со евлогием зельным, делы и чудесы облиставшии концы.

[З] [И] Пет буди песньми зосима чудный, и захариа всечестный, и зинон, и зоил, исаиа великий, и илиа славный с сими да почтется.

[Ф] Фермискаго феодора всеславнаго пою, и енната всепетаго: с сими же и феодула, со феоною воспеваю. почитаю дивнаго и великаго феодосиа.

Хвалимь буди феоктист всеизрядный пастырь и высокий фалассий, великий феодор нареченный сикеот, знаменьми и чудесы явлейся на земли высокий.

[И] Звезды сияют другия, паки пресветлый колов иоанн, с треми светоносными в лествице, с вящшими же иными, славно просияющий.

Почтим пеньми и песньми духовными, сошедшеся любопразднственнии, мученк всечестную и летнюю память: присно бо молятся Христу о роде нашем.

*Слава, троичен:*
Троице единосущная, и пребожественная единице, разделением соединение, и впротив лицы естество имущая, во едино нас совокупи хотение твоих заповедей.

*Богородичен:*
Скинию тя богоделанную преднаписа моисей, серафимами спокровенную, святых святая, прообразуя твое Дево рождество чистое, Христу плотию написатися.

*Ирмос:*
Несть свят яко Господь, и несть праведен яко Бог наш, егоже поет вся тварь: несть праведен паче тебе Господи.

*Седален, глас д~. Подобен:*
Скоро предвари:

Лучы якоже солнце правды вас Христос посла, просвещающыя землю, учителие святии: темже злобою (л. кс~г об.) помраченую душу мою, божественными вашими молитвами, осияйте божественным светом богоразумия богоблаженнии.

*Иный седален, глас и~.*

*Подобен:*
Премудрости:

Антониа кроткое и чистое, евфимиа великое и чудное, павла и арсениа простое и безмолвное, феоктиста славу, и прочих преподобных всех чины, вернии прославим и совосхвалим песньми, с нимиже евпраксию деву, со всеми воспоим женами богомудрыми, и согласно возопиим: молите Христа Бога, согрешений оставление даровати празднующым любовию святую память вашу.

*Слава, подобен:*

узы разрешше страстей, прилепистеся любви благих, и в славу премирную во Христе облекостеся, от своих трудов обретше упокоение, воздержания трудами получивше вышняго живота. темже достойно радуетеся купно с горними силами, богоноснии отцы наши, прегрешений оставление испросите празднующым любовию святую память вашу.

*И ныне, Богородичен. Подобен:*

В тимении углебох грехов, и несть постояния во мне, люте потопи мя буря прегрешений моих: но яко рождшая слово, единаго человеколюбца, на мя раба твоего призри, молюся, избави греха и страстей душетленных, и всякаго озлобления местника, владычце, да пою радуяся: моли Христа Бога, прегрешений оставление даровати ми, тя бо имею надежду раб твой. (л. кс~д)

*Песнь д~:*

*Иpмoc:*
Из\ горы приосененныя слове:

Светильник мироявленный божественный иларион, гора разумная великий иустин: с нимиже иеракс да почтится и ивистион, изряднославнии, со иосифом.

[К] И иеремий облиста житием: явися же и крепость велия исхирион. с нимиже светит карион, коприй, кастор, кассиан, вкупе предобрии.

[Л] Дивлюся каллистовым благословесием, хвалю лаврентиева добродеяния, благотворение же логгиново восхваляю, почитаю лотовы добродетели.

[М] Леонтиа пою глубину богословия, максима же воспеваю пучину учений, маркиана же удобрение, и марка благопокориваго и богопослушнаго.

Честь добродетелей макарий великий, градский же, благочестия имение. проповедается с сими марк зельный, с далматоем же ефиопс моисей.

Мартиниановы и малховы величаю о чистоте течения же и подвиги, добродеяния же маркелла пастыреначальника, почитаю и милла мертвецевоскресителя.

Мученцы Христовы, непрестанныя молитвы содетелю принесите и создателю, о мире мира, и о чтущих память вашу в песнех.

*Слава, троичен:*
Странно, яко едино, и три, божество все, в триех лицах нераздельно: отец бо, сын, и дух святый есть, покланяемая в естестве едином.

*Богородичен:*
Радуйся пространное божие вместилище, радуйся, ковчеже новаго завета. радуйся стамно, из\ неяже манна дадеся всем человеком пренебесная. (л. кс~д об.)

*Катавасиа:*
Из\ горы приосененныя слове, пророк, единыя Богородицы, хотяща воплотитися, боговидно усмотри, и со страхом славословяше силу твою.

*Песнь е~:*

*Ирмос:*
Страстей мя мглы:

Едемскаго рая, приидите видим цветы присноживотныя, богопрозябленая отцев тщания, ихже есть един делатель Господь.

[Н] Нила струями словесными напаяется всяка душа мысленная, навкратиа, никона житиями сияет, с нафанаилом же и нисферон красит сию.

[Кс] [о] Ксенофонт с сынома, добродетельми блистаяся, просвещает нас, великий же порсисий, паче же онуфрий: пимена же кто достойнословит от земных;

[П] Памво и деянием и словом да ублажится достойно, яко высокий: возбраняяй же демоны пуплий всеславный, да славится равно светлый пиннуфрий.

Достодолжно да почтится преславный воистинну пафнутий: пиор, патермуфий, павл препростый, питирун великий и отцев изящный.

Светло да похвалится светило светил пахомий: паламон сострадалец, божественный петроний, пасарион с ними, божественными да воспоется песньми.

*Слава, троичен:*
Впостасьми три, аще и естеством едино божество есть, в няже крестихомся, и имже веруем, отец, слово, и дух соестественный.

*Богородичен:*
Словом слово паче слова рождшая пречистая, того молящи не престай молимся, от бед присно избавитися стаду твоему. (л. кс~е)

*Катавасиа:*
Страстей мя мглы, яко от глубокия нощи избавляяй, утреневати сподоби дух мой, молюся, во свете дне повелений твоих Христе.

*Песнь з~.*

*Ирмос:*
Содержима мя приими:

Дивнии всечестнии отцы наши, ихже божественная страдания, ихже борения, ихже исцеления: кто бо паче сих показа чудес крепость;

[Р] [С] Равула дивный, и руф вкупе, и сисой купно равноангельный да восхвалится, с нимиже божественный ерид, и силуан.

Небо четверосветильное явися на земли, дважды двое сие симеонское единоимение, иже на столпех трие суть, и един юродивый.

Посреде звезд яко солнце, имже бе начальник освященный савва облиста, с нимже озаряет и серапион деяньми с силваном.

[Т] [В] [Ф] [Х] [пс] [О] Сармат и тимофей, тифой купно со вперехием, и фармуфий, фока, харитон, херимон, псой да поется, и ор премудрый.

Святое и славное отец множество, помянутое и без\ъименитое, избави от бед, любовию памяти совершающих вашя.

*Слава, троичен:*
Тя Троице пребезначальная, и божественная единице, света и светы пою, живота и животы: ума, слова, духа же святаго, и святая, единаго Бога.

*Богородичен:*
Из\ корене прозябе твоего цвет жизни, иессее прадеде взыграй, спасаяй мир, от чистыя отроковицы Христос Бог. (л. кс~е об.)

*Ирмос:*
Содержима мя приими человеколюбче, грехи многими, и припадающа щедротам твоим, яко пророка Господи, и спаси мя.

*Кондак, глас и~. Подобен:*
Яко начатки:

Яко благочестия проповедники, и нечестия обуздатели богоносных собор уяснил еси, подсолнечную осиявающыя: в мире совершенном тех молитвами, тебе славящыя и величающыя сохрани, поющыя ти Господи: аллилуиа.

*Икос:*
На красная жития воззрех помышленьми зря бываемая, и измерив тех болезни, жизнь человеков окаях: вас же единех ублажих добрую часть избравших, еже желати Христа, и бывати с ним, и пети присно с пророком Давидом: аллилуиа.

*Синаксарь.*

*Стихи:*
Душам праведным, ихже присно память пребывает,

Жертвы покаяния приношу словеса.

В сий день память совершаем всех в пощении просиявших святых, мужей же и жен: помалу бо предводительными нас праздники, богоноснии отцы наставивше, и готовы пред\ъустроивше в поприще, и пищи и сытости отведше, и будущаго суда страхом нас наказавше: сыроястною же седмицею яко должно пред\ъочистивше, приятно и два пощения положиша посреде, да по малу нас к нему возбудят. Се и преподобно вся пожившыя, и инако, болезньми многими и труды, мужы же вкупе и жены, посреде предпоставиша: яко да памятию тех и борении, сильнейшя нас сотворят к поприщу, имущих онех житие, образ некий и путь. И еже от онех пособие и помощь приемлюще, к духовным подвигом влечемся, помышляюще, яко и тии тогожде нам естества общишася. Якоже бо воеводы воинством (л. кс~з) ополченным, и уже по чином стоящым, словесы и образы и древних мужей поминании, изрядно воевавших и храбровавших своя вои обощряют, и отсюду они укрепляеми, победы надеждею вседушно ополчаются. Тако и ныне богоноснии отцы мудре содевают: мужеский бо пол и женский, преподобне пожившими, к духовным подвигом укрепльше, сице к постному предводят поприщу, яко да к первообразному, незлобивому онех мы взирающе житию, многовидныя и различныя делаем добродетели, якоже комуждо сила есть. Предводительне убо любовь, и еже со умом бываемое ошаяние безчестных дел и деяний. И пост сей, не снедение убо точию, но и языка, и ярости, и очию, и просто рещи, всякаго зла праздность и отчуждение. Тоя ради вины святии отцы настоящую святых всех память зде учиниша, яже постом, и иными благими делы Богу угождшыя приведше, поущающе нас образом сих к добродетелей поприщу, и доблественне на страсти и на демоны вооружитися, и некий образ подлагающе: яко аще и мы равное им тщание предложим, ничтоже претыкание будет содеяти, елика и они содеяша, и техже сподобитися честей: тогожде бо нам и сии общишася естества. О сыроястней же глаголют нецыи: царю ираклию сию вчинити, мясоястну сущу прежде: на хоздроа бо и персы шесть лет воевав, обещася Богу, аще на онех укрепится, сию предложити, и посреде поста и пищи уставити, еже и сотвори. Аз же мню, негли и сему ключившуся, святыми отцы умышлену быти и сию пред\ъочищения ради некоего, яко да от мяс и многоядения, абие в крайнее неснедение ведоми не тужим, и инако, телесным обычаем вредимся: но тихо и помалу мастящих, и сладящих отстояще, якоже кони некрепкоузднии отятою снедию, и брозду поста восприимем. Яко бо о души (л. кс~з об.) притчами сотвориша, такожде и о телеси ухитриша, яже к посту претыкания помалу отсекающе. Преподобных твоих всех молитвами, Христе Боже наш, помилуй нас, аминь.

*Песнь з~.*

*Ирмос:*
отроки оросивый:

Приидите принесем песни по долгу, женам преподобно пожившым и равноангельно, ихже молитвами воззовем: Боже, спаси вся ны.

Христоносица вриена, с божественною феврониею да почтится, и фомаидою и иериею, и платонида же да поется, с нимиже и меланиа верно.

Ангеломудренным хвала евпраксиам, со двема феодорами и анастасиами всебогатыми, пение и слава непрестанная, чудно послужившым Богу.

Египтяныня мариа свет в мире, и марин нарекшаяся, звезда явися вселенней, евфросина солнце добродетельми облиставающая.

огнеявленная феодула в житии, и озаряет в пощении феодотиа и иулитта, и спросияет деяньми исидора пребогатая.

Небомудренная марина ныне да почтится, с великою матроною, сигклитика же и сарра, со иустиною, песньми яко мудрии да восхвалятся.

Пелагиа, ангел господень, таисиа, светильник покаяния, да воспоется, и аще кая другая просия от жен в пощении.

*Слава, троичен:*
С сыном отцу покланяемся, и духу святому, единомудренно славословяще, верно вопием: слава тебе Троице единице, Боже наш.

*Богородичен:*
Богородице Дево, рождшая мира Cпаса и Владыку благословенная, того моли всегда ущедрити душы нашя. (л. кс~з)

*Катавасиа:*
отроки оросивый в пещи, и Деву сохранивый, рождшую тя по рождестве, благословен еси Боже отец наших.

*Песнь и~.*

*Ирмос:*
На горе святей:

Пастыри и мудрыя учители, святители Христовы церкве, с преподобными вси воспоим, Господа поюще, и превозносяще во вся веки.

По долгу василий великий, и с ним многострадальный воистинну да поется афанасий песньми, с григорием в богословии начальствующим всеми.

Иоанна златоглаголивая уста, с кириллами богомудрыми столпами прославим: тако же и исихиа другаго богослова, с боговещанным и божественным мелетием.

Григорию слава нисскому, со двема чудотворцема отцема: и премудрый божественный епифаний, со амфилохием светлым светильником, да поется во веки.

Митрофана священников славу, с нектарием, аттиком, геннадием, с нимиже и анатолиа поим, животныя светильники, купно со евсевием и проклом премудрыми.

Николаа священнопроповедника, софрониа воистинну медоязычнаго со евлавием пою, и диадоха, купно со евстафием и увеналием отцеверховными.

Благословим отца, и сына, и святаго духа, Господа.

*Троичен:*
Яко единицу существом тя пою, яко Троицу лицы тя почитаю, отче, сыне и душе пресвятый: безначальную державу твоего царствия славлю во веки.

*Богородичен:*
Ты гора божия явилася еси Богородице, в нюже Христос вселився, божественны храмы содела поющыя: Господа пойте, и превозносите во вся веки. (л. кс~з об.)

Хвалим, благословим, покланяемся Господеви.

*Катавасиа:*
На горе святей прославльшася, и в купине огнем приснодевы моисеови тайну явльшаго, Господа пойте, и превозносите во вся веки.

*И стихословится,*
Честнейшую.

*Песнь ф~.*

*Ирмос:*
Проявленное на горе законоположнику:

Кто дерзновение изречет амвросиево; иерофееву же како премудрость изглаголет, и александров богомудрых отец о вере твердость;

Федим божественный, спиридон богоносный, со антипатром, памвом, палладием и ноном, иеронимом и германом всечестным, яко богосветильницы да воспоются.

Многий в божественных дионисий да почтится, яко небесных таинник, многострадальный клим, флавиан же, и павл великий, исповедания первопроповедницы.

Михаил синадский да поется с тарасием, никифор паки с феодором зело, и феофан священноименный воистинну, защитницы икон Христовых.

Петр и игнатий воистинну богоносцы, яко Христовы апостоли, и священнострадальцы суще, да воспоются купно с поликарпом, и киприаном Христомученикома.

Преподобнии отцы, и священноначальницы господни, со священномученки и женами святыми, именованнии и не именованнии вси, молите спастися душам нашым.

*Слава, троичен:*
Едине в Троице Боже, слава тебе непрестанно: аще бо и Бог кийждо, но един естеством еси, отец, сын и дух, трисветлыми свойствы. (л. кс~и)

*Богородичен:*
Купину горящую огнем и неопалимую, предзряше древле моисей на синайстей горе, богоприятное твое чрево, Дево, под\ъемлющее нетленный огнь.

*Катавасия:*
Проявленное на горе законоположнику во огни и купине, рождество приснодевы, в наше верных спасение, песньми немолчными величаем.

*Ексапостиларий. Подобен:*
Жены услышите:

Мира отвергшиися, и крест вземшии, множество преподобных отец, с лики мученик, иерарх собрание, и жен сочинение, нас возвеселите, еже воспети достойно вашу всесветлую память.

*Слава, и ныне: Подобен:*
Со ученики взыдем:

В постничестве просиявшыя богоносныя отцы, и священноначальники, купно же от жен преподобныя, и священномученников лики, в песнех светло восхвалим: яко да освятимся, и моленьми сих, и молитвами Богородицы, удобно совершим течение поста.

*На хвалитех поставим стихи д~, и поем стихиры, глас и~.*

*Подобен:*
Во едеме рай:

отцев вси множество преподобно постничествовавшее, в песнех возвеличим вернии, иерархов же Христовых восхвалим песньми, богомудренно единодушно братие: в воздержании бо пожиша и в посте чистом, и Христово нам евангелие из\ъясниша. с нимиже воспоим жены богоносныя и светлыя, жительству их боголепно ревнующе в души: да обрящем тамо согрешений прощение.

В постничестве просиявшыя светло, преподобно же пожившыя, похвалим преславно братие, яко жительствовавшыя добре и к жизни вечной благочестно (л. кс~и об.) преселившыяся в радости: ко упокоению же негиблемому, и блаженному, тамо добродетелию и честностию право потекшыя, се достойно почтим, яко да получим милость от Бога их молением, и вечныя славы и радости: и избавимся тамо неумолимых мучений.

Иерархов всех лик, праведных собрание, постников же и преподобных жен, поживших благочестно, умолени благодатию, молите единаго благаго, и всещедраго Господа, ущедрити и нас: да и тамошняго осуждения избавимся выну молитвами вашими мудрии, и будущаго восприятия насладимся, непрестанно во веки веков веселящеся и мы, похвальную песнь непрестанно жизнодавцу взывающе.

Боголепное торжество вернии, восплещим днесь в памяти святых обильно, иерархов, и постников, и священномучеников, и преподобных жен, и благочестивых: тленная бо и привременная истинно презреша и аки паучину, и аки уметы сия вмениша, да приобрящут Христа, и царствие его, и божественная оная, яже око не виде, ниже ухо когда слыша. ихже молитвами Боже, избави тления душы нашя.

*Слава, самогласен, глас з~:*

Преподобнии отцы, во всю землю изыде вещание исправлений ваших. темже на небесех обретосте мзду трудов ваших: демонов разрушивше полчища, ангелов постигосте чины: ихже житию непорочно поревновавше, дерзновение имуще ко Господу, мир испросите душам нашым.

*И ныне, Богородичен:*
Богородице, ты еси лоза истинная: *Славословие великое. И отпуст. На литургии из\ъобразительная. И от канона песнь г~, и з~. Прокимен апостола, глас д~:*
Восхвалятся преподобнии  (л. кс~ф) во славе, и возрадуются на ложах своих. *Стих:*
Возношения божия в гортани их: *Апостол дне, к римляном, зачало ре~и. Другий преподобных, к галатом, зачало сг~и. Аллилуиа, глас в~. Стих:*
Насаждени в дому господни: *Стих:*
Веселитеся о Господе, и радуйтеся праведнии: *Евангелие от матфеа, зачало з~и. И преподобных, зачало м~г. Киноник:*
Радуйтеся: Аллилуиа, *трижды.*

