<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. о~е об.)

*В неделю вечера,*

*На*
Господи воззвах: *поставим стихов з~, и поем %[cтихиры праздника%] г~.*

*%[Стихиры праздника%], глас е~.*

*Подобен:*
Радуйся постником:

Гвоздьми пригвоздився, клятву юже на древе, древом потребил еси: положив же ся во гробе, яже от века мертвыя божественною силою воскресил еси, твою силу велегласно славим: пасха божественная Иисусе всесильне, животе наш, отчее сияние. темже небесная с земными радуются, победныя песни тебе победотворче (л. о~з) слове поюще, Христе вседержителю, подающему мирови велию милость.

убо с мертвыми живот, под\ землею же невечернее солнце, еще и ныне есть, мироносиц лик рыдая вопияше: приидите тецем тщательно, и узрим у гроба святаго. внутрь же сего блистающася ангела узревше, недоумеющеся ужасахуся: иже преложив их рыдание, возопи: жизнодавец воскресе, не ужасайтеся любочестнии, той царствует, даруяй мирови велию милость.

Рано женский лик, прежде солнца, сущаго взыскаше солнца, во гроб зашедшаго тогда, светозарный же тем провозглашаше ангел: возсия свет, озаряяй во тме спящыя, светозарным учеником возвестите: плачь в радость преложите, пасху же радостную и мироспасительную, несумненным сердцем плещуще ликуйте: Христос воскресе, даруяй мирови велию милость.

*И минеи г~. Слава и ныне: глас а~:*

Мироносицы жены ко гробу что приидосте; что ищете живаго в мертвых; воскресе Господь, дерзайте, вопиет ангел.

*Таже:*
Свете тихий:

*На %[стиховне%] стихира воскресна, глас в~:*

Прежде век от отца рождшемуся божию слову, воплощшемуся от Девы Марии, приидите поклонимся: крест бо претерпев, погребению предадеся, яко сам восхоте: и воскрес из\ мертвых, спасе мя заблуждающаго человека. (л. о~з об.)

*Стих:*
К тебе возведох очи мои:

Согреших к тебе Cпасе, яко блудный сын, приими мя отче кающася, и помилуй мя Боже.

*Стих:*
Помилуй нас Господи, помилуй нас:

*Мученичен:*
Земнаго наслаждения не возлюбившии страстотерпцы, небесных благих сподобишася, и ангелом сограждане быша: Господи, молитвами их, помилуй и спаси нас.

*Слава, и ныне: глас а~:*

Со страхом приидоша жены на гроб, ароматы тело твое помазати тщащыяся, и сие не обретше, недоумевахуся друга ко друзей, не ведуще воскресения. но предста им ангел, и рече: воскресе Христос, даруяй нам велию милость.

*Таже:*
Ныне отпущаеши: *Тропарь:*
Благообразный иосиф: *Слава:*
Егда снизшел еси: *И ныне:*
Мироносицам: [зри] *Аще ли имать святый тропарь, глаголем прежде тропарь:*
Благообразный иосиф: *Слава: святаго: И ныне:*
Мироносицам женам: *[Тропарь:*
Благообразный иосиф: *и тропарь воскресен:*
Егда снизшел еси к смерти: *в вечер глаголем их пременяюще, во всю седмицу, якоже и прежде о сем явлено есть.] И ектениа, и отпуст. Служба же святаго минеи случившагося в сию неделю, поется на повечерии. По трисвятом кондак един триоди празднику. Сице глаголем даже и до недели всех святых.*
(л. о~з)

*В понедельник г~-я седмицы на утрени:*

*Начало обычное, якоже указася в понедельник вторыя седмицы по пасце. На*
Бог Господь: *тропарь, глас в~:*
Благообразный иосиф: *дважды. Слава:*
Егда снизшел еси: *И ныне:*
Мироносицам женам: *Сице же глаголются тропари сия чрез\ всю седмицу. [Аще есть тропарь святаго, глаголем тропарь прежде:*
Благообразный иосиф: *единожды. И тропарь:*
Егда снизшел еси: *единожды. Слава: святаго: И ныне:*
Мироносицам женам:]

*По а~-м стихословии седален, глас в~:*

Камень гробный запечатати не возбранив, камень веры воскресый подал еси всем, Господи, слава тебе.

*Стих:*
Господи, да не яростию твоею обличиши мене, ниже гневом твоим накажеши мене.

Яко волны морския восташа на мя беззакония моя, и яко корабль в пучине, аз един погружаюся согрешеньми многими: но в тихое пристанище настави мя Господи, покаянием, и спаси мя.

*Стих:*
Дивен Бог во святых своих, Бог Исраилев.

*Мученичен:*
Тебе одеющаго небо облаки, имуще святии одеяние, в мире муки от беззаконных претерпеша, прелесть идольскую упраздниша. тех молитвами и нас свободи от невидимаго врага Cпасе, и спаси ны.

*Слава, и ныне, Богородичен:*

Благоутробия сущи источник, милости сподоби нас Богородице, призри на люди согрешившыя, яви яко присно (л. о~з об.) силу твою: на тя бо уповающе, радуйся, вопием ти, якоже иногда гавриил безплотных архистратиг.

*И чтение.*

*По в~-м стихословии, седален, глас в~.*

*Подобен:*
Вышних ищя:

Мира тепле гробу приносят жены Cпасе, ангела светлостию душы веселяху, и Бога тя всех проповедаху, и учеником вопияху: воистинну воскресе из\ гроба всех живот.

*Слава, и ныне: тойже. И чтение.*

*Таже,*
Воскресение Христово: *единожды. Канон праздника со ирмосы на и~, и минеи на д~. По г~-й песни, седален святаго По з~-й песни кондак празднику:*
Радоватися мироносицам: *И икос. И чтем пролог, ексапостиларии праздника: Слава, святаго: И ныне: праздника.*

*На %[хвалитехъ%] стихиры на д~, глас в~:*

Всякое дыхание и вся тварь, тя славит Господи, яко крестом смерть упразднил еси, да покажеши людем, еже из\ мертвых твое воскресние, яко един человеколюбец. *[Дважды.]*

Содеянных мною лютых помышляя безместная, к твоим прибегаю щедротам, мытаря подражая, и блудницу слезившую, и блуднаго сына. темже и припадаю ти милостиве, прежде даже не осудиши мя, пощади мя Боже, и помилуй мя.

За Христа пострадавше даже до смерти, о страстотерпцы мученицы! душы убо имате на небесех в руце божии, и по всему миру почитаются вашя мощи, (л. о~и) священницы и царие кланяются, и людие вси веселятся, и мы обычно вопием: сон честный пред\ Господем смерть преподобных его.

*Слава, и ныне: глас в~:*

Приидоша на гроб магдалина, и другая мариа, ищуще Господа, и ангела видеша яко молнию седяща на камени, и глаголюща им: что ищете живаго с мертвыми; воскресе, якоже рече, в галилеи его обрящете. к нему же возопиим: воскресый из\ мертвых, Господи, слава тебе.

*На %[стиховне%] %[cтихиры праздника%], глас з~:*

*Подобен:*
Тридневен:

Начните людие псаломски, воспойте Христа с радостию: пасха велия возсия нам, воскресый из\ гроба Христос жизнодавец, и избавитель всего создания.

*Стих:*
Благоволил еси Господи землю твою, возвратил еси плен иаковль.

Радоватися мироносицам рек, евино осуждение разрушив, и радость учеником воскрес посылаеши, проповедати еже из\ гроба тридневное твое воскресние.

*Стих:*
Милость и истина сретостеся. правда и мир облобызастася.

Пасху честную и святую, Христос нам озари, приидите вси просветимся душами: се бо ныне день возсия, в сий радуйтеся и веселитеся.

*Слава и ныне: глас в~:*

Возлияша мира со слезами, на гроб твой жены, и исполнишася радости уста их, внегда глаголати: воскресе Господь. (л. о~и об.)

*На %[литургии%], на блаженнах, песнь а~-я праздника, на з~. По входе тропари:*
Благообразный иосиф: Егда снизшел еси к смерти: Мироносицам женам: *И храма святаго: И тропарь святаго, аще есть. Аще ли будет и другаго святаго тропарь, то рцы его: таже кондак храма. Слава: святаго. Аще ли будет и другаго святаго кондак, такожде рцы его: И ныне, кондак праздника:*
Радоватися мироносицам:

*Такожде глаголем тропари, по вся дни сея святыя седмицы, кроме святаго полиелейнаго. Сице бывает служба вечер, и на утрени, по вся дни сея седмицы.*

*В понедельник вечера,*

*на*
Господи воззвах: *поставим стихов з~. И поем настоящыя %[cтихиры праздника%] г~. Глас в~.*

*Подобен:*
Егда от древа:

Егда мироносицы тя Христе, зело рано взыскаху всех живота, миры и ароматы имущыя идяху, и любовию плачущыя, слышаху от гроба юношу глаголюща: престаните плачуще, обаче вашему спасению радующеся возопийте всем: яко воста Господь.

Вемы, о благообразный иосифе! тебе яко херувимскую колесницу, царя Христа на раму своею понесша, и со креста снемша, ублажаем руце твои, и очи божественнии: почитаем длани твоя, имиже солнца слова (с. о~ф) и Бога, на гроб нося положил еси. темже и память твою любовию почитаем.

Явися торжество нам боголепных мироносиц, и иосифа честнаго, якоже другий рай, источник подаяй жизни: благодатныя воды источаяй мирови, изливает востания Христова струи тепле. множества верных празднуют и взывают: слава давшему свое воскресение концем.

*И минеи г~. Слава, и ныне: глас в~:*

Мироносицы рано бывшя, и гроб твой со тщанием достигшя, искаху тебе Христе, во еже помазати пречистое тело твое, и ангеловыми глаголы огласившеся, радостотворныя образы апостолом проповедаху: яко воскресе начальник спасения нашего, пленивый смерть, мирови же даруяй живот вечный, и велию милость.

*Таже:*
Свете тихий:

*На %[стиховне%] стихиры, глас в~. Воскресна:*

Христос Спас наш, еже на ны рукописание пригвоздив на кресте заглади, и смертную державу упраздни: покланяемся его тридневному воскреснию.

*Стих:*
К тебе возведох очи мои:

*умилителен:*
Вопию ти Христе Cпасе, мытаревым гласом: очисти мя якоже онаго, и помилуй мя Боже.

*Стих:*
Помилуй нас:

*Мученичен:*
Святым мучеником молящымся о нас, и Христа поющым, всяка прелесть преста, и человеческий род верою спасается. (л. о~ф об.)

*Слава, и ныне:*

Почто мира со слезами, о ученицы растворяете, камень отвалися, гроб истощися: видите тлю животом попранную. печати свидетельствующя явственне, спящыя люте стражники непокоривых, смертное спасеся плотию божиею, ад рыдает, текше радостию рцыте апостолом: умертвивый Христос смерть, перворожден из\ мертвых, вас предваряет в галилеи.

*Таже,*
Ныне отпущаеши: *Трисвятое. Тропари обычно. И отпуст.*

*Во вторник г~-я седмицы по пасце на утрени*

*тропари праздника по обычаю. По а~-м стихословии седальны, глас в~:*

Недро пречистое в вышних не истощивый, погребение и воскресение от всех приял еси: Господи слава тебе.

*Стих:*
Господи, да не яростию твоею обличиши мене:

Аз есмь древо неплодное, Господи, умиления плода не нося отнюд, и посечения боюся, и огня онаго устрашаюся неугасимаго. темже тя молю: прежде оныя нужди обрати, и спаси мя.

*Стих:*
Дивен Бог во святых своих, Бог Исраилев:

*Мученичен:*
Просветивый святыя твоя паче злата, и прославивый преподобныя твоя яко благ, теми умолен бывая Христе Боже, жизнь нашу умири, яко человеколюбец, и молитву исправи яко кадило, едине во святых почиваяй. (л. п~)

*Слава, и ныне: Богородичен:*

Законов утаившися естества, божественному рождеству девство совокупила еси: едина бо родила еси прежде тебе рождшагося безлетно. темже тя Богородице величаем.

*По в~-м стихословии, седален праздника, глас в~:*

*Подобен:*
Вышних ищя:

Мироносицы утро пришедшыя и гроб тощь видевшыя, апостолом глаголаху: тление низложи державный, и сущих во аде восхити уз: проповедите дерзновением, яко воскресе Христос Бог, даруя мирови велию милость.

*Слава, и ныне: тойже.*

Воскресение Христово: *и псалом н~. Канон праздника, со ирмосы на и~: и минеи на д~. Кондак и ексапостиларий праздника. На %[хвалитехъ%], поставим стихи д~, и поем настоящыя %[стихиры осмогласника%], глас в~:*

Да рекут иудее, како воини погубиша стрегущии царя; почто бо камень не сохрани камене жизни; или погребеннаго да дадят, или воскресшему да поклонятся, глаголюще с нами: слава множеству щедрот твоих, Cпасе наш, слава тебе. *[Дважды.]*

Беззакония моя презри Господи, от Девы рождейся, и сердце мое очисти, храм то творя святаго твоего духа: да мя не уничижиши от твоего лица, безмерную имеяй милость.

*Мученичен:*

Крест Христов восприемше святии мученицы, оружие непобедимое, всю диаволю крепость упраздниша, и (л. п. об.) приимше венцы небесныя, стена нам быша, о нас молящеся.

*Слава, и ныне: глас в~:*

Мироносицы жены, утру глубоку, ароматы вземшя, господня гроба достигоша, яже не надеяхуся обретшя, помышляху благоговеюще каменному отвалению, и друга ко друзей глаголаху: где суть печати гроба; где есть пилатова кустодиа, и опасное утверждение; бысть же возвеститель не ведущым женам, блистаяйся ангел, и глаголяй к ним: что с рыданием ищете живаго, и оживотворившаго род человеческий; воста Христос Бог наш из\ мертвых яко всесилен, подаяй всем нам нетление и жизнь, просвещение и велию милость.

*На %[стиховне%] %[cтихиры праздника%], глас в~:*

*Подобен:*
Егда от древа:

Свет трисолнечный на земли днесь ясно блистает, и мрак вземлет страстей, является воскресение Христово, соблюдающее верныя: апостольстии ликуют чини любовию, иосиф веселится, и мироносиц честных память светлая венчает верно тех восхваляющыя, и божественное востание славящыя.

*Стих:*
Благоволил еси Господи землю твою, возвратил еси плен иаковль.

Взем на рамо иосифе, в деснице отчей сына седящаго, миро неистощимое с миры погребл еси, мирови воскресение предложил еси гробу, одевающагося светом яко ризою, камением спокрываеши неизреченно. (л. п~а) темже его поем песньми, светоносная страдания и воскресение.

*Стих:*
Милость и истина сретостеся, правда и мир облобызастася.

удивляется ангелов множество, и тебе иосифе зряще Христа погребающа, мир ублажает тя, вернии чудимся: честное же воскресение чтуще божественно, и с мироносицами тя тепле почитаем. темже и вопием непрестанно: молися с ними спастися и нам бед же и скорбей.

*Слава, и ныне: глас а~:*

Со страхом приидоша жены на гроб, ароматы тело твое помазати тщащыяся, и сие не обретше, недоумевахуся друга ко друзей, не ведуще воскресения. но предста им ангел, и рече: воскресе Христос, даруяй нам велию милость.

*Таже, час первый. И отпуст.*

*Во вторник г~ седмицы вечера,*

*на*
Господи воззвах, *%[cтихиры праздника%] г~, глас в~.*

*Подобен:*
Егда от древа:

Радуются ученицы Христовы, от ангела глаголы слышашя, отонудуже воскресение нас ради в мертвых вменившагося навыкают. аще и прежде мироносицы (л. п~а об.) гробу предсташа, и рыдающе о Христе, камень узревше внезапу отвален, егоже недоумевахуся преложению.

Непрестающую и божественную радость подающя, бж~ественным и священным учеником явишася, ученицы мироносицы Христовы, исполнившя повеление божественнаго ангела. егоже ужасошася белоносныя одежды, глаголюща: пленен бысть ад всеспасительным воскресением нас ради умершаго царя.

Струи от слезнаго источника, рыдание испустившя, бж~ественныя Христовы ученицы, глаголы радостныя приношают ныне самовидцем благодати, возвещающе сим слова востание, и яже из\ гроба радость. темже вместо печали слышаху глас преславно, сим еже радуйтеся повелевающ.

*И минеи г~. Слава, и ныне, глас з~:*

Мироносицы жены, гроба твоего достигшя, и печати гробныя видевшя, не обретшя же пречистаго тела твоего, рыдающя со тщанием приидоша, глаголющя: кто украде нашу надежду; кто взят мертва нага смирною помазана, матери едино утешение; о како мертвыя ожививый умертвися! ада пленивый, како погребеся! но воскресни Cпасе самовластно, якоже рекл еси, тридневен, спасаяй душы нашя.

*Таже,*
Свете тихий:

*На %[стиховне%] стихиры воскресны, глас в~:*

Спаси мя Христе Cпасе силою крестною, спасый петра в мори, и помилуй мя Боже.

*Стих:*
В тебе возведох очи мои: (л. п~в)

Со архангелы воспоим Христово воскресние: той бо есть избавитель и Спас душ наших, и в славе страшней и крепцей силе, паки грядет судити миру, егоже созда.

*Стих:*
Помилуй нас Господи, помилуй нас:

*Мученичен:*
Лицы мученичестии сопротивишася мучителем, глаголюще: мы воинствуем царю сил, аще и огню и мукам предасте нас, не отметаемся троическия силы.

*Слава, и ныне: глас з~:*

Проси иосиф тело Иисусово, и положи е в новом своем гробе: подобаше бо ему из\ гроба, яко от чертога проити. сокрушивый державу смерти, и отверзый врата райская человеком, слава тебе.

*Таже,*
Ныне отпущаеши: *Тропари обычныя, и отпуст.*

*В среду третия недели по пасце на утрени,*

*на*
Бог Господь: *тропарь праздника. По а~-м стихословии, седален, глас в~:*

Спасение соделал еси посреде земли Христе Боже, на кресте пречистеи руце твои простерл еси, собирая вся языки зовущыя: Господи слава тебе.

*Стих:*
Воскресни Господи Боже мой:

Воскрес из\ гроба, и узы растерзал еси ада, разрушил еси осуждение смерти Господи, вся от сетей врага избавивый: явивый же себе апостолом твоим, (л. п~в об.) послал еси я на проповедь, и теми мир твой подал еси всей вселенней, едине многомилостиве.

*Стих:*
Дивен Бог во святых своих, Бог Исраилев.

*Мученичен:*
Страстотерпцы господни, блаженна земля напившаяся кровьми вашими, и свята селения приемшая телеса вашя: в подвизе бо врага победисте, и Христа со дерзновением проповедасте. того яко блага молите, спастися, молимся душам нашым.

*Слава и ныне: крестобогородичен:*

Предстоящи кресту твоему безсеменно рождшая тя, и не терпящи видети неправедно страждуща, рыдаше с плачем, и вопияше тебе: како страждеши естеством безстрастный, сладчайший сыне; воспеваю твою крайнюю благостыню.

*По в~-м стихословии, седален, глас в~:*

*Подобен:*
Благоутробия:

Ко гробу твоему Cпасе, честныя мироносицы пришедшя, Владыку помазавшыя миры, яко человека тя мняху: ангел же им радость возвести, воскресе Господь. тем и проповедите апостолом, из\ гроба воистинну страшное его воскресние.

*Слава, и ныне: тойже.*

Воскресние Христово: *и псалом н~. Канон праздника, со ирмосы на и~, и минеи на д~: кондак, и ексапостиларий праздника.*

*На %[хвалитехъ%] поставим стихи д~. и поем настоящыя стихиры, глас в~.*

Волею обнищав нищетою адамлею Христе Боже, пришел еси на землю от Девы воплощся, и крест восприял (л. п~г) еси, да нас свободиши от работы вражия: Господи слава тебе. *[Дважды.]*

Радуйтеся людие и веселитеся, ангел седяй на камени гробнем, той нам благовести, рек: Христос воскресе из\ мертвых, Спас мира, и исполни всяческая благоухания: радуйтеся людие и веселитеся.

*Мученичен:*

Святых твоих множества молят тя Христе, помилуй нас яко человеколюбец.

*Слава, и ныне: глас а~:*

Со страхом приидоша жены на гроб, ароматы тело твое помазати тщащеся, и сие не обретше, недоумевахуся друга ко друзей, не ведуще воскресния, но предста им ангел, и рече: воскресе Христос, даруяй нам велию милость.

*На %[стиховне%] стихиры, глас в~.*

*Подобен:*
Егда от древа:

убо в мертвых ли избавитель; рыданьми мироносицы вопияху, Христовы ученицы. солнце же превелие даже и до днесь под\ землею ли, или воскресе, якоже рече; и сице плачущым, от гроба ангел божественную воистинну радость рече: Христос воскресе, тецыте, проповедите всем, его из\ гроба божественное воскресние.

*Стих:*
Благоволил еси Господи землю твою:

Мира уготоваша честная, еще тме сущей во едину от суббот, приидоша на гроб твой мироносицы Христе, еже помазати пречистое и божественное твое тело. темже воскресние уведевшя твое, потщахуся возвестити и таинником: (л. п~г об.) ихже предсрет из\ гроба, радуйтеся, возопил еси человеколюбнейше.

*Стих:*
Милость и истина сретостеся:

Вышняго Бога на земли погребена, яко мертва помазати тщатся его ученицы, ароматы честными: и во гробе седяща нова юношу, видевшя в блистающем зраце, ужасошася. темже слова из\ гроба востание тридневное уведевшя, и апостолом возвещаху.

*Слава, и ныне, глас е~:*

Тебе одеющагося светом яко ризою снем иосиф с древа с никодимом, и видев мертва нага непогребена, благосердный плачь восприим, рыдая глаголаше: увы мне сладчайший Иисусе, егоже вмале солнце на кресте висима узревшее мраком облагашеся, и земля страхом колебашеся, и раздирашеся церковная завеса: но се ныне вижу тя, мене ради волею под\ъемша смерть. како погребу тя Боже мой, или какою плащаницею обвию; коима ли рукама прикоснуся нетленному твоему телу; или кия песни воспою твоему исходу щедре, величаю страсти твоя, песнословлю и погребение твое со воскреснием, зовый: Господи слава тебе.

*Таже тропари праздника. Час а~. И отпуст. *
(л. п~д)

*В среду г~-я недели вечера,*

*на*
Господи воззвах: *поставим стихов з~: праздника г~, и минеи г~.*

*%[Стихиры праздника%], глас в~. Подобен:*
Егда от древа:

Глаголы услышавшя радости, от юнош приседящих гробу слова, течение показаша тщаливейшаго устремления: и чин оставльше прежняго мироношения, яко благовестницы явишася, востание от преисподних ада благовествующе таинником, о нас вочеловечшагося.

утро предварившя глубокое, страхом мироносицы жены гробу предсташа, мира приносяще жизнодавцу Христу, в мертвых вменяюще, ад умертвившаго. но божественный ангел предста тем вопия: что живоноснаго и живаго с мертвыми ищете; идите востание проповедающе.

Несеши на раму херувимскую почивающаго, блаженне иосифе, яко иное носило на раму твоею, воплощенна прежде, и ныне умерщвленна, иже оживотвори нас умерщвленных: егоже воскресение зря, радуешися с честными мироносицами, аще и предрыдасте сего умерщвление.

*Слава и ныне: глас а~:*

Приидоша на гроб магдалина и другая мариа, ищуще Господа, и ангела видеша яко молнию седяща на камени, и глаголюща им: что ищете живаго с мертвыми; воскресе, якоже рече, в галилеи его обрящете. к немуже возопиим: воскресый из\ мертвых, Господи слава тебе. (л. п~д об.)

*Таже,*
Свете тихий:

*На %[стиховне%] стихира воскресна, глас в~:*

Воскресние твое Христе Cпасе, всю просвети вселенную и призвал еси твое создание: всесильне Господи слава тебе.

*Стих:*
В тебе возведох очи мои:

*Апостолом:*
Возвеличил еси Cпасе во вселенней, верховных апостол имена: навыкоша небесным неизреченным, даша сущым на земли исцеления, и сени их самыя страсти уврачеваху. иже от рыбарей чудотворяше, и иже от иудей, богословяше благодати учения: имиже благоутробне, даждь нам великую твою милость.

*Стих:*
Помилуй нас Господи, помилуй нас:

*Мученичен:*
Велия слава, юже стяжасте святии верою: не токмо бо внегда пострадати, врага победисте, но и по смерти духи прогоняете, недужныя исцеляете, душ и телес врачеве, молитеся ко Господу, помиловатися душам нашым.

*Слава, и ныне: глас в~:*

Возлияша мира со слезами на гроб твой жены, и исполнишася радости уста их, внегда глаголати: воскресе Господь.

*Таже,*
Ныне отпущаеши: *Трисвятое. Тропарь, и отпуст.*

*В четверток г~-я недели по пасце, на утрени,*

*на*
Бог Господь: *тропари праздника.*

*По а~-м стихословии седален, глас в~.*

*Подобен:*
Преблагословенна:

Мира погребения твоего жены носящя, тай ко (л. п~е) гробу приидоша уранше, иудейския боящеся дерзости, и воинов предзряще утверждение: но естество немощное мужество победи, яко намерение милостивное Богу угоди. прилично убо взываху: воскресни Господи, помози нам, и избави нас славы ради имене твоего.

*Стих:*
Во всю землю изыде вещание их:

умудривый паче ритор ловцы, и пославый якоже проповедники по всей земли, неизглаголанным человеколюбием твоим Христе Боже, теми утверди церковь твою, и верным низпосли благословение твое, едине милостиве и человеколюбче.

*Стих:*
Дивен Бог во святых своих, Бог Исраилев.

*Мученчен:*
Апостоли, мученицы и пророцы, святителие, преподобнии и праведнии, добре подвиг совершившии, и веру соблюдшии, дерзновение имуще ко спасу, о нас того молите спастися, молимся, душам нашым.

*Слава, и ныне: Богородичен:*

Божественнаго быхом общницы естества, тобою Богородице приснодево: Бога бо нам воплотившагося родила еси. темже по долгу тя вси благочестно величаем.

*По в~-м стихословии, седален, глас в~:*

*Подобен:*
Вышних ищя:

Мира Cпасе жены приносяще, искаху тщанием помазати тя человеколюбче, от гроба же ангел к ним вопияше: воста жизнодавец и Господь, поправ ад и смерть.

*Слава, и ныне: тойже.*

Воскресение Христово: *псалом н~. Канон праздника, и прочее последование, якоже предписася.*
(л. п~е об.)

*На %[хвалитехъ%] поставим стихи д~, и поем настоящыя стихиры, глас в~:*

Ангел убо еже радуйся, прежде твоего зачатия Господи, благодатней принесе: ангел же камень славнаго твоего гроба в твое воскресние отвали: ов убо в печали место, веселия образы возвещая: сей же в смерти место, Владыку жизнодавца проповедуя нам, темже вопием ти: благодетелю всех, Господи слава тебе.*[Дважды.]*

*От*
неправедных деяний всегда борими, и к тебе прибегающе воистинну сущему Богу, глас твоих ученик приносим ти, глаголюще: спаси ны наставниче, погибаем. покажи и ныне врагом нашым, молимся, яко покрываеши люди, и спасаеши от бед, молитвами апостол, презря грехи, за многую благостыню Господи.

*Мученичен:*

Всякий град и страна почитают мощи вашя, о страстотерпцы мученицы! вы бо законно пострадавше, венец небесный приясте, и сего ради священников есте похвала, царей победа, церквей благолепие.

*Слава, и ныне: глас в~:*

Мироносицы жены, утру глубоку, ароматы вземшя, господня гроба достигоша, яже не надеяхуся обретшя, помышляху благоговеюще каменному отвалению, и друга ко друзей глаголаху: где суть печати гроба; где есть пилатова кустодиа, и опасное утверждение; бысть же возвеститель неведущым женам, блистаяйся ангел, и глаголяй к ним: что с рыданием ищете живаго, и оживотворившаго род человеческий; воста Христос (л. п~з) Бог наш из\ мертвых, яко всесилен, подаяй всем нам нетление и жизнь, просвещение и велию милость.

*На %[стиховне%] стихиры, глас в~.*

*Подобен:*
Егда от древа:

Егда воскресл еси яко Бог, тогда радоватися дал еси слове, мироносицам рек: не у взыдох ко отцу моему, и прочее не прикасайтеся мне, идите токмо рцыте другом моим: се предваряет вас. темже по сих виден был еси, и дуновением сим дал еси Cпасе духа святаго.

*Стих:*
Благоволил еси Господи землю твою:

Речением мироносиц жен, от мертвых проповедающым Христово воскресение, таинницы не веровавше, потщашася гроб видети: и синдон и сударь зрится во гробе, сам же искомый не видится. темже воскресение познавше, проповедницы зрятся в мире, сие и языком возвещающе.

*Стих:*
Милость и истина сретостеся:

Явися свет неприступный нам, сияя от гроба красный Христос Господь. ад пленися, сатана исчезе: радуются мира концы, ликует тварь, поет празднующи церковь Христова память иосифа всемудраго, и мироносиц с ним жен почитает торжество.

*Слава, и ныне: глас в~:*

Почто мира со слезами, о ученицы, растворяете; камень отвалися, гроб истощися: видите тлю животом попраную, печати свидетельствующя явственно, спящыя люте стражники непокоривых, смертное спасеся плотию божиею, ад рыдает. текшя радостию рцыте (л. п~з об.) апостолом: умертвивый Христос смерть, перворожден из\ мертвых, вас предваряет в галилеи.

*Таже тропарь, и час а~. И отпуст.*

*В четверток вечера,*

*на*
Господи воззвах: *поставим стихов з~: и поем стихиры праздника г~, и минеи г~.*

*%[Стихиры праздника%], глас и~.*

*Подобен: О*
преславнаго чудесе!:

Христа явльшагося стопам последующе честнии, и тому служаще, нравом усердным мироносицы правостию, ниже умерша сего остависте: но шедше мира со слезами принесосте, милостивно движущеся. темже вашу память всесвященную торжествуем.

Божественных жен сословие, видети желающе жизнь умерщвленную во гробе, нощию прииде, и ангела слыша, якоже прорече Христос: воста, тщанием сего учеником рцыте, и уныние от души отрините, вместо плача радость неизглаголанную восприемше.

Днесь вернии ликуим в памяти вашей мироносицы, славяще вас прославившаго преблагаго Господа: егоже молите непрестанно всечестнии, вечнующую славу получити нам, и светлость святых, имуще к нему дерзновение всегда, богоблаженнии. (л. п~з)

*Слава, и ныне: глас в~:*

Мироносицы рано бывшя, и гроб твой со тщанием достигшя, искаху тебе Христе во еже помазати пречистое тело твое. и ангеловыми глаголы огласившеся, радостотворныя образы апостолом проповедаху: яко воскресл есть начальник спасения нашего, пленивый смерть, мирови же даруяй живот вечный, и велию милость.

*Таже,*
Свете тихий:

*На %[стиховне%] стихиры, глас в~:*

*Крестная:*
Да распнется, вопияху, иже твоих дарований присно наслаждающиися, и злодея вместо благодетеля просиша прияти, праведных убийцы: молчал же еси Христе, терпя их суровство, пострадати хотя и спасти нас, яко человеколюбец.

*Стих:*
К тебе возведох очи мои:

*Воскресен:*
Прежде век от отца рождшемуся божию слову, воплощшемуся от Девы Марии, приидите поклонимся: крест бо претерпев, погребению предадеся, яко сам восхоте: и воскрес из\ мертвых, спасе мя заблуждающаго человека.

*Стих:*
Помилуй нас Господи, помилуй нас:

Земныя сладости не возлюбльше страстотерпцы, небесных благ сподобишася, и ангелом сограждане быша: Господи, молитвами их помилуй, и спаси нас.

*Слава, и ныне: глас з~:*

Проси иосиф тело Иисусово, и положи е в новом своем гробе: подобаше бо ему из\ гроба, яко от (л. п~з об.) чертога проити. сокрушивый державу смерти, и отверзый врата райская человеком, Господи слава тебе.

*Таже,*
Ныне отпущаеши: *Трисвятое. Тропари. И отпуст.*

*В пяток г~-я седмицы по пасце на утрени,*

*на*
Бог Господь: *тропарь праздника.*

*По а~-й кафисме седален, глас в~:*

Пречистому образу твоему покланяемся благий, просяще прощения прегрешений наших Христе Боже: волею бо благоволил еси плотию взыти на крест, да избавиши, яже создал еси, от работы вражия. тем благодарственно вопием ти: радости исполнил еси вся Cпасе наш, пришедый спасти мир.

*Стих:*
Исповемся тебе Господи:

Камень гробный запечатати не возбранив, камень веры воскресый подал еси всем, Господи слава тебе.

*Стих:*
Дивен Бог во святых своих:

*Мученичен:*
Егда во страдальчествех подвизашася господни мученицы, тогда дерзость помрачашеся нечестивых верою. егда же лесть идолов божественно упраздниша, тогда венцы победы восприяша свыше, и молятся о душах наших.

*Слава, и ныне: крестобогородичен:*

Дева и Мати твоя Христе, на древе видящи тя мертва простерта, плачущи горько, сыне мой, глаголаше: (л. п~и) что страшное сие таинство, всем даруяй жизнь вечную, волею на кресте како страждеши смерть поносную;

*По в~-м стихословии седален, глас в~.*

*Подобен:*
Вышних ищя:

Мира тепле гробу приносят жены Cпасе, ангела светлостию душы веселяху, и Бога тя всех проповедаху, и учеником вопияху: воистинну воскресе из\ гроба всех живот.

*Слава, и ныне: тойже.*

Воскресение Христово: *псалом н~: Канон праздника, со ирмосы на и~: и минеи на д~. Кондак, и ексапостиларий праздника.*

*На %[хвалитехъ%] поставим стихи д~, и поем настоящыя стихиры, глас в~:*

Креста твоего древу покланяемся Христе Боже, древо живота показал еси нам верующым в тя: и тем упразднив державу имущаго смерти, оживотворил еси ны умерщвленныя грехом. темже вопием тебе: благодетелю всех Господи, слава тебе. *[Дважды.]*

Всякое дыхание, и вся тварь тя славит Господи, яко крестом смерть упразднил еси, да покажеши людем, еже из\ мертвых твое воскресение, яко един человеколюбец.

*Мученичен:*

За Христа пострадавше даже до смерти, о страстотерпцы мученицы, душы убо имате на небесех в руце божией, и по всему миру почитаются мощи вашя: священницы и царие кланяются, и людие вси веселятся, и мы обычно вопием: сон честный пред\ Господем смерть преподобных его. (л. п~и об.)

*Слава, и ныне: глас а~:*

Мироносицы жены ко гробу что приидосте; что ищете живаго в мертвых, воскресе Господь, дерзайте, вопиет ангел.

*На %[стиховне%] %[cтихиры праздника%], глас в~.*

*Подобен:*
Егда от древа:

Радуются ученицы Христовы, от ангела глаголы слышавшя: отонудуже воскресение нас ради в мертвых вменившагося навыкают. аще и прежде мироносицы гробу предсташа, и рыдающе о Христе, камень узревше внезапу отвален, егоже недоумевахуся преложению.

*Стих:*
Благоволил еси Господи:

Непрестающую и божественную радость подающя, бж~ественным и священным учеником явишася ученицы мироносицы Христовы, исполнившя повеление божественнаго ангела, егоже ужасошася белоносныя одежды, глаголющя: пленен бысть ад всеспасительным воскресением нас ради умершаго царя.

*Стих:*
Милость и истина сретостеся:

Струи от слезнаго источника, рыдание испустившя, бж~ественныя Христовы ученицы, глаголы радостныя приношают ныне самовидцем благодати, возвещающе сим слова востание, и яже из\ гроба радость. темже вместо печали шедшя слышаху глас, преславно сим, еже радуйтеся, повелевающ.

*Слава, и ныне: глас а~:*

Со страхом приидоша жены на гроб, ароматы тело твое помазати тщащыяся, и сие не обретше, (л. п~ф) недоумевахуся друга ко друзей, не ведуще воскресения: но предста им ангел, и рече: воскресе Христос, даруяй нам велию милость.

*Таже тропари. И отпуст. И час а~.*

*В пяток третия седмицы, вечера,*

*обычная кафисма. На*
Господи воззвах: *стихиры самогласны мироносиц. Глас в~:*

Мироносицы жены, утру глубоку, ароматы вземшя, господня гроба достигоша. яже не надеяхуся обретшя, помышляху благоговеющя каменному отвалению, и друга ко друзей глаголаху: где суть печати гроба; где есть пилатова кустодиа, и опасное утверждение; бысть же возвеститель неразумевающым женам, блистаяйся ангел, и глаголяй к ним: что с рыданием ищете живаго, и оживотворившаго род человеческий; воста Христос Бог наш из\ мертвых яко всесилен, подаяй всем нам нетление и жизнь, просвещение и велию милость.

Почто мира со слезами, о ученицы, растворяете; камень отвалися, гроб истощися: видите тлю животом попраную, печати свидетельствующя явственно, спящыя люте стражники непокоривых, смертное спасеся плотию божиею, ад рыдает, текше радостию (л. п~ф об.) рцыте апостолом: умертвивый Христос смерть, перворожден из\ мертвых, вас предваряет в галилеи.

Мироносицы рано бывшя, и гроб твой со тщанием достигшя, искаху тебе Христе, во еже помазати пречистое тело твое. и ангеловыми глаголы огласившеся, радостотворныя образы апостолом проповедаху: яко воскресл есть начальник спасения нашего, пленивый смерть, мирови же даруяй живот вечный, и велию милость.

*И минеи, г~. Слава: глас з~:*

Мироносицы жены, гроба твоего достигшя, и печати гробныя видевшя, не обретшя же пречистаго тела твоего, рыдающя со тщанием приидоша, глаголющя: кто украде наше упование; кто взят мертва нага смирною помазанна, матери едино утешение; о како мертвыя ожививый умертвися; ада пленивый, како погребеся; но воскресни Cпасе самовластно, якоже рекл еси, тридневен, спасая душы нашя.

*И ныне: Богородичен, глас в~:*
Прейде сень законная: *Лист кс~в. Таже,*
Свете тихий:

*На %[стиховне%] настоящыя стихиры воскресны. Глас в~:*

Прежде век от отца рождшемуся божию слову, воплощшемуся от Девы Марии, приидите поклонимся: крест бо претерпев, погребению предадеся, яко сам восхоте: и воскрес из\ мертвых, спасе мя заблуждающаго человека.

*Стих:*
Господь воцарися, в лепоту облечеся. (л. ч~)

Христос Спас наш, еже на ны рукописание пригвоздив на кресте заглади, и смертную державу упраздни: покланяемся его тридневному воскреснию.

*Стих:*
Ибо утверди вселенную, яже не подвижится.

Со архангелы воспоим Христово воскресние: той бо есть избавитель и Спас душ наших, и в славе страшней и крепцей силе, паки грядет судити миру, егоже созда.

*Стих:*
Дому твоему подобает:

Воскресние твое Христе Cпасе, всю просвети вселенную и призвал еси твое создание: всесильне Господи слава тебе.

*Слава, и ныне, глас е~:*

Тебе одеющагося светом яко ризою снем иосиф с древа с никодимом, и видев мертва нага непогребена, благосердный плачь восприим, рыдая глаголаше: увы мне сладчайший Иисусе, егоже вмале солнце на кресте висима узревшее мраком облагашеся, и земля страхом колебашеся, и раздирашеся церковная завеса: но се ныне вижу тя, мене ради волею под\ъемша смерть. како погребу тя Боже мой, или какою плащаницею обвию; коима ли рукама прикоснуся нетленному твоему телу; или кия песни воспою твоему исходу щедре, величаю страсти твоя, песнословлю и погребение твое со воскреснием, зовый: Господи слава тебе.

Ныне отпущаеши: *Трисвятое. Тропарь:*
Благообразный иосиф: *Слава:*
Егда снизшел еси: *И ныне:*
Мироносицам женам: *Ектениа, и отпуст.*

*Сице служба бывает и во всех пятках пятдесятницы.*
(л. ч~ об.)

*В субботу седмицы по пасце, на утрени,*

*на*
Бог Господь: *тропарь праздника, якоже пред\ъуказася.*

*По а~-м стихословии, седален, глас в~:*

Камень гробный запечатати не возбранив, камень веры воскресый, подал еси всем, Господи слава тебе.

*Стих:*
Воскресни Господи Боже мой:

Недро пречистое в вышних не истощивый, погребение и воскресение за всех приял еси: Господи слава тебе.

*Слава, и ныне: Богородичен:*

Вся паче смысла, вся преславная твоя, Богородице, таинства, чистоте запечатанной, и девству храниму, Мати позналася еси неложна, Бога рождши истиннаго. того моли, спастися душам нашым.

*По в~-м стихословии, седален, глас в~.*

*Подобен:*
Мироносицам женам:

учеников твоих лик, с мироносицами женами, радуется согласно: общий бо праздник с ними празднуем, в славу и честь твоего воскресения, и теми вопием ти: человеколюбче Господи, людем твоим подаждь велию милость.

*Слава, и ныне: тойже.*

Воскресение Христово: *псалом н~. Канон праздника со ирмосом на з~: и святаго храма на д~: и минеи святаго на д~. Кондак и ексапостиларий праздника.*

*На %[хвалитехъ%] поставим стихи д~, и поем настоящыя стихиры, глас в~:*

Всякое дыхание и вся тварь, тя славит Господи, яко крестом смерть упразднил еси, да покажеши (л. ч~а) людем, еже из\ мертвых твое воскресние, яко един человеколюбец.

Да рекут иудее, како воини погубиша стрегущии царя; почто бо камень не сохрани камене жизни; или погребеннаго да дадят, или воскресшему да поклонятся, глаголюще с нами: слава множеству щедрот твоих, Cпасе наш, слава тебе.

Радуйтеся людие и веселитеся, ангел седяй на камени гробнем, той нам благовести, рек: Христос воскресе из\ мертвых, Спас мира, и исполни всяческая благоухания: радуйтеся людие и веселитеся.

Ангел убо еже радуйся, прежде твоего зачатия Господи, благодатней принесе: ангел же камень славнаго твоего гроба в твое воскресние отвали: ов убо в печали место, веселия образы возвещая: сей же в смерти место, Владыку жизнодавца проповедуя нам, темже вопием ти: благодетелю всех, Господи слава тебе.

*Слава, и ныне: глас а~:*

Приидоша на гроб магдалина, и другая мариа, ищуще Господа и ангела видеша, яко молнию седяща на камени, и глаголюща им: что ищете живаго с мертвыми; воскресе, якоже рече, в галилеи его обрящете. к нему же возопием: воскресый из\ мертвых, Господи слава тебе.

*На %[стиховне%] %[cтихиры праздника%], глас в~. Самоподобны:*

Егда от древа тя мертва, аримафей снят всех живота, смирною и плащаницею тя Христе обвив, и любовию подвизашеся, сердцем и устнами тело нетленное твое облобызати. обаче одержимь страхом, (л. ч~а об.) радуяся вопияше ти: слава снизхождению твоему, человеколюбче.

*Стих:*
Благоволил еси Господи землю твою:

Егда во гробе нове за всех положился еси, избавителю всех, ад всесмехливый видев тя ужасеся, вереи сокрушишася, сломишася врата, гроби отверзошася, мертвии восташа. тогда адам благодарственно радуяся вопияше тебе: слава снизхождению твоему, человеколюбче.

*Стих:*
Милость и истина сретостеся:

Егда силы зряху тя Христе, яко прелестника от беззаконных оклеветаема, ужасахуся неизглаголанному долготерпению твоему, и камень гроба руками запечатанный, имиже твоя нетленная ребра прободоша. обаче нашему спасению радующеся вопияху ти: слава снизхождению твоему, человеколюбче.

*Слава, и ныне: глас з~:*

Проси иосиф тело Иисусово, и положи е в новом своем гробе: подобаше бо ему из\ гроба яко от чертога проити. сокрушивый державу смерти, и отверзый врата райская человеком, Господи слава тебе.

*Таже:*
Благо есть исповедатися: *И тропарь. Час а~-й, и отпуст.*

*На %[литургии%], блаженна, песнь ф~-я на з~. Прокимен и аллилуиа праздника. Апостол деяний, зачало к~в:*
Павел с сущими в дамасце: *Евангелие иоанна, зачало н~в:*
Си заповедаю вам:

