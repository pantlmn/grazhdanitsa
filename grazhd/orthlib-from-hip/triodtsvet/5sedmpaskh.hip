<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. рм~д об.)

*В неделю самаряныни вечера,*

*на*
Господи воззвах: *поставим стихов з~. И поем %[стихиры преполовению%], г~. Глас е~.*

*Подобен:*
Радуйся постником:

Явися светоявленное и красное спасова воскресния днесь преполовение всесвятое, яко полудне светлое, уясняющее мир божественными благодатьми Христова востания, осияющее чудеса нетления, облиставает знамения, и показует на высоту вознесение, являет многорачительное духа пришествие, пятьдесятницы всечестныя светлейшее торжество. темже и подает душам нашым мир, и велию милость.

Яко божественныя славы река, празднику ныне преполовившуся, Господь струи благоутробия всем подаваяй, вопиет: жаждай да грядет ко мне, и пиет тепле. источник бо сострадания, и милости пучина сам сый, источает мирови оставление, омывает прегрешения, и очищает недуги: спасает воскресение его празднующих, покрывает любовию почитающих еже со славою вознесение его, и подает душам нашым мир, и велию милость.

Посреде святилища став, неописанный Бог же и Господь: Бог бо бяше естеством, аще и нас ради вочеловечився, описан явися телом, всем источаше животочныя глаголы, всем глаголя: душы очистите, и (л. рм~е) зной страстей охладите, да не како лишатся пития человецы: божественную бо благодать дарую безсмертнаго и лучшаго и вышняго царствия: сопричаститися мне создателю, и прославитися.

*И минеи, г~. Слава, и ныне: глас и~:*

Преполовившуся празднику прежде страсти, и славнаго воскресния твоего Господи, был еси учя блаже, во святилищи непокоривыя иудеи, и фарисеи, и книжники, и вопия к ним: жаждай да грядет ко мне и пиет: веруяй в мя, воды жизни, духа божественнаго, реки потекут от чрева его. о неизреченныя премудрости твоего хваления! иже вся исполняяй Боже наш, слава тебе.

*На %[стиховне%], стихиры %[осмогласника%], глас д~:*

Животворящему твоему кресту, непрестанно кланяющеся Христе Боже, тридневное воскресние твое славим: тем бо обновил еси истлевшее человеческое естество всесильне, и иже на небеса восход обновил еси нам, яко един благ и человеколюбец.

*Стих:*
К тебе возведох очи мои:

Хотех слезами омыти моих грехов Господи, рукописание и прочее живота моего покаянием благоугодити тебе: но враг льстит мя и борет душу мою. Господи, прежде даже до конца не погибну, спаси мя.

*Стих:*
Помилуй нас Господи, помилуй нас:

*Мученичен:*
Прославляяйся в памятех святых твоих Христе Боже, от них умолен бывая, низпосли нам велию милость. (л. рм~е об.)

*Слава, и ныне: глас з~:*

Празднику преполовившуся, твоего Христе воскресения, и божественнаго пришествия святаго твоего духа, сшедшеся чудес твоих воспеваем таинства: воньже низпосли нам велию милость.

*Тропарь праздника:*
Преполовившуся празднику: *И отпуст.*

*В понедельник е~-я седмицы по пасце, на утрени,*

*на*
Бог Господь: *тропарь праздника преполовения.*

*По а~-м стихословии, седален, глас д~:*

Воззревше на гробный вход, и пламене ангельскаго не терпяще мироносицы, с трепетом дивляхуся глаголюще: еда украдеся отверзый разбойнику рай; еда ли воста, иже и прежде страсти проповедавый востание; воистинну воскресе Христос, сущым во аде подая живот и воскресение.

*Стих:*
Господи, да не яростию твоею обличиши мене.

Смиренную душу мою посети Господи, во гресех житие все иждившую, и якоже блудницу приими мя Cпасе, и спаси мя.

*Стих:*
Дивен Бог во святых своих, Бог Исраилев.

*Мученичен:*
Днесь ангельская воинства, в память страстотерпцев приидоша, верных мысли просветити, и вселенную благодатию уяснити: теми Боже, умолен бывая, даруй нам велию милость. (л. рм~з)

*Слава и ныне: Богородичен:*

Стена непоборимая нам христианом еси Богородице Дево: к тебе бо прибегающе невредими пребываем, и паки согрешающе имамы тя молитвенницу. тем благодаряще вопием ти: радуйся благодатная, Господь с тобою.

*По в~-м стихословии седален, глас и~. Подобен:*

Премудрость слово отчее, иже и давый апостолом глагол божий, проповедати концем, еже на землю его пришествие, от прелестников евреев неистовством досаждаемь бываше, беснуяйся и прелестник грозно уничижаемь, иже незлобиво к ним вопияше: не судите на мя суд несудимаго беззаконнии. к нему убо возопиим: человеколюбче Христе Боже, прегрешений оставление низпосли, воспевающым верою безприкладную славу твою. *[Дважды.]*

Воскресение Христово: *псалом н~. Канон праздника, со ирмосы на и~, и минеи на д~. Кондак, и светилен праздника.*

*На %[хвалитехъ%] поставим стихи д~, и поем стихиру воскресну, глас д~:*

Крест претерпевый и смерть, и воскресый из\ мертвых всесильне Господи, славим твое воскресение.

овча есмь словеснаго твоего стада, и к тебе прибегаю пастырю доброму, взыщи мене заблуждшаго Боже, и помилуй мя.

*Мученичен:*

Кто не ужасается зря святии мученицы, подвиг добрый, имже подвизастеся; како в теле суще безплотнаго врага победисте, Христа исповедавше, и крестом (л. рм~з об.) вооружившеся. темже достойно явистеся бесом прогонителие, и варваром победителие: непрестанно молитеся, спастися душам нашым.

*Слава, и ныне: глас и~:*

Преполовившуся празднику пасхи, в храм вшел еси святилищный, Cпасе наш, и став посреде народа учил еси тех с дерзновением, и глаголал еси: аз есмь свет мира, в след мене идый, не имать ходити во тме, но имети будет свет безсмертныя жизни.

*На %[стиховне%] стихиры, глас в~:*

*Подобен:*
Доме евфрафов:

Преклонь небеса, сшел еси Cпасе мой, и плоть от Девы кроме преложения приял еси, источая мне оставление.

*Стих:*
Бог же царь наш прежде века:

Весь в Бозе слове ты еси, погибающа мя хотя из\ъяти от прегрешений, соединяешися мне, человеколюбче.

*Стих:*
Помяни сонм твой, егоже стяжал еси исперва:

Ты пришел еси царю, премудросте великая, имже отец мир сотвори премудро, со святым духом.

*Слава, и ныне: глас и~:*

Очистим помышлений сокровища, и душевная сияния просветим, и жизнь узрим Христа, во святилище пришедша, премножеством благости, да врага победит, и спасет род наш, страстию креста и воскресния. к нему же возопиим: непостижиме Господи, слава тебе. (л. рм~з)

*В понедельник вечера,*

*на*
Господи воззвах: *стихиры подобны, глас а~.*

*Подобен:*
Небесных чинов:

Творец всех и жизни податель, отцу божественному соприсносущное слово, волею от Девы плоть приим, и быв человек, неизреченныя премудрости, яко благ, всем источи учения.

Празднику преполовившуся иудейскому Христе, во святилищи предстал еси, закону Владыка учя властию, и книжники обличая, якоже писано есть, и ужасая премудростию словес твоих, и чудес показаньми.

Податель премудрости, и добрых излиятель, изливаяй божественныя струи, от источника приснотекущаго: приидите ко мне, зовет, воду жизни жаждущии почерпите, и реки из\ чрева вашего, глаголет, дарований божественных потекут.

*Слава и ныне: глас в~:*

Егда пришел еси во святилище Христе Боже, преполовившуся празднику, тогда люди учил еси, вопия: веруяй в мя, аще и умрет, жив будет. иудеи же распыхахуся с фарисеи и саддукеи и книжники, глаголюще: кто есть сей, иже глаголет хулы; не помышляюще, яко ты еси прежде всех век, со отцем и духом славимый Боже наш, слава тебе.

*На %[стиховне%] стихиры %[осмогласника%], глас д~:*

Древа преслушания запрещение разрешил еси спасе, на (л. рм~з об.) древе крестнем волею пригвоздився, и во ад сошед сильне, смертныя узы яко Бог растерзал еси. темже кланяемся еже из\ мертвых твоему воскреснию, радостию вопиюще: всесильне Господи, слава тебе.

*Стих:*
К тебе возведох очи мои:

Кто обуреваемый, и притекаяй ко пристанищу сему, не спасается; или кто болезнуяй, и припадаяй к врачебнице сей, не исцелевается; содетелю всех, и врачу недугующих Господи, прежде даже до конца не погибну, спаси мя.

*Стих:*
Помилуй нас Господи, помилуй нас:

Святых мученик приемый терпение, и от нас приими пение человеколюбче, даруяй нам тех молитвами велию милость.

*Слава, и ныне: глас г~. Германа:*

Преполовившуся празднику, славим посреде земли спасение соделавша: посреде бо двою разбойнику живот на древе повешен бе, и хулящему убо умолчал, верующему же возопил: днесь со мною будеши в раи. сшел еси во гроб, пленил еси ад, и воскресл еси тридневно, спасая душы нашя.

*Во вторник на утрени.*

*По а~-м стихословии седален, глас д~.*

*Подобен:*
удивися иосиф:

Вольною твоею волею крест претерпел еси Cпасе, и во гробе нове положиша тя человецы смертнии, словом (л. рм~и) концы составльшаго. темже связан бысть чуждий: смерть люто пленяшеся, и сущии во аде вси взываху живоносному востанию твоему: Христос воскресе жизнодавец, пребываяй во веки.

*Стих:*
Господи, да не яростию твоею обличиши мене:

Помышляй душе, како предстанем судии; поставятся престоли страшнии, и коегождо деяния обличатся. тогда судия неумолимый: тамо огнь люто предстанет, якоже свирепое море содержа, и покрываяй концы. со всеми сими виждь душе моя, стени прежде конца.

*Стих:*
Дивен Бог во святых своих Бог Исраилев.

*Мученичен:*
Иже во всем мире мученик твоих, яко багряницею и виссом кровьми церковь твоя украсившися, теми вопиет ти, Христе Боже: людем твоим щедроты твоя низпосли, мир жительству твоему даруй, и душам нашым велию милость.

*Слава, и ныне: Богородичен:*

Страшное таинство, и чудо преславное, како Дева тебе зиждителя всех понесе, и по рождестве паки цела и Дева пребысть; рождейся из\ нея веру утверди, языки укроти. и мир умири, яко человеколюбец.

*По в~-м стихословии, седальны, глас и~.*

*Подобен:*
Премудрости слова:

Премудрости воду и жизни источая мирови, всех Cпасе призываеши почерпсти спасения воды: божественный бо закон твой приим человек, в себе угашает, прелестное углие: отонудуже во веки не вжаждет, ни (л. рм~и об.) престанет насыщения твоего Владыко царю пренебесный. сего ради славим державу твою Христе Боже, прегрешений оставление просяще послати богатно рабом твоим. *[Дважды.]*

Воскресение Христово: *псалом н~. Канон праздника со ирмосы на и~, и минеи на д~. Кондак, и икос, и ексапостиларии праздника.*

*На %[хвалитехъ%] поставим стихи д~. И поем стихиры %[осмогласника%]. Глас д~:*

Крестом твоим Христе, от древния клятвы свободил еси нас, и смертию твоею естество наше мучащаго диавола упразднил еси: востанием же твоим радости вся исполнил еси. темже вопием ти: воскресый из\ мертвых Господи, слава тебе. *[Дважды.]*

Омый мя слезами моими Cпасе, яко оскверних во многих гресех. темже и припадаю ти милостиве: согреших, помилуй мя Боже.

*Мученичен:*

Ангелом сопричастницы бысте святии мученицы, в подвизе Христа мужески проповедавше: вся бо яже в мире остависте красная, яко не сущая, веру же яко агкиру твердую удержасте. темже и лесть отгнавше, источаете верным исцелений дарования, непрестанно молящеся спастися душам нашым.

*Слава, и ныне: глас д~:*

Господи, прежде честнаго твоего креста, празднику преполовившуся, во святилище вшел еси, иудеи со дерзновением учя, моисеом и в законе тобою законоположенным. ужасающеся же Христе, твоея премудрости неизреченному таинству, еже на тя роптанию (л. рм~ф) в себе завистию поучахуся: како сей весть писмена не учився; не ведуще тебе Cпаса душ наших.

*На %[стиховне%] стихиры подобны, глас в~.*

*Подобен:*
Доме евфрафов:

Конец сый и начало, преполовение же, посреде праздника предстал еси во святилищи Христе мой, источая ми оставление.

*Стих:*
Помяни сонм твой, егоже стяжал еси исперва.

Слыша сион воскресния твоего божественную державу слове, и радуется с чады, воспевая тя благоутробнаго.

*Стих:*
Бог же царь наш прежде века:

Свет от отца, возсияв слово, но напоследи лет явился еси яко человек, подая мне прегрешений оставление.

*Слава, и ныне: глас и~:*

Преполовившуся празднику пасхи, в храм вшел еси святилищный Cпасе наш, и став посреде народа, учил еси тех с дерзновением, и глаголал еси: аз есмь свет мира, в след мене идый, не имать ходити во тме, но имети будет свет безсмертныя жизни.

*Во вторник пятыя седмицы по пасце вечера,*

*поставим стихов, з~. И поем %[стихиры преполовению%] г~, повторяюще я. Глас д~.*

*Подобен:*
Господи, возшед на крест:

Наста преполовение дней, от спасительнаго (л. рм~ф об.) начинаемых востания, пятдесятницею же божественною печатлеемое: и светится светлости обоюду имущее, и соединяющее обоя, и приити славе пред\ъявляющее владычняго вознесения предпочитает.

Слыша и возвеселися сион, благовестившуся Христову воскреснию: вернии же его сынове возрадовашася сего видевше, и омывающа духом скверну Христоубийства: готовится торжествующи, обоих веселое преполовение.

Приближися божественнаго из\ъобильное излитие на всех, якоже написася духа: пред\ъузаконение проповедует, преполовившееся, по Христове смерти и погребении и воскресении, от него данну сущу учеником неложному обещанию, утешителево показующу явление.

*Слава, и ныне: глас з~:*

Празднику преполовляющуся твоего Христе воскресния, и божественнаго пришествия святаго твоего духа, сшедшеся чудес твоих воспеваем таинства: воньже низпосли нам велию милость.

*На %[стиховне%] самогласны, глас а~:*

Пятдесятницы наста дней преполовение, в немже Христос обнажив маловидно божественную силу, разслабленнаго стягну словом, того от одра возставив, и боголепно чудотворя во зданном теле, человеком дарова вечный живот, и велию милость.

*Стих:*
Помяни сонм твой, егоже стяжал еси исперва.

Во святилище пришел еси премудросте божия, преполовляющуся празднику, учя и обличая непокоривыя иудеи, фарисеи и книжники, и вопия со дерзновением (л. р~н) к ним: жаждай да грядет ко мне, и пиет воду животную, и не вжаждет во век: веруяй моей благости, реки потекут из\ чрева его жизни вечныя. о благости и благоутробия твоего, Христе Боже наш, слава тебе!

*Стих:*
Бог же царь наш прежде века:

*Глас в~:*

Егда преполовение праздника наста, взыде Иисус во святилище, и учаше непокоривыя иудеи, глаголя: жаждай да грядет ко мне, и пиет воду животную вечную, и не вжаждется в век. веруяй в мя, реки потекут из\ чрева его, и имети будет свет животный.

*Слава и ныне: глас и~.*

Преполовившуся празднику, учащу ти Cпасе, глаголаху иудее: како сей весть писмена не учився; не разумеюще, яко ты еси премудрость устроившая мир, слава тебе.

*Таже, тропарь отпустительный:*
Преполовившуся празднику: *[лист рл~а об.] Тойже и на*
Бог Господь: *в среду на утрени.*

*В среду пятыя седмицы по пасце на утрени,*

*по а~-м, и по в~-м стихословии, седальны праздника:*
Воскресние Христово: *псалом н~. И каноны д~-го гласа, со ирмосом на и~: и осмаго гласа, на з~. Кондак, и икос, и ексапостиларий праздника.*

*На %[хвалитехъ%],*
Всякое дыхание: *поставим стихи д~:*

Премудрость и сила, отчее сияние, слово присносущное (л. р~н об.) и сын божий, во святилище прииде плотию, и учаше иудейския люди жестокия и неблагодарныя, и удивляхуся премудрости богатству, вопиюще: откуду весть писмена ни от когоже учився; *[Дважды.]*

Книжником затыкаше уста, иудеи обличаше мессиа Господь, вопия к ним: не на лице законопреступницы, яко неправедни судите: в субботу бо аз разслабленнаго воздвигнух. темже Господь субботы есмь и закона: что ищете мене убити, умершыя воздвигшаго;

Навуфиа камением побиша лютии и законопреступнии, иудейское собрание неблагодарное, исаию же пилою древянною растроша, в кал мудраго иеремию ввергоша, Господа же на крест вознесше, взываху: храм разоряя, спаси себе, и уверуем.

*Слава, и ныне: глас д~:*

Просветившеся братие воскресением Cпаса Христа, и достигше преполовения праздника владычня, приискренно сохраним заповеди божия, да достойни будем и вознесение праздновати, и пришествие получити святаго духа.

*Славословие великое. И отпуст.*

*На %[литургии%] блаженна обоих канонов, песнь ф~-я. Прокимен, и аллилуиа праздника, апостол, и евангелие дне. Причастный:*
Ядый мою плоть, и пияй мою кровь, во мне пребывает: *И отдается праздник. Служба минеи поется на повечерии.*
(л. рн~а)

*В среду пятыя седмицы по пасце вечера,*

*на*
Господи воззвах: *поставим стихов з~, и поем стихиры о самаряныне. Глас д~.*

*Подобен:*
Званный свыше:

На кладязе Христос самаряныню обрет, проси воду пити от нея, жаждай сея исправления и спасения, еже и уразумеся делы исполняемое. сию бо влекущую питие, пития сам извлекает, и пития исполняет живущаго, согражданом возвещающую: се древле в законе реченный мессиа Христос, явися яко человек, мыслей сокровенных открывая неизреченная.

Се мессиа Христос, сущым во граде, на земли явися, самаряныня глаголет: написанный приити, иже содеянная мною сказа, и яже во глубине сердца моего сокровенная, вся мне рече, яко соверших. темже град стекшийся видит словеса ея, по всему истинствующая, и вещи удивляется, и уверяется видению.

Тебе в шестый час, яко Владыку иногда в раи ходяща Бога, праматерняя виде дщи паки, в час шестый тако седяща, идеже источник воды, и кладенец ископася, и от нея просяща пити, яко да водою сию напоиши жизни нетления, еже и содеяся: твоея бо живоносныя воды, она из\ъобильно напившися, и во граде проповеда водное богатство.

*И минеи, г~. Слава, и ныне: глас а~:*

На источник пришел еси, источниче чудес, в шестый (л. рн~а об.) час, евин уловити плод: ева бо в той изыде из\ рая прелестию змиевою: приближи бо ся самаряныня почерпсти воду, юже видев рече Спас: даждь ми воду пити, и аз воды текущия насыщу тя, и во град текши целомудренная, народом возвести абие: приидите, видите Христа Господа, Cпаса душ наших.

*На %[стиховне%] стихиры %[осмогласника%], глас д~:*

Врата адова сокрушил еси Господи, и твоею смертию смертное царство разрушил еси: род же человеческий от тления свободил еси, живот и нетление миру даровав, и велию милость.

*Стих:*
К тебе возведох очи мои:

Апостольский лик, духом святым просветил еси Христе, и нашу скверну греховную теми отмый Боже, и помилуй нас.

*Стих:*
Помилуй нас Господи, помилуй нас:

*Мученичен:*
Имуще дерзновение ко спасу святии, молитеся непрестанно за ны грешныя, оставление прегрешений просяще, и душам нашым велию милость.

*Слава, и ныне: глас в~:*

На студенец яко прииде Господь, самаряныня моляше благоутробнаго: подаждь ми воду веры, и прииму купельныя воды радование и избавление: животодавче Господи, слава тебе.

*Тропарь:*
Светлую воскресения: (л. рн~в)

*В четверток е~ седмицы по пасце, на утрени,*

*по а~-м стихословии, седален, глас д~.*

*Подобен:*
Вознесыйся на крест:

Распныйся нас ради волею, и вменен быв в мертвых животодавче, и воскрес тридневно Христе Боже наш, сокрушил еси силою твоею смерти державу, всех востанием твоим сущих во аде ожививый. и воспевающе чтем твое востание вси, безсмертне Господи.

*Стих:*
Во всю землю изыде вещание их:

*Подобен:*
Скоро предвари:

Светила в концех ученики твоя, Cпасе, показал еси сияюща твоим проповеданием, просвещающыя душы нашя: прелесть идольскую теми омрачив, ученьми благочестия просветивый мир. тех молитвами спаси душы нашя.

*Стих:*
Дивен Бог во святых своих:

*Мученичен:*
Крестом вооружившеся страстотерпцы твои, победиша козни злоначальнаго врага, Христе Боже наш: возсияша яко светила, человеки наставляюще, подают исцеления верою просящым. тех молитвами спаси душы нашя.

*Слава, и ныне: крестобогородичен:*

Дево пренепорочная, преблагаго Бога рождшая, со апостолы того непрестанно моли, оставление прегрешений, и исправление жития подати нам, прежде конца, верою и любовию воспевающым тя по долгу, едина всепетая. (л. рн~в об.)

*По в~-м стихословии седален, глас з~.*

*Подобен:*
упование миру:

Яко верней самаряныне Господи, божества твоего источник отверзл еси, и излиял еси богоразумие на ню, напояя питием богоприятным: и ныне всем нам низпосли прегрешений очищение преблагий. *[Дважды.]*

Воскресение Христово видевше: *псалом н~. Канон самаряныни, со ирмосы на и~: и минеи на д~. Кондак, и икос самаряныни, и ексапостиларий, дважды.*

*На %[хвалитехъ%] поставим стихи д~. И поем стихиры %[осмогласника%], глас д~:*

отеческих твоих недр не разлучився, единородне слове божий, пришел еси на землю за человеколюбие, человек быв непреложен, и крест и смерть претерпел еси плотию, безстрастный божеством, воскрес же из\ мертвых, безсмертие подал еси человеческому роду яко един всесилен. *[Дважды.]*

Некнижныя ученики дух твой святый наказатели яви Христе Боже, и многовещанным сличием языков прелесть упраздни, яко всесилен.

*Мученичен:*

Како вашым подвигом не удивимся святии мученцы, яко телом мертвенным обложени, безплотныя враги победисте; не устрашиша вас мучительская прещения, ни ужасиша вас мук приложения, воистинну достойно от Христа прославистеся. непрестанно молитеся спастися душам нашым. (л. рн~г)

*Слава, и ныне: глас в~:*

Собезначальный и соприсносущный сын и слово отчее, на источник прииде, источник исцелений, и жена от самарии прииде почерпсти воду, юже видев рече Спас: даждь ми воды пити, и шедши пригласи твоего мужа. она же яко человеку глаголющи, а не Богу, утаити тщащися, глаголаше: не имам мужа. и учитель к ней: истину рекла еси: не имам мужа, пять бо имела еси, и ныне егоже имаши, несть твой муж. она же о глаголе удивившися, и во град текши, народом вопияше, глаголющи: приидите видите Христа, иже дарует мирови велию милость.

*На %[стиховне%] самаряныни, Глас д~. Подобен:*
Яко добля:

Ты источник благости сый и пучина, жизни же хранитель, едине благоутробне, како жене самаряныне беседуя возгласил еси: даждь ми воду пити, яко да приимеши оставление: воспеваем твое многое благоутробие, имже спасаеши человеческий весь род, за многую благость.

*Стих:*
Наляцы, и успевай, и царствуй, истины ради, и кротости, и правды.

Приидите видите человека, иже рече ми днесь на источнице седяй, что сотворих: пророк бо истиннеший есть и превеликий, сокровенная и явленная ведый вся. но даруй воду живу, юже подаеши жаждущым, да не вжажду паки во веки, человеколюбче.

*Стих:*
Возлюбил еси правду, и возненавидел еси беззаконие. (л. рн~г об.)

Источник приснотекущий, животе безсмертне, струя неистощаемая же и нетленная, путешествовав седяше близ кладязя, своя ученики послав по брашно, беседоваше жене черплющей, сию хотя уловити, и просветити души ея очи.

*Слава, и ныне: глас г~:*

Да радуется днесь светло небо и земля, яко Христос явися воплощаемь яко человек, да адама измет от клятвы всеродна, и удивляется чудесы в самарию пришед: жене же беседоваше воды прося, иже облаки водами одеваяй. темже вси вернии поклонимся, нас ради волею обнищавшему, благоутробным советом.

*В четверток вечера,*

*на*
Господи воззвах: *стихиры подобны, глас д~.*

*Подобен:*
Господи, возшед на крест:

Видите, егоже преднаписа моисей, Иисуса мессию, в законе приити, на земли явльшася благоутробия ради и мне беседовавша яко человека на кладязе: воистинну сей есть Христос в мир грядый, сущым в сихаре самаряныня явися глаголющи.

*От*
сладких уст жены, воду пиемую, сладкую истекающую, сущии во граде пиюще, и ко кладязю источающему обилие воды, потщахуся тещи скоро (л. рн~д) и источник видети приснотекущий, истаявшыя душы воспрохлаждающий.

Сообразный видяще источник, и единовидный человеческаго составления, жене вопияху во граде сущии: не ктому твоея ради беседы мы веровахом, воистинну познавше, яко той есть избавление и спасение миру вечное.

*Слава, и ныне: глас з~:*

При студенце иаковли обрет Иисус самаряныню, просит воды от нея, облаками покрываяй землю. о чудесе! иже херувимы носимый, блуднице жене беседоваше, воды прося, иже на водах землю повесивый: воды иский, иже источники и езера вод изливаяй: хотя привлещи сию воистинну, уловляемую от супостата врага, и напоити ю водою живою, палимую в безместиих люте, яко един благоутробный и человеколюбец.

*На %[стиховне%] стихира крестная, глас д~:*

Всегда имуще Христе, крест твой на помощь, сети вражия удобь попираем.

*Стих:*
К тебе возведох очи мои:

*Воскресна:*
Господи, возшед на крест, прадеднюю нашу клятву потребил еси: и сошед во ад, яже от века узники свободил еси, нетление даруя человеческому роду. сего ради поюще славим животворящее и спасительное твое востание.

*Стих:*
Помилуй нас Господи, помилуй нас:

*Мученичен:*
Жертвы одушевленныя, всесожжения (л. рн~д об.) словесная, мученицы господни, заколения совершенна божия, Бога знающая, и богом знаемая овчата, ихже ограда волком невходна, молитеся и нам упасеным быти с вами на воде упокоения.

*Слава, и ныне: глас з~:*

Тако глаголет Господь самаряныни: аще бы еси ведала дар божий, и кто есть глаголяй тебе, даждь ми воды пити, ты бы просила у него, и дал бы ти пити, да не вжаждешися во веки, глаголет Господь.

*В пяток на утрени,*

*по а~-м стихословии седален, %[осмогласника%], глас д~.*

*Подобен:*
Скоро предвари:

На кресте тя пригвоздиша иудеи Cпасе, имже от языков нас воззвал еси Христе Боже наш, простерл еси длани на нем волею, копием же в ребра твоя изволил еси пробостися: множеству щедрот твоих слава человеколюбче.

*Стих:*
Дивен Бог во святых своих, Бог Исраилев.

*Мученичен:*
Мученицы твои Господи, во страданиих своих венцы прияша нетленныя от тебе Бога нашего. имуще бо крепость твою, мучителей низложиша, сокрушиша и демонов немощныя дерзости. тех молитвами спаси душы нашя.

*Слава, и ныне: крестобогородичен:*

На кресте тя возвышаема яко узре пречистая Мати твоя, слове божий, матерски рыдающи вещаше: что (л. рн~е) новое и странное сие чудо сыне мой; како животе всех вкушаеши смерть, оживити умершыя хотя, яко благоутробен.

*По в~-м стихословии седален праздника, глас д~:*

*Подобен:*
Скоро предвари:

*От*
кладязя воды, земнаго и тленнаго, пришедши обычно самаряныня почерпсти, живую воду почерпе: тако обретши источник седящий, идеже источник и кладязь иаков ископа, мира пламенопитательныя зноем напаяющий. *[Дважды.]*

Воскресние Христово: *псалом н~. Канон самаряныни, со ирмосом на и~: И минеи на д~.*

*На %[хвалитехъ%] стихиры %[осмогласника%], глас д~:*

Дал еси знамение боящымся тебе Господи, крест твой честный, имже победил еси начала тмы и власти, и возвел еси нас на древнее блаженство. темже твое человеколюбное смотрение славим, Иисусе всесильне, Cпасе душ наших. *[Дважды.]*

Крестом твоим Христе Cпасе, настави нас на истину твою, и избави ны от сетей вражиих: воскресый из\ мертвых, возстави ны падшыя грехом, простер руку твою человеколюбче Господи, молитвами святых твоих.

*Мученичен:*

Честна смерть святых твоих Господи: мечами бо и огнем, и студению сокрушаеми, излияша кровь свою, надежду имуще на тя, восприяти трудов мзду: претерпеша, и прияша от тебе Cпасе велию милость. (л. рн~е об.)

*Слава, и ныне: глас з~:*

Источник живоначалия Иисус Спас наш, ко источнику пришед патриарха иакова, пити прошаше воды от жены самаряныни. сей же неприобщительное иудеем прирекшей, мудрый зиждитель приводит ю сладкими глаголы, паче к прошению присноживотныя воды, юже и приимши всем проповеда, рекши: приидите видите тайных ведца и Бога, пришедша плотию, за еже спасти человека.

*На %[стиховне%] стихиры, глас д~.*

*Подобен:*
Яко добля:

С почерпалом почерпсти, пришедши ко кладязю, почерпало без\ воды оставивши, едина ко граду востече, источник животекущий вопиющи обрести самаряныня, независтный. отонудуже почерпе спасительную воду, и сею прохлади сердце истаявшее страстьми.

*Стих:*
Наляцы, и успевай, и царствуй, истины ради, и кротости, и правды.

Воистинну рекла еси, рече Спас самаряныне, яко не имаши днесь мужа законна, пять бо имела еси первее, и ныне, егоже стяжала еси, несть твой муж, но закона чуждь. яже и потщавшися сущым во граде вопияше: видех человека, иже изрече ми вся, елика втайне сотворих.

*Стих:*
Возлюбил еси правду, и возненавидел еси беззаконие.

Струю иную животекущую, от небеснаго кладязя самаряныня почерпе, на кладязе обретши сию (л. рн~з) изливаему, из\ негоже тленную имяше по обычаю почерпсти воду, иную земную. но иная входящая в сердце ея показася, аки источник иный новый, страстей орошающий распаление.

*Слава, и ныне: глас и~:*

Егда явился еси во плоти Христе Боже, за неизреченное смотрение, слышавши самаряныня слово тебе человеколюбца, остави почерпало у студенца. и тече глаголющи сущым во граде: приидите, видите сердцеведца, еда сей есть чаемый Христос, имеяй велию милость;

*В пяток вечера,*

*на*
Господи воззвах: *поставим стихов з~, и поем стихиры самаряныни три, и минеи три.*

*%[Стихиры самаряныни%], глас а~:*

На источник пришел еси, источниче чудес, в шестый час, евин уловити плод: ева бо в той изыде из\ рая прелестию змиевою. приближи бо ся самаряныня почерпсти воду, юже видев рече Спас: даждь ми воду пити, и аз воды текущия насыщу тя. и во град текши целомудренная, народом возвести абие: приидите видите Христа Господа, спасителя душ наших.

*Глас в~:*
На студенец яко прииде Господь, самаряныня моляше благоутробнаго: подаждь ми воду веры, и (л. рн~з об.) прииму купельныя воды, радование и избавление, животодавче Господи слава тебе.

Собезначальный и соприсносущный сын и слово отчее на источник прииде, источник исцелений, и жена от самарии прииде почерпсти воду, юже видев рече Спас: даждь ми воду пити, и шедши пригласи твоего мужа. она же яко человеку глаголющи, а не Богу, утаити тщащися, глаголаше: не имам мужа. и учитель к ней: истину рекла еси, не имам мужа: пять бо имела еси, и ныне егоже имаши, несть твой муж. она же о глаголе удивившися, и во град текше, народом вопияше, глаголющи: приидите, видите Христа, иже дарует мирови велию милость.

*Слава: глас з~:*

При студенце иаковли обрет Иисус самаряныню, просит воды от нея, облаками покрываяй землю. о чудесе! иже херувимы носимый, блуднице жене беседоваше, воды прося, иже на водах землю повесивый, воды иский, иже источники и езера вод изливаяй, хотя привлещи сию воистинну, уловляемую от сопостата врага, и напоити ю водою живою, палимую в безместиих люте, яко един благоутробный и человеколюбец.

*И ныне: Богородичен, глас д~:*

Иже тебе ради, богоотец пророк Давид, песненно о тебе провозгласи, величия тебе сотворшему: предста царица одесную тебе. тя бо матерь ходатаицу живота показа, без\ отца из\ тебе вочеловечитися благоволивый (л. рн~з) Бог да свой паки обновит образ, истлевший страстьми, и заблуждшее горохищное обрет овча, на рамо восприим, ко отцу принесет, и своему хотению, с небесными совокупит силами, и спасет Богородице мир, Христос имеяй велию и богатую милость.

*На %[стиховне%] стихиры воскресны %[осмогласника%], глас д~:*

Животворящему твоему кресту непрестанно кланяющеся Христе Боже, тридневное воскресение твое славим: тем бо обновил еси истлевшее человеческое естество всесильне, и иже на небеса восход обновил еси нам, яко един благ и человеколюбец.

*Стих:*
Господь воцарися, в лепоту облечеся.

Древа преслушания запрещение разрешил еси Cпасе, на древе крестнем волею пригвоздився, и во ад сошед сильне, смертныя узы яко Бог растерзал еси. темже кланяемся еже из\ мертвых твоему воскресению, радостию вопиюще: всесильне Господи, слава тебе.

*Стих:*
Ибо утверди вселенную:

Врата адова сокрушил еси Господи, и твоею смертию смертное царство разрушил еси, род же человеческий от тления свободил еси, живот и нетление миру даровав, и велию милость.

*Стих:*
Дому твоему подобает святыня:

Господи возшед на крест, прадеднюю нашу клятву потребил еси, и сошед во ад, яже от века узники свободил еси, нетление даруя человеческому роду. сего ради поюще славим, животворящее и спасительное твое востание. (л. рн~з об.)

*Слава, и ныне: глас и~:*

Егда явился еси во плоти Христе Боже, за неизреченное смотрение, слышавши самаряныня слово тебе человеколюбца, остави почерпало у студенца, и тече глаголющи сущым во граде: приидите, видите сердцеведца, еда сей есть чаемый Христос, имеяй велию милость;

*В субботу на утрени,*

*по а~-м стихословии седален воскресен, глас д~:*

Воззревше на гробный вход, и пламене ангельскаго не терпяще мироносицы, с трепетом дивляхуся глаголюще: еда украдеся, отверзый разбойнику рай; еда ли воста, иже и прежде страсти проповедавый востание воистинну воскресе Христос, сущым во аде подая живот и воскресение. *[Дважды.]*

*Слава, и ныне: Богородичен:*

Еже от века утаеное, и ангелом несведомое таинство, тобою Богородице сущым на земли явися Бог, в неслитном соединении воплощаемь, и крест волею нас ради восприим, имже воскресив первозданнаго спасе от смерти душы нашя.

*По в~-м стихословии седален, глас д~.*

*Подобен:*
Вознесыйся на крест:

Да радуется небо, да веселятся земная, яко Христос от Девы явився яко человек, избави из\ истления все человечество своею смертию, чудесы возсия: жене самаряныне воды просящей, подает источник исцелений, яко един безсмертный. *[Дважды.]*
(л. рн~и)

Воскресение Христово: *псалом н~: Канон праздника, на з~: И святаго обители, на д~: И минеи на д~. Кондак, и ексапостиларий праздника.*

*На %[хвалитехъ%] поставим стихи д~. И поем настоящыя стихиры воскресны, глас д~:*

Крест претерпевый и смерть, и воскресый из\ мертвых, всесильне Господи, славим твое воскресение.

Крестом твоим Христе, древния клятвы свободил еси нас, и смертию твоею естество наше мучащаго диавола упразднил еси, востанием же твоим радости вся исполнил еси. темже вопием ти: воскресый из\ мертвых Господи, слава тебе.

Твоим крестом Христе Cпасе, настави нас на истину твою, и избави ны от сетей вражиих: воскресый из\ мертвых, возстави ны падшыя грехом, простер руку твою человеколюбче Господи, молитвами святых твоих.

отеческих твоих недр не разлучився единородный слове божий, пришел еси на землю за человеколюбие, человек быв непреложен, и крест и смерть претерпел еси плотию, безстрастный божеством: воскрес же из\ мертвых, безсмертие подал еси человеческому роду, яко един всесилен.

*Слава, и ныне, глас з~:*

Источник живоначалия Иисус Спас наш, ко источнику пришед патриарха иакова, пити прошаше воды, от жены самаряныни: сей же неприобщительное иудеом прирекшей, мудрый зиждитель приводит ю сладкими глаголы, паче к прошению присносущныя воды, юже и приимши (л. рн~и об.) всем проповеда рекущи: приидите, видите сокровенных ведца и Бога, пришедшаго плотию, за еже спасти человека.

*На %[стиховне%] стихиры, глас д~.*

*Подобен:*
Яко добля:

Источника приснотекущаго седяща на кладязи видевши жена, терпящи зной премногих страстей исцелительную просяше прияти воду жизни, из\ него изливаемую аки поток: юже и прият туне от слова и не ктому ко кладязю тщится, земному и тленному.

*Стих:*
Наляцы, и успевай, и царствуй, истины ради и кротости, и правды.

Иудейския обычаи жене гонящей, и свое прилагающей непричастное, причастию воды Христос, приобщи мудрый содетель, сладкими провещаньми, и просити животекущую сию воду божественную, юже пивши, ко граду прииде возвещающи бывшая.

*Стих:*
Возлюбил еси правду, и возненавидел еси беззаконие.

Ни почерпала имаши, и кладязь глубочайший, откуду убо подаси ми воду нетленную; самаряныня вопияше ти Христе, тебе яко человека мнящи, а не Бога, и словесем чудящися: юже вещаньми сладчайшими напоив, и Бога тя всех тварей исповедати сотворил еси.

*Слава, и ныне, глас з~:*

Тако глаголет Господь самаряныни: аще бы еси ведала дар божий, и кто есть глаголяй тебе, даждь ми воды пити: ты бы просила у него, и дал бы ти пити, да не вжаждешися во веки, глаголет Господь.

