<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. сз~и об.)

*В неделю вечера,*

*на*
Господи воззвах: *поставим стихов з~, и поем %[стихиры святых отецъ%], г~, глас з~.*

*Подобен:*
Отчаянная:

Из\ чрева родился еси прежде денницы, от отца безматерен прежде век: аще и арий тварь тя, а не Бога славит, дерзостию смешая тя зиждителя тварем безумно, вещество огня вечнаго себе сокровищствуяй. но собор, иже в никеи, сына божия тя проповеда Господи, отцу и духу сопрестольна.

Кто твою Cпасе ризу раздра; арий, ты рекл еси, иже Троицы пресече единочестное начало в разделения: сей отверже тя быти единаго от Троицы, сей и несториа учит Богородицу не глаголати. но собор, иже в никеи сына божия тя проповеда Господи, отцу и духу сопрестольна.

В брег падает греха, арий возненавидевый света видети, и божественною растерзается удицею внутренних, все издати существо и душу нужно, другий иуда быв нравом и образом. но собор, иже в никеи, сына божия тя проповеда Господи, отцу и духу сопрестольна.

*И минеи святаго, г~. Слава: глас з~.*

Таинственныя днесь духа трубы, богоносныя отцы восхвалим песнопевшыя посреде церкве, песнь сличную богословия, Троицу едину непременную, существо же и божество: низложители ариевы, и православных поборники, молящыяся всегда Господу, помиловатися душам нашым. (л. сз~и)

*И ныне, глас тойже:*

На горах святых зряще твое вознесение Христе, сияние славы отчи, поем твой светообразный лица зрак, кланяемся страстем твоим, почитаем воскресение, славное вознесение славяще, помилуй нас.

*На %[стиховне%] стихиры, глас з~:*
Все собравше душевное художество: *со стихи их. Писаны сего дне на хвалитех.*

*Слава, глас г~:*

Апостольских преданий известнии хранителие бысте святии отцы: святыя бо Троицы единосущное православно научивше, ариево хуление соборне низложисте, с ним же и македониа духоборца обличивше, осудисте несториа, евтихиа и диоскора, савеллиа же и севира безглавнаго: ихже прелести испросите избавитися нам, и нескверну нашему житию в вере сохранитися, молимся.

*И ныне: глас з~:*

Взыде Бог в воскликновении, Господь во гласе трубне, еже вознести падший образ адамов, и послати духа утешителя, еже освятити душы нашя.

*Отпустительный тропарь, глас и~:*
Препрославлен еси Христе Боже наш: *Слава: святаго, аще есть: аще ли ни, Слава, и ныне: праздника, глас д~:*
Вознеслся еси во славе: *И отдается последование святых отец.*
(л. сз~и об.)

*В понедельник седмыя недели на утрени,*

*По а~-м стихословии седален, глас а~.*

*Подобен:*
Камени запечатану:

Ангелом дивящымся восхода странному, и учеником ужасающымся страшному взытия, возшел еси со славою яко Бог, и врата тебе взяшася Cпасе. сего ради силы небесныя дивляхуся, вопиюще: слава снизхождению твоему Cпасе, слава царствию твоему, слава вознесению твоему, едине человеколюбче. *[Дважды.]*

*По в~-м стихословии, седален. Подобен: тойже:*

Аду пленившуся от тебе животодавче, и миру просветившуся во твоем воскресении, возшел еси со славою Cпасе, вся обдержай рукою. сего ради со ангелы славословим тя вседержителю Господи: слава вознесению твоему Христе, слава царствию твоему, слава благоутробию твоему, едине человеколюбче. *[Дважды.]*

*псалом н~. Канон праздника, д~-го гласа, со ирмосы на и~, и минеи на д~. Кондак, и ексапостиларий праздника.*

*На %[стиховне%] стихиры, глас в~. Подобен:*
Доме евфрафов:

Слова учеником вернии совозмемся добродетели на горы, яко да Христову славу видети сподобимся.

*Стих:*
Вси языцы восплещите руками:

Посрамишася яве манихейская умышления, умы о нихже недоумевахуся, Христово яве сказующе с плотию вознесение. (л. си~и)

*Стих:*
Взыде Бог в воскликновении:

Воскликни, о Давиде, радуяся цевницею: вознесыйся бо Христос, вещми словеса утверждает пророчества твоего.

Слава, и ныне, глас в~:

Вознеслся еси во славе на горе масличней Христе Боже, пред\ твоими ученики, и сел еси одесную отца, всяческая исполняяй божеством: и послал еси им духа святаго, просвещающа и утверждающа, и освящающа душы нашя.

*На %[литургии%] блаженна от канона песнь е~- я, на з~.*

*В понедельник вечера,*

*На*
Господи воззвах: *стихиры праздника, г~. И минеи, г~.*

*%[Вознесения%], глас д~. Подобен:*
Дал еси знамение:

Пострадал еси яко человек безстрастный божеством, и воскресл еси тридневен пленивый смерть, и совоскресив вся истлевшыя, и вознеслся еси Христе ко отцу, обещав послати утешителя священным апостолом твоим, Иисусе всесильне, Cпасе душ наших.

Вы что стоите зряще на небо; видимии ангели, яко человецы глаголаху, слова таинником: сей, егоже зрите облаком светлым возносящася, тойже приидет, имже образом видесте его, судити миру, якоже рече: шедше убо вся реченная сотворите. (л. си~и об.)

По еже от гроба твоего паче постижения востании, всесильне Господи, приим ихже возлюбил еси, даже до вифании извел еси слове, и на горе быв елеонстей, сих благословив, и тако вознеслся еси, повинующымся ангелом тебе, Иисусе всесильне, Cпасе душ наших.

*Слава, и ныне: глас д~:*

Егда пришел еси на гору Христе елеонскую, отчее совершити благоволение, ужасошася небеснии ангели, и устрашишася преисподнии, предсташа же ученицы с радостию трепетни, яко глаголал еси им: яко престол же готовляшеся против облак ждущий: врата же небо отверзшее доброту являше, и земля сокровища открывает, адамову схождению яко познатися, и паки восхождению. но стопы убо возвышахуся, якоже руце, уста же вельми благословляху, якоже слышашеся. облак под\ъемляше, и небо внутрь тебе прият. дело сие Господи соделал еси великое и преславное, во спасение душ наших.

*На %[стиховне%] стихиры, глас в~. Подобен:*
Доме евфрафов:

Исполнивый блаже отеческое благоволение, соединивый же горняя дольним, вознеслся еси во славе к первейшым.

*Стих:*
Вси языцы восплещите руками:

Вознеслся еси к твоему родителю щедре, отонуду же не разлучился еси, и вознесл еси долу лежащее естество Владыко.

*Стих:*
Взыде Бог в воскликновении:

облак тя света восприят на высоту, и ангели со (л. сф~и) страхом и трепетом служаху божественному твоему вознесению.

*Слава, и ныне: глас д~:*

Низшедшее естество адамово в дольнейшыя страны земли, Боже новосотворивый собою, превыше всякаго начала и власти возвел еси днесь: яко бо возлюбив, спосадил еси: якоже помиловав, соединил еси себе: яко соединивый спострадал еси: яко безстрастен пострадав, и спрославил еси. но безплотнии, кто есть сей, глаголаху, красный муж, но не человек точию, Бог же и человек, совокупленно и являемо; темже удивлени ангели, во одеждах летающе окрест учеников, друзии же стояще вопияху: мужие галилейстии, иже от вас отиде, сей есть Иисус человек Бог, Бог человек паки приидет, судия живых и мертвых, верным же даруяй грехов прощение и велию милость.

*Во вторник на утрени,*

*По а~-м стихословии седален, глас в~.*

*Подобен:*
Вышних ищя:

Свыше на землю Христе сошел еси, и паки от земли на высоту востекл еси к твоему родителю, учеником зрящым твое восхождение: с ними убо празднующе поем твое, Cпасе, вознесение. [Дважды].

*По в~-м стихословии седален, глас г~. Подобен:*
Красоте девства:

Превечное слово и безначальное, еже убо взят естество человеческое, обоготворив тайно, днесь (л. рф~и об.) вознесе: ангели предтекуще апостолом показоваху сего, идуща на небеса со славою многою. емуже поклонившеся глаголаху: слава Богу вознесшемуся. *[Дважды.]*

*псалом н~. Канон праздника со ирмосы на и~: и минеи на д~. Кондак и ексапостиларий праздника.*

*На %[стиховне%] стихиры, глас в~. Подобен:*
Доме евфрафов:

Не оставлю сирых, яже аз собрах, Господь другом глаголаше, но послю вам духа святаго.

*Стих:*
Вси языцы восплещите руками:

Ангели премудрым вопияху апостолом: о мужие галилейстии, имже образом зрите, той паки приидет.

*Стих:*
Взыде Бог в воскликновении:

Снидоша с радостию от елеонския горы ученицы твои слове, славяще и поюще божественное твое вознесение.

*Слава, и ныне: глас д~:*

Егда вознеслся еси во славе Христе Боже, учеником зрящым, облацы под\ъимаху тя с плотию, врата взяшася небесная, лик ангельский радовашеся с веселием, горнейшыя силы зовяху глаголюще: возмите врата князи вашя, и внидет царь славы. ученицы же дивящеся глаголаху: не разлучися нас пастырю добрый, но посли нам духа твоего пресвятаго, наставляюща, и утверждающа, и просвещающа и освящающа душы нашя.

*На %[литургии%] блаженна от канона песнь з~- я, на з~.*
(л. с~к)

*Во вторник вечера,*

*На*
Господи воззвах: *стихиры подобны праздника, г~: и минеи г~.*

*Стихиры праздника, глас д~. Подобен:*
Яко добля:

Зрящым бж~ественным твоим учеником, вознеслся еси к небесным, и сел еси одесную родителя, того неразлученный пресущественный сыне: и якоже рекл еси, послал еси утешителя, небесныя земныя сотворяюща, мудрыя и богоглаголивыя, и священныя апостолы твоя.

Воплотился еси за неизреченную Иисусе благость, и крест и смерть безсмертне волею претерпел еси, и паки тридневен воскрес из\ мертвых, по днех четыредесятих вознеслся еси, отонудуже первее сошел еси, умирив земная, и всех привед родителю.

На облацех яко видеша тя взимаема Господи, мудрии апостоли, рыдающе и сетования исполнени, вопияху со слезами: не остави сирых, ихже за милосердие возлюбил еси, но посли на ны, якоже обещал еси всещедре, пресвятаго твоего духа, просвещающаго душы нашя.

*Слава, и ныне: глас е~:*

Приидите верных собрание, уму тайно научившеся учеников Христовых, непрестанную песнь рцем, и яко апостоли, на елеонской горе с Давидом возопиим: взыде Бог в воскликновении, Господь во гласе трубне, да избавит колена человеческая от соблазн гордаго, и просветит душы нашя. (л. с~к об.)

*На %[стиховне%] стихиры, глас в~. Подобен:*
Доме евфрафов:

Чудо новолепное, человеческое бо естество на небеса взыде, соединившееся слову Богу вседержителю.

*Стих:*
Вси языцы восплещите руками:

Возсия ясный и всесветлый день, Владыки божественнаго на небеса восхождения, просвещающий всяческая.

*Стих:*
Взыде Бог в воскликновении:

Якоже учеником послал еси с высоты срасленнаго твоего духа, и людем твоим посли Христе Cпасе благодать твою.

*Слава, и ныне: глас е~:*

Господи, вземлющу ти ся отонудуже не разлучился еси, воинства ангелов и всех безплотных, радостию вопияху горншым силам: возмите врата князи вашя, и внидет царь славы. престол бо херувимский взят тя с плотию, Господи слава тебе.

*В среду на утрени.*

*По а~-м стихословии, седален, глас д~.*

*Подобен:*
Явился еси:

Ко твоему родителю паки востек вседетелю, рабов твоих не остави сирых, ученицы яко видеша тя вознесшагося, вопияху человеколюбче.

*Слава, и ныне: тойже.*

*По в~-м стихословии седален, глас д~.*

*Подобен:*
Явился еси днесь:

Славная удобрения божественных умов, славы Господа (л. ск~а) вознесшагося яве с плотию видевше, врата, вопияху друг другу, возмите.

*Слава, и ныне: тойже.*

*псалом н~. Канон праздника, со ирмосы на и~: и минеи на д~. Кондак и ексапостиларий праздника.*

*На %[стиховне%] стихиры, глас з~.*

*Подобен:*
Тридневен воскресл еси:

За крайнее благоутробие Христе, родился еси из\ Девы плотию, волею же претерпевый крест, тридневен воскресл еси из\ гроба всещедре, совоскресивый и ожививый нас.

*Стих:*
Вси языцы восплещите руками:

Зрящым тя Христе Боже, божественным учеником, яве вознеслся еси от земли на небо, и сим обещал еси послати жизнодавче от отца духа святаго.

*Стих:*
Взыде Бог в воскликновении:

Дивится ангел множество, странному восхождению твоему, и страшному Иисусе всецарю, и врата небесная взяти, вопияху горншым ныне силам.

*Слава, и ныне, глас з~:*

Недр отеческих не разлучся, сладчайший Иисусе, и с земными яко человек пожив, днесь от горы елеонския вознеслся еси во славе, и падшее естество наше милостивно вознес, отцу спосадил еси. темже небеснии безплотных чинове, чудеси удивляющеся, ужасахуся ужасом, и трепетом содержими, твое человеколюбие величаху. с нимиже и мы земнии, еже к нам твое снизхождение, и еже от нас вознесение славословяще, (л. ск~а об.) молимся глаголюще: ученики, и рождшую тя Богородицу, радости безчисленныя исполнивый во твое вознесение, и нас сподоби избранных твоих радости молитвами их, великия ради твоея милости.

*На %[литургии%] блаженна от канона песнь з~- я, на з~.*

*В среду вечера,*

*на*
Господи воззвах: *стихиры подобны праздника г~, и минеи г~.*

*Праздника, глас д~. Подобен:*
Званный свыше:

Еже о всех совершив спасение, на гору пришел еси елеонскую Христе, отонудуже и взялся еси пред\ ученики твоими, на небеса со славою носимь. темже таинству дивящеся, горним взываху дольнии чинове: возмите врата, и внидет, отонудуже изыде, всеми царствуяй Бог, якоже благоволи, преславно мирови спасение соделав.

ученический лик, тебе якоже зряше взимаема, глаголаше: Владыко, како ныне оставляеши рабы твоя; и камо идеши иже рукама содержай концы; мы же оставивше вся, тебе Богу последовахом радующеся, во веки с тобою надежду имуще быти: не остави сирых нас, якоже обещался еси Cпасе наш милосерде, утешителя посли и Cпаса душ наших.

Совершеннейшее подая благословение другом твоим Владыко, тайно научил еси их: зрите друзи, иду ко (л. ск~в) отцу, вам же послю иного утешителя, вы же сетование все отрините: не оставлю бо овец, яже собрах: не забуду, ихже возлюбих. божественною с высоты оболкшеся силою идите, глаголюще во вся языки спасения благовещание.

*Слава, и ныне: глас з~:*

Взыде Бог в воскликновении, Господь во гласе трубне, еже вознести падший образ адамов, и послати духа утешителя, еже освятити душы нашя.

*На %[стиховне%] стихиры, глас в~. Подобен:*
Доме евфрафов:

Не оставлю сирых, яже аз собрах, Господь другом глаголаше: но послю вам духа пресвятаго.

*Стих:*
Вси языцы восплещите руками:

Ангели премудрым вопияху апостолом: о мужие галилейстии, имже образом зрите, той паки приидет.

*Стих:*
Взыде Бог в воскликновении:

Снидоша с радостию от горы елеонския ученицы твои слове, славяще и поюще божественное твое вознесение.

*Слава, и ныне: глас а~:*

Возшед на небеса, отонудуже и сошел еси, не остави нас сирых Господи: да приидет твой дух, нося мир мирови, покажи сыновом человеческим дела силы твоея, Господи человеколюбче.

*Таже,*
Ныне отпущаеши: *И отпуст.*
(л. ск~в об.)

*В четверток на утрени.*

*По а~-м стихословии седален, глас е~.*

*Подобен:*
Собезначальное слово:

Сошедый с небесе на земная, и долу лежащий во адове стражи, совоскресивый яко Бог адамов зрак, и вознесением твоим Христе на небеса возвед, и престолу отеческому твоему соседителя соделал еси, яко милостив и человеколюбец. *[Дважды.]*

*По в~-м стихословии седален, глас и~.*

*Подобен:*
Повеленное тайно:

На гору возшед елеонскую милостиве Иисусе, оттуду взялся еси: светлый бо облак от земли тя под\ъят, зрящым учеником твоим чудо страшное, вопиющым безплотным на небесех вышшым воинством: страхом врата возмитеся. с нимиже тя царя поет вся тварь, всех Бога.

*Слава, и ныне, тойже.*

*И псалом н~. Канон праздника, со ирмосы на и~: и минеи на д~. Кондак и ексапостиларий праздника.*

*На %[стиховне%] стихиры, глас в~. Подобен:*
Доме евфрафов:

Исполнивый блаже отеческое благоволение, соединив же горняя с дольними, вознеслся еси во славе к первейшым.

*Стих:*
Вси языцы восплещите руками:

облак тя света восприят на высоту, и ангели со страхом и трепетом служаху, божественному твоему вознесению. (л. ск~г)

*Стих:*
Взыде Бог в воскликновении:

Хвалу богокрасную, со апостолы Богородица воспевает, Господа зрящи на облацех носима.

*Слава, и ныне: глас з~:*

На гору елеонскую пришел еси, милуяй род человеческий, и облак под\ъят тя от очию ученик твоих, трепещущым убо за видение, радующым же ся за чаяние святаго духа, имже утвердив Cпасе помилуй нас.

*На %[литургии%] блаженна, от канона песнь и~- я, на з~.*

*В четверток вечера седмыя седмицы,*

*на*
Господи воззвах: *поем последование все праздника неизменно, якоже и в господственный день вознесения, кроме чтений, и полиелеа: на %[вечерни%] же, и в %[пяток на утрени%], и на %[литургии%] блаженна праздника, песнь ф~-я обоих канонов, на и~. По входе тропарь. Слава, и ныне: кондак. Прокимен, аллилуиа, и причастен праздника: апостол же и евангелие дне.*

*Службу же минеи поем на повечерии.*

