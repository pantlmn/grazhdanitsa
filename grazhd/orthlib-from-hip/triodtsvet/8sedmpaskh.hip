<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. скс~г)

*В понедельник вечера,*

*На*
Господи воззвах: *поставим стихов, з~: и поем стихиры подобны, глас а~. Подобен:*
Небесных чинов:

Ныне обновляются языцы величии божиими, иновещанными словесы, яко в виде огненном, во уверение всех сущих на земли, поведати яснейши, ныне знамение языком воистинну спасение пришел еси.

Юже низпослати обещал еси учеником твоим Христе с высоты силу, исполнивый, посылаеши святаго твоего духа, показавый нам, яко ты еси истина, и на тя уповающии блаже, воистинну не посрамляются.

Пред\ъобещание исполнивый, твоего утешителя, яко во огненных языцех послал еси миру, всех грехи божественным огнем слияти, и дати нам еже к нему общение истинное, верно богословящым его.

*И минеи, г~. Слава, и ныне: глас а~:*

Пятдесятницу празднуим, и духа пришествие, и предложение обещания, и надежды исполнение, и таинство елико, яко велико же и честно. темже вопием ти: содетелю всех, Господи слава тебе.

*На %[стиховне%] стихиры, глас в~.*

*Подобен:*
Доме евфрафов:

Делом учеником, якоже обещал еси слове, послал еси божественнаго и святаго твоего духа, и сия просветил еси. (л. скс~г об.)

*Стих:*
Сердце чисто созижди во мне Боже:

Внезапу с небесе апостолы вся божественнаго утешителя сила, всемудры и богословны показа.

*Стих:*
Не отвержи мене от лица твоего:

Род инородных, слышаще недоумевахуся, языки своими, божественныя апостолы, Троицу величающыя.

*Слава, и ныне: глас а~:*

Языками инородных обновил еси Христе, твоя ученики, да теми тя проповедят безсмертнаго слова и Бога, подающаго душам нашым велию милость.

*Во вторник на утрени,*

*по а~-м стихословии седален, глас а~.*

*Подобен:*
Гроб твой:

Счиняю, своспеваю, сславлю, спочитаю отцу и сыну духа всесвятаго, соединяя божеством, разделяя свойствы: сице бо сей Христовы апостолы ныне одеяв, во всем мире проповедати упремудри.

*Слава, и ныне: тойже.*

*По в~-м стихословии седален, глас д~.*

*Подобен:*
Скоро предвари:

Христовы ученики духа благодать, страшно с небесе сошедши в виде огненном, просвети, и светильники показа возвещающыя святыя Троицы едину силу, и господьство едино, еже верою славим.

*Слава, и ныне: тойже.*
(л. скс~д)

*псалом н~. И канон праздника з~-го гласа, со ирмосы на и~: и минеи на д~. Кондак, и ексапостиларий праздника.*

*На %[стиховне%] стихиры, глас в~.*

*Подобен:*
Доме евфрафов:

Зарею богоначальною ум просветивше, ученицы твои слове, существенно духа святаго прияша.

*Стих:*
Сердце чисто созижди во мне Боже:

Языцы со огнем, с высоты видими бывше, на апостолы снидоша, разделяеми, просвещающе, не опаляюще.

*Стих:*
Не отвержи мене от лица твоего:

Свыше к нам утешителю пришед, яко прежде апостолом, освяти и спаси, тя Бога проповедающыя.

*Слава и ныне: глас а~:*

Вся подает дух святый, точит пророчествия, священники совершает, некнижныя мудрости научи, рыбари богословцы показа, весь собирает собор церковный: единосущне и сопрестольне отцу и сыну, утешителю слава тебе.

*На %[литургии%] блаженна от канона праздника, обоих творцов песнь а~-я, на з~.*

*Во вторник вечера,*

*на*
Господи воззвах: *поставим стихов з~. И поем стихиры подобны, глас а~.*

*Подобен:*
Небесных чинов:

Яко срасленно, яко свойственно словесным небесем, огнеобразными языки возвещати языком славу Бога, (л. скс~д об.) огнем небеса украсившаго, и озарившаго мир чувственный, с сыном же и духом.

В сионе собранным учеником Христовым, якоже обещание, дух святый на сия пришед видом огненным, огнедохновенны я показа, вещании тайными учения троическая витийствующыя.

Небокованныя мечи, священныя ученики, священный дух пришед соверши: землю освятиша Богу творцу, несвященныя посекше, яко исчезнути оружием лукаваго, и спастися душам нашым.

*И минеи, г~. Слава, и ныне: глас в~:*

Видехом свет истинный, прияхом духа небеснаго, обретохом веру истинную, нераздельней Троице покланяемся: та бо нас спасла есть.

*На %[стиховне%] стихиры подобны, глас д~.*

*Подобен:*
Дал еси знамение:

Днесь найде пресвятаго твоего духа действие Господи на апостолы твоя, и премудры показав боговедением, и исполни я блаженнаго учения твоего. темже твое спасительное смотрение славим, Иисусе всесильне, Cпасе душ наших.

*Стих:*
Сердце чисто созижди во мне Боже:

Днесь дух твой всесильный Владыко, от отца посылается, тебе единосущный, во огненных языцех, подаяти же величия твоя глаголати, апостолы твоя устрои. темже спасительное твое смотрение славим, Иисусе всесильне, Cпасе душ наших.

*Стих:*
Не отвержи мене от лица твоего:

Днесь излиял еси утешителя твоего духа, Cпасе, (л. скс~е) дарования, подав человеческому естеству пророчествовати, якоже рекл еси слове, и Троице покланятися нераздельно снаказал еси. темже твое спасительное смотрение славим, Иисусе всесильне, Cпасе душ наших.

*Слава и ныне: глас з~.*

Господи, святаго духа нашествие, апостолы твоя исполнившее, иными языки глаголати устрои: темже преславное, неверным убо пиянство мняшеся, верным же ходатайственно спасения. егоже сияния и нас сподоби, молим ти ся человеколюбче.

*Таже,*
Ныне отпущаеши: *тропарь, и отпуст.*

*В среду на утрени,*

*на*
Бог Господь: *тропарь праздника трижды.*

*По а~-й кафисме седален, глас е~.*

*Подобен:*
Собезначальное:

Духовная благодать, пришедши от нищих ловец апостол твоих, просвети Христе премудрыя и князи: ихже учением и мы пятдесятницы праздник светлый присно совершаем, со отцем тебе поюще и божественным духом.

*Слава, и ныне: тойже.*

*По в~-й кафисме седален, глас и~.*

*Подобен:*
Премудрости:

Всесвятый дух ныне сошед на апостолы видом огня, ужасом исполни язык собрания: языки бо (л. скс~е об.) огненными человеколюбче глаголющым, свою кийждо беседу слышаше. темже и чудо неверным, яко пиянство, верным же спасение воистинну познавашеся: сего ради славим державу твою Христе Боже, прегрешений оставления просяще, низпослати богатно рабом твоим.

*Слава, и ныне: тойже:*

*Канон праздника, и минеи. По ф~-й песни, ексапостиларий праздника.*

*На %[стиховне%] стихиры, глас в~.*

*Подобен:*
Доме евфрафов:

Свыше к нам утешителю пришедый, якоже первее ко апостолом, освяти и спаси тебе Бога проповедающих.

*Стих:*
Сердце чисто созижди во мне Боже:

Внезапу с небесе, апостолы вся, божественнаго утешителя сила, всемудры и богословцы показа.

*Стих:*
Не отвержи мене от лица твоего:

Зарею богоначальною ум просветивше, ученицы твои слове, существенно дух святый прияша.

*Слава, и ныне: глас з~:*

Царю небесный, утешителю, душе истины, иже везде сый, и вся исполняяй, сокровище благих, и жизни подателю, прииди и вселися в ны, и очисти ны от всякия скверны, и спаси блаже душы нашя.

*Таже час а~-й. И отпуст.*

*На %[литургии%] блаженна от канона праздника, обоих творцов песнь д~-я, на з~.*
(л. скс~з)

*В ту же среду пятдесятную вечера,*

*на*
Господи воззвах: *поставим стихов, з~: праздника г~, и минеи г~: %[Стихиры праздника%], глас д~.*

*Подобен:*
Званный свыше:

Се день радости и веселия, свыше явися священным учеником дух святый днесь, огненным видом от отца, и всех просвети: сказатели яви рыбари мудрецы, якоже лука написа богогласный, духом нужным исполняяй всяческая. темже верою дивящеся, восхваляем Христа Бога нашего многую милость, и крайнее снизшествие.

Пятдесятницу празднуим святую, и духа силу, и истинную радость, божественныя надежди совершение, и таинства еже от века явившагося нам. темже и вопием ти: содетелю всех, не отими духа твоего от нас слове, но с небесе Cпасе посли, молитвами святых и всеславных честных апостол твоих, мир подаждь душам нашым, молимся.

Небса одушевленная поведают днесь спасова величия, и весь мир проидоша, ясно проповедати утешителеву божественную силу, и просветиша всю тварь ученьми, еже воспевати неразделимую Троицу едину, в три лица неслиянну. темже верою празднуем святаго духа пришествие, свыше явившееся, и просвещающее концы.

*Слава и ныне, глас з~:*

утешителя имуще ко отцу Христа Бога, утешителю (л. скс~з об.) иному пришедшему к нам на землю днесь, духу святому верою поклонимся.

*Таже:*
Свете тихий:

*На %[стиховне%] стихиры, глас а~.*

*Подобен:*
Прехвальнии мученцы:

Духа святаго, от отца исходящаго, и в сыне прославляемаго, имже и носятся и держатся вся, и животом содержатся, и живут, и пребывают, и спасаются, богословим: непостижимый утешителю, мир мирови твоему даруй.

*Стих:*
Сердце чисто созижди во мне Боже:

Дух святый, источник всякия благости, существенне прииде, земныя концы небесною силою, апостол ради исполнити, и божественною благостию. тому возопиим: несказанный утешителю, мир мирови твоему даруй.

*Стих:*
Не отвержи мене от лица твоего:

Дух святый Бог, сраслен и сопрестолен отцу и слову познавается, свет пресовершенный от света просиявый, от безначальнаго совершеннаго отца, и сыном происходяй. тому возопиим: жизнодавче утешителю, мир мирови твоему даруй.

*Слава, и ныне, глас и~:*

Егда духа твоего послал еси Господи, седящым апостолом, тогда еврейския дети зряще ужасахуся ужасом: слышаху бо я вещающя иными странными языки, якоже дух подаваше им. невежди бо суще умудришася, и языки в веру уловивше, божественная ветийствоваху. темже и мы вопием ти: иже (л. скс~з) на земли явлейся, и от прелести спасый нас, Господи слава тебе.

*Таже:*
Ныне отпущаеши: *тропарь. И отпуст.*

*В четверток пятдесятныя недели, на утрени,*

*на*
Бог Господь: *тропарь праздника, трижды. По а~-й кафисме седален, глас и~.*

*Подобен:*
Гроб твой:

Се пророческая исполняются проречения, сия бо зарями примрачными покрывый, в будущих явление, яко Бог утешитель, ныне излияся апостолом богатно, теми же и верно покланяющымся Троице несозданней.

*Слава, и ныне: тойже.*

*По в~-й кафисме седален, глас и~.*

*Подобен:*
Повеленное тайно:

Спасовы рачителие радости исполнишася, и дерзновение прияша прежде боящиися, яко дух святый днесь свыше сниде на дом ученический, и ин иная глаголаше к людем: языцы бо разсеяшася, видими яко огнь, и сих не опали, но паче ороси.

*Слава, и ныне: тойже.*

*Канон праздника, глас з~, со ирмосом на и~. И святаго в минеи на д~. По ф~-й песни, ексапостиларий праздника, дважды.*

*На %[стиховне%] стихиры, глас з~.*

*Подобен:*
Тридневно:

Дух всесвятый, отцу единосущен и слову, нашед на ученики, огненны бренныя содела языки, просвещаяй божественною благодатию. (л. скс~з об.)

*Стих:*
Сердце чисто созижди во мне Боже:

Дух всесвятый обнови в нас Боже, егоже древле послал еси учеником твоим щедре, укрепил еси исполнити в мире твоя спасительная хотения.

*Стих:*
Не отвержи мене от лица твоего:

Глаголавый во пророцех иногда утешителю, соделал еси ныне небеса, вещающыя славу божию, божественныя апостолы: имиже подаждь нам очищение и велию милость.

*Слава, и ныне: глас в~:*

Во дворех твоих Господи, вернии колена душ и телес преклонше, воспеваем тя безначальнаго отца, и собезначальнаго сына, и соприсносущнаго и пресвятаго духа, просвещающаго и освящающаго душы нашя.

*Таже час а~-й. И отпуст.*

*На %[литургии%] блаженна от канона праздника, обоих творцов песнь е~-я, на з~.*

*В четверток вечера,*

*на Господи воззвах: поставим стихов з~: праздника г~, и минеи, г~.*

*%[Стихиры праздника%], глас д~.*

*Подобен:*
Дал еси знамение:

Днесь найде пресвятаго твоего духа действие Господи на апостолы твоя, и премудры показав боговедением, исполни я блаженнаго учения твоего. темже твое спасительное смотрение славим, Иисусе всесильне, Cпасе душ наших. (л. скс~и)

Днесь дух твой всесильный Владыко, от отца посылается, тебе единосущный, во огненных языцех, подаяти же величия твоя глаголати апостолы твоя устрои. темже спасительное твое смотрение славим, Иисусе всесильне, Cпасе душ наших.

Днесь излиял еси утешителя твоего духа, Cпасе, дарования, подав человеческому естеству пророчествовати, якоже рекл еси слове, и Троице покланятися нераздельно снаказал еси. темже твое спасительное смотрение славим, Иисусе всесильне, Cпасе душ наших.

*Слава, и ныне: глас в~:*

Троицу единосущную песнословим, отца и сына, со святым духом: сию бо проповедаша вси пророцы, и апостоли с мученики.

*Таже:*
Свете тихий:

*На %[стиховне%] стихиры, глас а~.*

*Подобен:*
Небесных чинов:

Моисей на горе сущаго огнем виде, но и боговидцем и мудрым апостолом, дух огнезрачно сходит ныне, аки явственно просвещая, якоже един Бог глаголавый тогда, и ныне в тождестве естества.

*Стих:*
Сердце чисто созижди во мне Боже:

огнезрачными языки богоглаголивии, к воде крещения божественнаго зовуще, риторов бляди безбожных огнем духа попалиша: но просвети утешителю, и нас верно богословящих тя.

*Стих:*
Не отвержи мене от лица твоего:

И иже в веществе Боже мой тебе послужившыя (л. скс~и об.) приемшыя дебелость вещества неизреченно, якоже древле невещественных огнем новотвориши пламенныя духа, яко многопеваемь еси, яко чуден в делех твоих человеколюбче.

*Слава и ныне: глас з~:*

утешителя имуще ко отцу Христа Бога, утешителю иному пришедшу к нам на землю днесь, духу святому верою поклонимся.

*Таже:*
Ныне отпущаеши: *тропарь праздника, и отпуст.*

{зри} *Знай и се, яко службы святых, прилучившихся в субботу грядущую, и неделю всех святых, поем единаго напреди, а другаго в настоящий пяток на повечерии.*

*В пяток пятдесятныя недели на утрени,*

*на*
Бог Господь: *тропарь праздника, трижды. По а~-й кафисме седален, глас а~.*

*Подобен:*
Гроб твой:

Се пророческая исполняются проречения, сия бо зарями примрачными покрывый, в будущих явление, яко Бог утешитель, ныне излияся апостолом богатно, теми же и верно покланяющымся Троице несозданней.

*Слава, и ныне: тойже.*

*По в~-й кафисме седален, глас и~.*

*Подобен:*
Премудрости:

Всесвятый дух ныне сошед на апостолы видом огня, ужасом исполни язык собрания: языки бо огненными человеколюбче глаголющым, свою кийждо беседу слышаше. темже и чудо неверным, яко пиянство, верным же спасение воистинну познавашеся: сего ради славим (л. скс~ф) державу твою Христе Боже, прегрешений оставления просяще, низпослати богатно рабом твоим.

*Слава, и ныне: тойже.*

*Канон праздника, глас д~, со ирмосом на и~. И святаго на д~. По ф~-й песни ексапостиларий праздника дважды.*

*На %[стиховне%] стихиры, глас з~.*

*Подобен:*
Тридневен:

Духу всесвятому, со отцем певаемому, и с сыном же, воспоим вернии, кланяющеся непрестанно: Троицу пресвятую Бога людие славословим.

*Стих:*
Сердце чисто созижди во мне Боже:

Тебе духа утешителя верно восхвалим, со священными и божественными апостолы: в третий бо час, якоже обеща, тебе от отца светов посла Христос.

*Стих:*
Не отвержи мене от лица твоего:

Троице святая, слава тебе, в песнех покланяюся троически, отцу, и духу правому, с сыном: и поя тебе Троице божественне, достодолжно верно почитаю.

*Слава, и ныне: глас и~:*

Егда духа твоего послал еси Господи, седящым апостолом, тогда еврейския дети зряще ужасахуся ужасом: слышаху бо я вещающя иными странными языки, якоже дух подаваше им. невежди бо суще умудришася, и языки в веру уловивше, божественная ветийствоваху. темже и мы вопием ти: иже на земли явлейся, и от прелести спасый нас, Господи слава тебе.

*Таже, час первый. И отпуст.*

*На %[литургии%] блаженна от канона праздника, песнь з~-я и и~-я на з~.*
(л. скс~ф об.)

*В пяток вечера,*

*кафисма рядовая. На*
Господи воззвах: *стихиры, и служба вся праздника, кроме паремий и входа, якоже указася на отдание вознесения Христова.*

*Такожде и в сию*

*субботу и~-ю на утрени,*

*служба вся праздника, кроме полиелеа, и степенны и евангелиа: точию на утрени канон праздника со ирмосом на и~: ирмос по дважды. Другий канон праздника со ирмосом на з~: ирмос по дважды. Катавасиа, ирмос в~-го канона:*
Божественным покровен: *оба лика вкупе. Славословие великое, и ектении и отпуст. На отпусте поминает иерей святаго, егоже есть день. И час первый. На часех тропарь и кондак праздника. И конечный отпуст.*

*На %[литургии%]: Блаженна праздника, песнь ф~- я обоих канонов, на и~. По входе тропарь праздника: Слава, и ныне: кондак. Трисвятое, прокимен, и аллилуиа праздника. Апостол дне, к римляном, зачало о~ф:*
Павел раб Иисус Христов: *Евангелие матфеа, зачало е~и:*
Просящему у тебе дай: *Причастен праздника:*
Дух твой благий наставит мя на землю праву:

