<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. л~д)

*Неделя антипасхи*

*Еже есть осязание святаго славнаго апостола фомы. Ведати подобает, яко в сей святой второй недели антипасхи не поются воскресная, но вся праздника.*

*В субботу вечера*

*клеплет параекклисиарх, и собравшеся в притвор, благословившу иерею, глаголем:*
Христос воскресе: *трижды. И обычный ф~-й час трипсалмный, якоже на всяк день. И глаголем тропарь:*
С высоты снизшел еси благоутробне: *И кондак:*
Аще и во гроб снизшел еси безсмертне:

*На малей вечерни,*

*благословившу иерею, глаголем:*
Христос воскресе: *трижды. Таже псалом:*
Благослови душе моя Господа:

*На*
Господи воззвах: *стихиры на д~. Глас а~.*

*Подобен:*
Небесных чинов:

Терпит Христос человеколюбно и осязания, якоже и крест прежде сего, и неправедное убиение, из\ гроба тридневно воскресый, печати не разруши, и дверем заключенным, ученком представ яко всесилен. *[Дважды].*

Фомино неверствие, мироспасительное богочеловека слова, еже из\ адских преисподних востание уверяет, (л. л~д об.) язвы рук и ног дерзостнее осязавшее ко уверению мирскому, десницею любопытною.

Собранным страхом, иже от страсти твоея, апостолом слове, и дверем заключенным внезапу совшел еси посреде их, мир даруя, и фоме протязая осязати честныя ребр твоих язвы.

*Слава, и ныне: глас в~:*

По востании твоем Господи, собранным учеником твоим, и дверем заключенным, посреде стал еси, мир подая им. уверився же и фома, видением руку и ребр твоих, Господа и Бога тя исповеда, спасающаго уповающыя на тя человеколюбче.

Свете тихий: *Прокимен:*
Господь воцарися:

*На %[стиховне%] стихиры, глас в~. Подобен:*
Доме евфрафов:

устнами чистыми пойте со ангелы человецы воскресшаго тридневно из\ гроба, и мир совоздвигшаго.

*Стих:*
Похвали иерусалиме Господа, хвали Бога твоего сионе.

Явился еси священным твоим Cпасе апостолом, дверем заключенным, теми обновляя нам божественный твой дух.

*Стих:*
Яко укрепи вереи врат твоих, и благослови сыны твоя в тебе.

Ныне тя всецарю, видевше не очима, но сердечною любовию, Бога веровавше, в пениих величаем.

*Слава, и ныне: глас и подобен тойжде:*

Даеши, о избавителю, мир людем твоим, и долгов разрешение, молитвами всечистыя, и единыя Богоматере.

*Таже:*
Ныне отпущаеши: *Трисвятое. По*
отче наш: (л. л~е)

*Тропарь, глас з~:*

Запечатану гробу, живот от гроба возсиял еси Христе Боже, и дверем заключенным, учеником предстал еси, всех воскресение: дух правый теми обновляя нам, по велицей твоей милости.

[зри] *Подобает ведати: Аще ли где несть бдения в неделю: в субботу вечера на повечерии по трисвятом кондак триоди праздника: Слава, и ныне: Пасхи:*
Аще и во гроб: *Сице же глаголем и до отдания пасхи.*

*На велицей вечерни,*

*повнегда благословити иерею.*
Христос воскресе: *трижды. И абие поем предначинательный псалом:*
Благослови душе моя Господа: *с пением, якоже есть обычай: И по исполнении сего, стихословим:*
Блажен муж: *Кафисму а~-ю всю.*
Господи воззвах: *поем во глас а~, поставим стихов, и~. И поем стихиры самогласны, новыя недели. Глас а~. Иоанна монаха:*

Дверем заключенным, учеником собранным, вшел еси внезапу всесильне Иисусе Боже наш, и став посреде их мир дав, исполнил еси святаго духа: ждати же повелел еси, и никакоже разлучатися от иерусалима, дондеже облекутся еже с высоты силою. Темже вопием ти: просвещение и воскресение и мире наш, слава тебе. *[Дважды].*

По днех осмих востания твоего Господи, явился еси учеником твоим на месте, идеже бяху собрани, и возгласив им: мир вам, неверующему ученику (л. л~е об.) руце показал еси, и пречистое ребро. он же веровав вопияше тебе: Господь мой и Бог мой, слава тебе. *[Дважды].*

Фома, глаголемый близнец, не бе с ними, егда вшел еси, Христе, заключенным дверем: темже и не вероваше реченным ему, от неверия в веру извествуя. не несподобил же еси блаже, показати ему пречистое ребро твое, и руку и ногу язвы: он же осязав и видев, исповеда тебе быти Бога не нага, и человека не проста, и вопияше: Господь мой и Бог мой, слава тебе. *[Дважды].*

учеником сомнящымся, во осмый день предста Спас, идеже бяху собрани, и мир дав, фоме возопи: прииди апостоле, осяжи длани, в нихже гвоздия вонзоша. о доброе неверие фомино, верных сердца в познание приведе, и со страхом возопи: Господь мой и Бог мой, слава тебе. *[Дважды].*

*Глас в~:*

По востании твоем Господи, собранным учеником твоим, и дверем заключенным, посреде стал еси, мир подая им. веровав же и фома зрением руку и ребр твоих, Господа и Бога тя исповеда, спасающаго уповающыя на тя человеколюбче. *[Единожды].*

Дверем заключенным, представ Иисус учеником, безстрашие и мир даяше, таже глаголет фоме: почто мне не веруеши, яко воскресох из\ мертвых; принеси семо руку твою, и вложи в ребра моя, и виждь. тебе бо неверующу, вси навыкоша страсти и (л. л~з) воскресение мое звати с тобою: Господь мой и Бог мой, слава тебе. *[Единожды].*

*Слава, и ныне: глас з~. Иоанна монаха:*

Дверем заключенным, пришел еси Христе ко учеником, тогда фома смотрительно не обретеся с ними. глаголаше бо: не иму веры, аще не увижду и аз Владыки. увижду ребро, отонудуже изыде кровь, вода, крещение. увижду язву, от неяже исцеле великий струп человеческий. увижду, како не бе, якоже дух, но плоть и кости. смерть поправый, и фому уверивый, Господи слава тебе.

*Вход.*
Свете тихий: *Прокимен дне:*
Господь воцарися:

*На %[литии%] стихиры. Глас д~:*

Господи, нестерпимым твоего божества блистанием, дверем пришел еси заключенным сущым, и став посреде учеников. ребро обнажил еси, и язв твоею руку и ногу струпы являя: печаль же и скорбь разрешая, яве возгласил еси: имже образом во мне видите, о друзи, плоти приятие, не духа ношу естество. сомнящемуся же ученку, повелевал еси осязати трепетно, рек: испытав вся, гряди, прочее не сумнися. он же ощущая рукою твое сугубое существо, со страхом вопияше верно, верою влекомь: Господь мой и Бог мой, слава тебе.

*Глас и~:*
Прикоснися фомо ребру рукою, глаголет Христос, и образы гвоздей прииди осяжи, верою испытай, и буди ми верен, и не буди неверен. фома же перстом яко прикоснуся владыце, (л. л~з об.) вельми возопи: ты Бог мой и Господь, благоутробне слава тебе.

*Слава, и ныне: глас и~. Анатолиа:*

Дверем заключенным, учеником собранным, предста Спас, идеже бяху собрани, и став посреде их, глаголет фоме: прииди осяжи, и виждь образы гвоздей, простри руку твою, и коснися ребру моему, и не буди неверен: но верою проповеждь, еже из\ мертвых мое воскресение.

*На %[стиховне%] стихиры самогласны, глас д~:*

О преславнаго чудесе! неверие веру известную роди. рек бо фома: аще не вижду, не иму веры. осязав же ребра, богословит воплотившагося, тогожде сына божия позна, яко пострадавша плотию, проповеда воскресшаго Бога, и возопи светлым гласом: Господь мой и Бог мой, слава тебе.

*Стих:*
Похвали иерусалиме Господа хвали Бога твоего сионе.

О преславнаго чудесе! огню сено коснувшееся спасеся вложив бо фома во огненная ребра руку Иисуса Христа Бога, не опалися осязанием. души бо зловерство преложи на благоверие, тепле возопи от глубины душевныя: Владыка ты еси и Бог мой, из\ мертвых воскресый, слава тебе.

*Стих:*
Яко укрепи вереи врат твоих, и благослови сыны твоя в тебе.

О преславнаго чудесе! Иоанн на перси слова возлеже, фома же ребра осязати сподобися: но ов убо отонуду страшно богословия глубокое извлече смотрение: (л. л~з) ов же сподобися тайнонаучити нас. представляет бо показания ясно востания его, вопия: Господь мой и Бог мой, слава тебе.

*Слава и ныне: глас е~:*

Человеколюбче, велие и безприкладное множество щедрот твоих: яко долготерпел еси, от иудей заушаемь, от апостола осязаемь, и от отметающихся тебе многоиспытуемь, како воплотился еси; како распялся еси безгрешне; но вразуми ны яко фому вопити тебе: Господь мой и Бог мой, слава тебе.

*Таже:*
Ныне отпущаеши: *Трисвятое. И по*
отче наш: *Тропарь, глас з~:*
Запечатану гробу: *трижды. Писан на малей вечерни. И благословение хлебов. И чтение деяний святых апостол. Чтутся же деяния от начала: или беседы златоустаго от начала.*

[зри] *[Аще несть бдения, по*
Ныне отпущаеши: *и по*
отче наш: *Тропарь:*
Запечатану гробу: *И отпуст. Во утрии же поем полунощницу воскресную, на нейже поем канон троичный, октоиха а~-го гласа, певаемый по полунощнице. По каноне же*
Достойно есть: т*р\очное. И прочее. Трисвятое. По*
отче наш: *Тропарь:*
Запечатану гробу: Господи помилуй. *м~. Слава и ныне:*
Честнейшую херувим: *Стих:*
Боже ущедри ны: *И молитва:*
Всемогущая и животворящая: *И отпуст.]*

*По скончании же чтения, глаголем шестопсалмие. И по исполнении сих ектениа великая. и*
Бог Господь: *поем во глас з~. Тропарь праздника, трижды.*

*По а~-м стихословии седален, глас а~. Подобен:*
Камени запечатану:

Страха ради иудейска, сокровенным учеником, и (л. л~з об.) в сионе собранным, вшел еси к ним блаже, и стал еси посреде их, дверем заключенным радостотворяй и показал еси им руце, и пречистых твоих ребр язвы, глаголя неверующему ученику: принеси руку твою и испытай, яко сам аз есмь, тебе ради пострадавый.

*Слава, и ныне: тойже. И чтение праздника.*

*По в~-м стихословии, седален, глас а~.*

*Подобен:*
Гроб твой Cпасе:

Предстал еси животе, дверем заключенным, Христе, учеником, и ребра показав и руце твои и нозе твои, еже от гроба твое востание пред\ъуверяя: но фома не обретеся, темже глаголаше: аще не узрю его, не верую словесем вашым.

*Слава, и ныне: тойже. И чтение праздника. Таже полиелей.*

*И седален, глас а~. Подобен:*
Гроб твой Cпасе:

Видя моя ребра, и язвы гвоздей, фомо, что не веруеши моему воскресению; Господь глаголаше, воскрес от гроба, являяся апостолом неизреченно. близнец же веровав, вопияше создателю: Бог мой еси и Господь.

*Слава, и ныне: тойже. И чтение праздника:*

*Посем степенна, а~-й антифон д~-го гласа. Прокимен, глас д~:*
Похвали иерусалиме Господа, хвали Бога твоего сионе. *Стих:*
Яко укрепи вереи врат твоих. Всякое дыхание: *Евангелие от матфеа, зачало рз~и, утреннее воскресно, а~:*
Единиинадесять ученицы: *Таже:*
Воскресение Христово видевше: *трижды: псалом н~. И целование евангелиа. Таже, Слава:*
Молитвами апостол, милостиве: *И ныне:*
Молитвами Богородицы: *Посем стихира:*
(л. л~и) Воскрес Иисус от гроба, якоже прорече даде нам живот вечный, и велию милость. *Таже,*
Спаси Боже люди твоя:

*И абие канон праздника, творение иоанна монаха. Глас а~. ирмос по дважды, тропари же на в~и.*

*Катавасиа:*
Воскресния день: *оба лика вкупе.*

*От днесь начинаем глаголати:*
Поим Господеви: *во всю пятдесятницу.*

*Песнь а~.*

*Ирмос:*
Поим вси людие, от горкия работы фараони Исраиля изменшему, и во глубине морстей ногами немокрыми наставльшему, песнь победную: яко прославися.

Днесь весна душам, зане Христос от гроба якоже солнце возсияв тридневный, мрачную бурю отгна греха нашего. того воспоим, яко прославися.

Царица времен, светоносному дню, дней же царю явственнейши даронося, красит избранныя люди церковныя, непрестанно поя воскресшаго Христа.

Врата смерти Христе, ниже гробныя печати, ниже ключи дверей тебе противишася: но воскрес предстал еси другом твоим Владыко, мир даруяй, всяк ум преимущ.

*Песнь г~.*

*Ирмос:*
утверди мене Христе, на недвижимом камени заповедей твоих, и просвети мя светом лица твоего: несть бо свят паче тебе человеколюбче.

Новыя вместо ветхих, вместо же тленных нетленныя, крестом твоим Христе совершив нас, во (л. л~и об.) обновлении жизни жительствовати достойно повелел еси.

Во гробе заключен описанною плотию твоею, неописанный Христе воскресл еси: дверем же заключенным, предстал еси твоим учеником всесильне.

Язвы твоя Христе, яже волею претерпел еси за нас, учеником твоим сохранив, свидетельство показал еси твоего славнаго воскресения.

*Впакои, глас з~:*

Яко посреде учеников твоих пришел еси Cпасе, мир дая им: прииди и к нам и спаси нас.

*И чтение в богослове, егоже начало:*
Обновлением чтитися:

*Песнь д~.*

*Ирмос:*
Велия тайна твоего Христе, смотрения: сию бо свыше провидя, богозрительно аввакум, изшел еси, вопияше тебе, во спасение людей твоих человеколюбче.

Желчи убо вкуси, древнее вкушение исцеляя, ныне же с сотом меда, просвещение подая Христос праотцу, и свое сладкое причастие.

Радуешися испытаемь: темже человеколюбче на сие повелеваеши фоме, простирая неверующу ребра, мирови уверяя твое Христе, тридневное востание.

Богатство почерп от сокровища некрадомаго божественнаго, благодетелю, копием прободеннаго твоего ребра, премудрости и разума наполняет мир близнец.

Твой всеблаженный хвалится язык, о близнче! первый бо благочестно проповедует жизнодавца Иисуса, Бога же и Господа, от осязания исполнься благодати. (л. л~ф)

*Песнь е~.*

*Ирмос: От*
нощи утренююще поем тя Христе, отцу собезначальна, и Cпаса душ наших: мир мирови подаждь человеколюбче.

Представ другом скорбящым Спас, пришествием всю отемлет скорбь, и играти воздвизает своим воскреснием.

О воистинну похваляемаго фомы страшнаго начинания! дерзостно бо осяза ребра, божественным огнем блистающая.

Неверие фомино, веры родительное нам показал еси: ты бо вся премудростию твоею промышляеши полезно Христе, яко человеколюбец.

*Песнь з~.*

*Ирмос:*
Пророка спасл еси от кита человеколюбче, и мене из\ глубины прегрешений возведи, молюся.

Фомы не оставил еси Владыко, погружаема глубиною неверия, длани простер на испытание.

*Спас наш глаголаше:*
осязавше мя видите кости плоть носяща, аз не пременихся.

Ребра осяза, и веровав позна фома, не сый в первом входе твоем, Cпасе наш.

*Кондак, глас и~:*

Любопытною десницею, жизноподательная твоя ребра фома испыта Христе Боже: созаключенным бо дверем яко вшел еси, с прочими апостолы вопияше тебе: Господь еси и Бог мой.

*Икос:*

Кто сохрани ученичу длань тогда неопалиму, (л. л~ф об.) егда ко огненным ребром приступи господним; кто даде ей дерзость, и возможе осязати пламенную кость, всяко неосяжимую; аще бо не бы ребро силу подало бренней деснице, како можаше осязати, страданьми поколебавшая яже выше, и яже низу; сия благодать фоме дадеся, еже сия осязати, Христови же вопити: Господь еси и Бог мой.

*Синаксарь в неделю фомину.*

*Стихи:*
Аще ада или из\ гроба ключь не возбраняет,

Твое Cпасе стремление, ключь дверей како возбранит;

В сий день, в неделю вторую по пасце, обновления празднуем Христова воскресния, и святаго апостола фомы осязание. Обновлением убо обычай бе древний бывати, на некоторое от нарочитых: лету бо окружающу и той день, воньже тогда содеяно бысть наведшу вещи оноя, память творяху летнюю, да не в забвение великая бы дела были. Отсюду евреи первее пасху в галгалех сотвориша, чермнаго моря прехождение обновляюще. Отсюду сень свидения им обновляется, и многославно. Отсюду царство давидово, и иная, да не по коемуждо глаголю: елма убо всех яже в житии вещей изряднее больше, и паче всякия мысли дело, господне воскресение: не точию на коеждо лето сие празднуем и обновляем, но присно и по осмом дни. Первое убо сего обновление, настоящая неделя, яже глаголалася бы воистинну и осмая и первая. осмая убо, яко от пасхи: первая же, яко начало других. И осмая паки: яко во образ вчиняется безконечнаго онаго дне, иже в будущем веце, иже первый, и един будет всяко, ни нощию разсекаемь. Сия убо о обновлениих: а яже о фоме, сице бысть: Христу воньже день воскресе, позде учеником явльшуся, не бяше фома, не у с прочими совокуплься, страха ради иудейска. Таже помале нашед, уведа (л. м~) Христово пришествие, не верова, не учеником токмо, яко того видеша воскресша, но яко ниже отнюд воскресе Господь, и сей един сый от двоюнадесятих. Благохитростный же Бог, и о едином убо сице пекийся, купно же и смотрением неким большим, да и паче воскресение и по сих будущым уверится, оставль дний осмь: да онаго любовь конечную поострит, и паче неверовавый всем веру известншую подаст воскресения, паки приходит, и дверем заключенным, якоже прежде, сущу же и фоме, входит и мир обычно подав, посем к фоме простирается, и глаголет: принеси перст твой семо, и виждь руце мои, и принеси руку твою, и вложи в ребра моя, и не буди неверен, но верен. Понеже бо не точию видением уверитися имел еси за привидение, но скор сый, и осязания помянул еси. Показа же сим, яко внегда сия глаголаше ко учеником, бяше слыша: вложи руку твою в ребра моя. Являет же, яко и широка бяше яже на ребрех язва, яко и руку внутрь вмещати. Фома же опасно испытав, и веру приим осяжением, попущаемь бо бе сия зрети и творити оная, аще и в нетленном и обоженном конечно телеси, за извещение взываше: Господь мой и Бог мой. ово убо плоти ради, ово же божества ради. И Христос к нему глаголет: яко видев мя веровал еси, блажени не видевшии и веровавшии. Близнец же глаголется фома, или зане с другим родися, или за еже усумнетися о воскресении, или зане сице от естества слеплена беста ему два перста руки десныя, сиесть средний, и иже пред\ онем, глаголемый указательный: негли рекл бы кто, яко усумнетися имяше, и с сими осязати. Инии же глаголют, еже и известнейшее, яко еже фома, близнец толкуется. Второе сие явление Христово. Третие же бысть на мори тивериадстем в ловлении рыб, егда и пищи причастися, божественным огнем снедшейся, якоже весть сам, известнейшее воскресение представляя. Таже во еммаусе является. Пятое в галилеи, и (л. м~ об.) единонадесятищи, якоже глаголют, является, дондеже вознесеся, многая и преестественная знамения творя, пред\ ученики по воскресении: не бо многим сия показоваше. Оставиша же сия вся евангелисти написати, зане не бе возможно сия многим, и в мире живущым человеком слышати, яко преестественна суща зело. Твоего апостола фомы молитвами, Христе Боже наш помилуй нас. аминь.

*Песнь з~.*

*Ирмос:*
образу служити мусикийскому согласию созывающу люди, от песней сионских поюще отечески отроцы Давидовы, мучителево разориша злочестивое веление, и пламень в росу преложиша, песнь воспевающе: превозносимый отцев и наш Боже, благословен еси.

Яко первый есть дней и господственный светоносный сий, воньже радоватися достойно новым и божественным людем с трепетом: приносит бо и века образ, яко осмица совершая будущаго, превозносимый отцев и наш Боже, благословен еси.

Един дерзнувый, неверною же верою облагодетельствовавый нас фома близнец, решит убо мрачное неведение всех концев, верным неверствием, себе же венец плетет яве глаголя. ты еси Господь превозносимый отцев и наш Боже, благословен еси.

Не всуе усумневся фома о востании твоем, не низложися: но несумнетельное тщашеся показати сие Христе, всем языком. отонудуже неверием уверив, всех научи глаголати: ты еси Господь превозносимый отцев и наш Боже, благословен еси.

Со страхом руку фома в ребра твоя живоносная, (л. м~а) Христе, вложив, трепетен ощути действо Cпасе, сугубое двема естествома в тебе соединяемыма неслиянно, и верою взываше глаголя: ты еси Господь превозносимый отцев и наш Боже, благословен еси.

*Песнь и~.*

*Ирмос:*
В пламени огненне горящия пещи сохраншаго дети, и во зраце ангела снизшедшаго к ним, пойте Господа, и превозносите его во веки.

Возжелевый твое радостное видение, прежде не вероваше фома: сподоблься же того, Бога и Господа тя нарицаше Владыко, егоже превозносим во вся веки.

Претерпевшаго фомино неверие, и показавшаго ребра, и того дланию осязанна бывша, пойте Господа, и превозносите его во вся веки.

Твое неудобное сокровище, утаеное нам отверзе фома: богословив бо языком богоносным, пойте Господа, глаголаше, и превозносите его во вся веки.

*На ф~-й песни,*
Честнейшую: *не поем: но ирмос кийждо лик.*

*Песнь ф~.*

*Ирмос:*
Тебе светлую свещу, и матерь божию, пречудную славу, и вышшую всех тварей, песньми величаем.

Твой светлый день и пресветлый Христе, всесветлую благодать, воньже красный добротою учеником твоим предстал еси, в песнех величаем.

Тебе бренною дланию осязаема в ребра, и не опаливша сию, огнем невещественнаго божественнаго существа, в песнех величаем.

Тя яко Бога из\ гроба воскресша Христа, не очима (л. м~а об.) видевше, но сердечною любовию веровавше, песньми величаем.

*Катавасиа:*
Светися, светися: *И поклон. *

*Таже,*
Свят Господь Бог наш: *на глас а~, трижды.*

*Ексапостиларий, глас а~. Подобен:*
Небо звездами:

Моих удов рукою твоею испытавый язвы, не не веруй ми фомо, уязвленному тебе ради: со ученики единомудрствуй, и живущаго проповедуй Бога. *[Дважды.]*

*Слава, и ныне:*

Днесь весна благоухает, и новая тварь ликует. днесь взимаются ключи дверей, и неверия фомы друга вопиюща: Господь и Бог мой.

*На %[хвалитехъ%] стихиры, на д~, глас а~.*

*Подобен:*
Прехвальнии мученицы:

По еже из\ гроба твоем страшном, жизнодавче, востании, якоже печатей не разрушил еси Христе гробных, тако заключенным дверем вшел еси к преславным апостолом твоим, радостотворя их, и правый твой дух подая им, за безмерную твою милость.

Фома иже и близнец не бе пришел, егда ты учеником явился еси Господи. темже не верова твоему воскресению, и видевшым тя вопияше: аще не вложу перста в ребра его и гвоздей язвы, не верую, яко востал есть.

Якоже хощеши осяжи, Христос фоме вопияше: вложи руку, и познай мя кости имуща и земное тело, и не буди неверен, равно же со инеми уверися. он же возопи: Бог мой и Господь ты еси, слава востанию твоему. (л. м~в)

*Слава: глас з~:*

По днех осмих востания твоего Иисусе царю, единородный слове отчий явился еси учеником твоим, заключенным дверем, мир твой подая, и неверующему ученику знамения показал еси: прииди и осяжи руце и нозе, и нетленная моя ребра. он же веровав, вопияше тебе: Господь мой и Бог мой, слава тебе.

*И ныне:*
Преблагословенна еси:

*Славословие великое. И тропарь праздника. Ектении, и отпуст. Начинаются же от днесь литии, сиречь исхождения в притвор. Такожде и оглашения преподобнаго отца нашего феодора студита, в нихже поем: Слава, и ныне, стихиру евангельскую, глас а~:*

На гору учеником идущым, за земное вознесение, предста Господь: и поклонившеся ему, и данныя власти везде научившеся, в поднебесную посылахуся, проповедати еже из\ мертвых воскресение, и еже на небеса возшествие. имже и во веки спребывати неложный обещася Христос Бог, и Спас душ наших.

[зри] *Внемли, яко литии в притворе прежде перваго часа бывают и оглашения студитова. И час а~. И прочее обычное. И совершенный отпуст.*

*Ведомо буди, яко воследование случившихся святых во всех неделях святыя пятдесятницы поем в повечериях.*

*Литургиа бывает порану труда ради бденнаго. Часы поются трипсалмнии по уставу в притворе, на нихже глаголем тропарь и кондак праздника. *
(л. м~в об.)

*Ведомо буди, яко от недели новыя и до отдания праздника пасхи, начало литургии сице бывает:*

*По еже рещи диакону:*
Благослови Владыко: *И иерею:*
Благословено царство: *Поет иерей:*
Христос воскресе: *трижды, весь тропарь кроме стихов.*
Да воскреснет Бог: *Таже, ектениа, и прочая литургии.*

*Вместо же*
Достойно: *поем:*

Ангел вопияше благодатней: чистая Дево радуйся, и паки реку, радуйся: твой сын воскресе тридневен от гроба, и мертвыя воздвигнувый: людие веселитеся.

*Таже ирмос:*
Светися, светися:

*Егда же речет иерей:*
Со страхом божиим: *И мы:*
Благословен грядый во имя господне, Бог Господь и явися нам. *Иерей:*
Спаси Боже люди твоя: *И мы вместо тропаря:*
Видехом свет истинный: *поем:*
Христос воскресе: *единожды: и до отдания пасхи. Бывает же и прочее литургии по обычаю. Во отпусте же егда речет:*
Слава тебе Христе Боже, упование наше, слава тебе. *И мы:*
Христос воскресе: *трижды. Таже отпуст литургии по обычаю. На литургии начинаем из\ъобразительная, и поем во блаженнах, от канона праздника, песнь г~ и з~. По входе тропарь:*
Запечатану гробу: *Слава, и ныне: кондак:*
Любопытною десницею: *Прокимен апостола, глас г~:*
Велий Господь наш, и велия крепость его, и разума его несть числа. *Стих:*
Хвалите Господа яко благ псалом: Богови нашему да усладится хваление. *Апостол в деяниих, зачало д~и:*
Руками апостол: *Аллилуиа, глас и~.*
Приидите возрадуемся Господеви, воскликнем Богу спасителю нашему. *Стих:*
Яко Бог велий Господь, и царь велий по (л. м~г) всей земли. *Евангелие иоанна, зачало кс~е:*
Сущу позде в день той. *Причастный:*
Похвали иерусалиме Господа, хвали Бога твоего сионе. *Аллилуиа, трижды. На трапезе бывает утешение братии велие. И воставше, от трапезы, глаголем преждеписанная вся в субботу светлыя седмицы.*

*В неделю антипасхи вечера.*

*Благословившу иерею, глаголем:*
Христос воскресе: *трижды. Таже, Трисвятое. По*
отче наш: Господи помилуй. *в~и. Слава, и ныне:*
Приидите поклонимся: *трижды. И глаголем ф~-й час обычный трипсалмный: тропарь и кондак праздника, Таже поем вечерню без\ кафисмы.*
Господи воззвах: *поем во глас а~.*

*Стихиры на з~. праздника г~, глас а~.*

*Подобен:*
Прехвальнии мученицы:

По еже из\ гроба твоем страшном жизнодавче востании якоже печатей не разрушил еси Христе, гробных, тако заключенным дверем вшед еси к преславным апостолом твоим, радостотворя их, и правый твой дух подая им, за безмерную твою милость.

Фома иже и близнец не бе пришел, егда ты учеником явился еси Господи. темже не верова твоему воскреснию и видевшым тя вопияше: аще не вложу перста в ребра его, и гвоздей язвы, не верую яко востал есть. (л. м~г об.)

Якоже хощеши осяжи, Христос фоме вопияше: вложи руку, и познай мя кости имуща, и земное тело, и не буди неверен, равно же со инеми уверися. он же возопи: Бог мой и Господь ты еси, слава востанию твоему.

*И святаго минеи подобны г~. Слава: святаго.*

*Аще ли ни: Слава, и ныне: праздника, глас а~:*

Дверем заключенным, ученком собранным, вшел еси внезапу всесильне Иисусе Боже наш: и став посреде их, мир дав, исполнил еси святаго духа: ждати же повелел еси, и никакоже разлучатися от иерусалима, дондеже облекутся, еже с высоты силою. темже вопием ти: просвещение, и воскресние, и мире наш, слава тебе.

*Вход:*
Свете тихий: *Прокимен великий, глас з~:*
Кто Бог велий, яко Бог наш; ты еси Бог творяй чудеса. *Стих:*
Сказал еси в людех силу твою. *Стих: И*
рех: ныне начах, сия измена десницы вышняго. *Стих:*
Помянух дела господня. *И паки:*
Кто Бог велий, яко Бог наш; ты еси Бог творяй чудеса. *Таже ектениа:*
Рцем вси: *и*
Сподоби Господи в вечер сей: *и ектениа:*
Исполним вечернюю молитву нашу Господеви.

*На %[стиховне%] стихира воскресна осмогласника, глас а~:*

Вечерния нашя молитвы приими святый Господи, и подаждь нам оставление грехов: яко един еси явлей в мире воскресение.

*Стих:*
К тебе возведох очи мои:

*умилительный:*
Яко пучина велия прегрешений (л. м~д) моих Cпасе, и люте погружаюся согрешеньми моими, даждь ми руку яко петрови, спаси мя Боже, и помилуй мя.

*Стих:*
Помилуй нас Господи, помилуй нас:

*Мученичен:*
Молитвами Господи, всех святых, и Богородицы, твой мир даждь нам, и помилуй ны, яко един щедр.

*Слава, и ныне, глас а~:*

По днех осмих востания твоего Господи, явился еси учеником твоим на месте, идеже бяху собрани, и возгласив им: мир вам, неверующему ученику руце показал еси, и пречистое ребро. он же веровав вопияше тебе: Господь мой и Бог мой, слава тебе.

*По трисвятом, тропарь праздника. Аще ли тропарь святаго, рцы его прежде. Потом, Слава, и ныне: празднику:*
Запечатану гробу: *И отпуст.*

*Сице убо бывает воследование вечерням во вся недели святыя пентикостии.*

[зри] *От днесь глаголем повечерие малое. И поем канон молебный пресвятыя Богородицы, во октоихе. И трипеснцы триоди дне, творение господина иосифа. Идеже глаголем трипесно, Богородицы песнь канона оставляется. По*
Достойно: *и по*
отче наш: *глаголем кондак праздника, во всю пятдесятницу. В литургиах же поется на блаженнах, от канона праздника недели, песнь рядовая на кийждо день, со ирмосом на з~, сице: В понедельник, а~. во вторник, д~. в среду, е~. в четверток, з~. В пяток, и~. в субботу, ф~.*

