<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. и~)

*О часех святыя пасхи и всея светлыя седмицы.*

*Подобает ведати, яко от сего дне святыя и великия недели пасхи, даже до субботы, часы и повечерие сице поются.*

*Наченшу иерею:*
Благословен Бог наш: Христос воскресе из\ мертвых, *трижды.*

*Таже глаголем трижды:*

Воскресние Христово видевше, поклонимся святому Господу Иисусу, единому безгрешному. Кресту твоему покланяемся, Христе, и святое воскресние твое поем и славим: ты бо еси Бог наш, разве тебе иного не знаем, имя твое именуем. Приидите вси вернии, поклонимся святому Христову воскреснию: се бо прииде крестом радость всему миру. Всегда благословяще Господа, поем воскресние его: распятие бо претерпев, смертию смерть разруши.

*Таже впакои, глас д~, единощи:*

Предварившыя утро яже о марии, и обретшыя камень отвален от гроба, слышаху от ангела: во свете присносущнем сущаго с мертвыми что ищете яко человека; видите гробныя пелены, тецыте, и миру проповедите, яко воста Господь, умертвивый смерть, яко есть сын Бога, спасающаго род человеческий.

*Посем кондак, глас и~, единощи:*

Аще и во гроб снизшел еси, безсмертне, но адову разрушил еси силу, и воскресл еси яко победитель, Христе Боже, женам мироносицам вещавый, радуйтеся, и твоим апостолом мир даруяй, падшым подаяй воскресние. (л. и~ об.)

*Таже и сей тропарь, единощи:*

Во гробе плотски, во аде же с душею яко Бог, в раи же с разбойником и на престоле был еси, Христе, со отцем и духом, вся исполняяй неописанный.

*Слава:*

Яко живоносец, яко рая краснейший, воистинну и чертога всякаго царскаго показася светлейший, Христе, гроб твой, источник нашего воскресния.

*И ныне, Богородичен:*

Вышняго освященное божественное селение, радуйся. тобою бо дадеся радость, Богородице, зовущым: благословена ты в женах еси, всенепорочная владычце.

*Таже,*
Господи помилуй, м~. *Слава, и ныне:*
Честнейшую херувим: Именем господним благослови отче. *Иерей, стих:*
Молитвами святых отец наших: *Мы же речем:*
Аминь. *И паки глаголем подобне:*
Христос воскресе: *трижды. Слава, и ныне:*
Господи помилуй. *трижды.*
Благослови. *И отпуст перваго часа.*

*Сим же образом поется за третий, за шестый, пред\ литургиею. Такожде и пред\ вечернею, за девятый час: и за повечерие единожды. Такожде и за полунощницу.*
[зри] *Аще ли не будет когда по нужде литургии: вместо из\ъобразительных, глаголем сице:*
Христос воскресе: *трижды.*
Воскресение Христово: единожды. *Посем:*
Предварившыя утро: *Слава: кондак:*
Аще и во гроб: *И ныне:*
Единородный сыне: *Посем блаженна от канона, песнь г~ и з~. Иерей:*
Премудрость. *Чтец надписание апостола, и самое чтение. Посем иерей евангелие. Таже,*
Помяни нас Господи: Лик небесный: *И посем:*
Верую во единаго Бога: Ослаби, остави: *И по*
отче наш: (л. а~и) кондак: Аще и во гроб: *Слава и ныне: Богородичен:*
Вышняго освященное: Господи помилуй, *м~. Таже:*
Един свят, един Господь Иисус Христос, во славу Бога отца. аминь. *И посем вместо,*
Буди имя господне: Христос воскресе: *трижды. Таже, псалом л~г:*
Благословлю Господа на всякое время: *конец:*
не лишатся всякаго блага. *И посем отпуст. И исходим в трапезу.*

