<::лат> OCR:

<::рус> Библиотека святоотеческой литературы

<::лат> http://orthlиb.rу

<::слав>

(л. з~и)

*Во святую и великую неделю пасхи вечера.*

*По ф~-м часе, во светильничном, облачится настоятель во всю священную одежду. И став пред\ святою трапезою с кадильницею, знаменует крестовидно, и возглашает глаголя:*
Благословен Бог наш всегда, ныне и присно, и во веки веков. *И нам отвещающым:*
Аминь. *И той начинает:*
Христос воскресе из\ мертвых, смертию смерть поправ, и сущым во гробех живот даровав. трижды. *И мы тойжде отвещаем трижды. И глаголет настоятель преждереченныя стихи: а~-й,*
Да воскреснет Бог: *в~-й:*
Яко исчезает дым: *г~-й:*
Тако да погибнут грешницы: *д~-й:*
Сей день, егоже сотвори Господь: *Мы же на кийждо стих поем:*
Христос воскресе: *по единожды, Слава: Мы же:*
Христос воскресе: *И ныне: Мы же:*
Христос воскресе: *И паки настоятель:*
Христос воскресе из\ мертвых, смертию смерть поправ. *И мы конец: И*
сущым во гробех живот даровав. *Таже ектениа великая от диакона:*
Миром Господу помолимся.

[зри] *Подобает ведати, яко по внегда начати иерею, кадит святую трапезу по обычаю и весь олтарь, вечер, на Господи воззвах: на утрени, в начале канона исходит и кадит храм и лики и братию по обыкновенному чину.*

*Посем,*
Господи воззвах: *поем во глас в~. поставим стихов з~. и поем стихиры воскресны, г~, глас в~.*

Прежде век от отца рождшемуся божию слову, воплощшемуся от Девы Марии, приидите поклонимся: крест бо претерпев, погребению предадеся, яко сам восхоте: (л. з~и) и воскрес из\ мертвых, спасе мя заблуждающаго человека.

Христос Спас наш, еже на ны рукописание пригвоздив на кресте заглади, и смертную державу упраздни: покланяемся его тридневному воскреснию.

Со архангелы воспоим Христово воскресние: той бо есть избавитель и Спас душ наших, и в славе страшней и крепцей силе, паки грядет судити миру, егоже созда.

*И @восточны@ г~.{анатолиевы}*

Тебе распеншагося и погребеннаго, ангел проповеда Владыку, и глаголаше женам: приидите видите, идеже лежаше Господь: воскресе бо, якоже рече, яко всесилен. темже тебе покланяемся единому безсмертному: жизнодавче Христе, помилуй нас.

Крестом твоим упразднил еси, юже от древа клятву, погребением твоим умертвил еси смерти державу: востанием же твоим просветил еси род человеческий. сего ради вопием ти: благодетелю Христе Боже наш, слава тебе.

Отверзошася тебе Господи, страхом врата смертная, вратницы же адовы видевше тя, убояшася: врата бо медная сокрушил еси, и вереи железныя стерл еси, и извел еси нас от тьмы и сени смертныя, и узы нашя растерзал еси.

*Слава:*

Спасительную песнь поюще, от уст возслем: приидите вси в дому господнем припадем, глаголюще: на древе (л. з~и) распныйся, и из\ мертвых воскресый, и сый в недрех отчих, очисти грехи нашя.

*И ныне: Богородичен:*

Прейде сень законная, благодати пришедши: якоже бо купина не сгараше опаляема, тако Дево родила еси, и Дева пребыла еси. вместо столпа огненнаго, праведное возсия солнце: вместо моисеа, Христос, спасение душ наших.

*Вход со евангелием.*
Свете тихий: *Таже, прокимен великий, глас з~:*
Кто Бог велий яко Бог наш; ты еси Бог творяй чудеса. *Стих а~:*
Сказал еси в людех силу твою. *Стих в~: И*
рех: ныне начах, сия измена десницы вышняго. *Стих г~:*
Помянух дела господня, яко помяну от начала чудеса твоя. *И паки:*
Кто Бог велий: *По прокимне же возглашает диакон: И*
о сподобитися нам слышанию святаго евангелиа, Господа Бога молим. *Посем чтет евангелие настоятель во олтари, иоанна, зачало кс~е:*
Сущу позде в день той: *Конец:*
Не иму веры. *Посем ектениа:*
Рцем вси: *и*
Сподоби Господи в вечер сей: *Таже:*
Исполним вечернюю молитву:

*И по возгласе поем стихиру воскресну, глас в~:*

Воскресние твое Христе Cпасе, всю просвети вселенную и призвал еси твое создание: всесильне Господи слава тебе.

*Таже стихиры пасхи, глас е~:*
Пасха священная: *С припевы их. Слава, и ныне:*
Воскресния день: Христос воскресе: *трижды, кроме конца стихиры. Таже диакон:*
Премудрость. *Мы же:*
Благослови. *Настоятель:*
Сый благословен Христос Бог наш: *И мы:*
утверди Боже: *Таже настоятель, вместо:*
(л. з~и об.) Слава тебе Христе Боже: Христос воскресе из\ мертвых смертию смерть поправ. *И мы: И*
сущым во гробех живот даровав. *И абие глаголет отпуст со крестом:*
Христос воскресый из\ мертвых: *И прочее, якоже из\ъявися в конец утрени.*

[зри] *И целуем святыя иконы. И входим в трапезу, и глаголем:*
Христос воскресе: *трижды. Слава, и ныне: Настоятель:*
Христе Боже благослови: *По востании же от трапезы, глаголем:*
Христос воскресе: *трижды. Слава, и ныне: Настоятель:*
С нами Бог своею благодатию: *И тако творим во всю седмицу светлую вечерни последование.*

*В понедельник светлыя седмицы на утрени.*

*Прежде начала, вжигает кандила и свещы параекклисиарх. Таже клеплет в великий кампан, и в прочыя. И собравшымся нам во храм, иерей полагает обычный поклон настоятелю, и отходит во святый олтарь, и взем кадильницу стоит пред\ святою трапезою, кроме убо священническия одежды, епитрахилий точию возложь сверх мантии, кадит крестообразно, глаголя:*
Слава святей и единосущней: *И начинает тропарь:*
Христос воскресе: *трижды. И нам тожде отвещающым. И поем:*
Христос воскресе: *со стихи его, якоже из\ъявися в неделю утра и вечера. В мирских же храмех облачится иерей в ризы. Таже ектениа великая. И по возгласе абие поем канон, ирмос:*
Воскресния день: *по дважды, тропари же на и~,*
(л. и~и) *с припевы:*
Христос воскресе: *Въ*
Слава, и ныне: *глаголем Богородичны господина феофана, и господина иосифа: писаны в неделю о мироносицах. Катавасиа оба лика вкупе:*
Воскресния день: *И последи:*
Христос воскресе: *трижды. И глаголем сие во всю седмицу вкупе с ирмосы на д~и. По г~-й песни впакои:*
Предварившыя утро: *И чтение на а~-ю книгу:*
В начале бе слово: *От иоанна, толкование златоустаго, [от сего бо дне начинаем сию книгу, и даже до всех святых совершаем] По з~-й песни, кондак:*
Аще и во гроб: *и икос, и чтение. И по нем:*
Воскресние Христово: *трижды, и*
Воскрес Иисус от гроба: *трижды. И абие прочыя песни. ф~-ю песнь поем с припевы. Таже ексапостиларий:*
Плотию уснув: *трижды.*

*На %[хвалитехъ%],*
Всякое дыхание: *И поем стихиры воскресны, глас в~:*

Всякое дыхание и вся тварь, тя славит Господи, яко крестом смерть упразднил еси, да покажеши людем, еже из\ мертвых твое воскресние, яко един человеколюбец.

Да рекут иудее, како воини погубиша стрегущии царя; почто бо камень не сохрани камене жизни; или погребеннаго да дадят, или воскресшему да поклонятся, глаголюще с нами: слава множеству щедрот твоих, Cпасе наш, слава тебе.

Радуйтеся людие и веселитеся, ангел седяй на камени гробнем, той нам благовести, рек: Христос воскресе из\ мертвых, Спас мира, и исполни всяческая благоухания: радуйтеся людие и веселитеся.

Ангел убо еже радуйся, прежде твоего зачатия Господи, благодатней принесе: ангел же камень славнаго (л. и~и об.) твоего гроба в твое воскресние отвали: ов убо в печали место, веселия образы возвещая: сей же в смерти место, Владыку жизнодавца проповедуя нам, темже вопием ти: благодетелю всех, Господи слава тебе.

*И стихиры пасхи с припевы их, якоже предписася во утрени недели. И ектении, и отпуст. И час а~-й. Сице же бывает служба утрени во всю седмицу светлую. Творим же и литию вне обители.*

[зри] *Подобает ведати, яко творим исхождение днесь вне монастыря, предносяще хоругви. В руках же держаще святое евангелие, честный крест, и иконы воскресния Христова, пречистыя Богородицы. Поем канон пасхи с Богородичны, на и~. И катавасиа, ирмос тойже. По з~-й песни, последи евангелиа глаголем:*
Воскресние Христово видевше: *трижды. Таже, стихира:*
Воскрес Иисус от гроба: *трижды. Таже, з~-я, и~-я и ф~-я песни. И прочее молебна, лист а~и.*

*На %[литургии%] антифоны пасхи непременно, якоже указася в неделю пасхи. Прокимен апостола, глас и~:*
Во всю землю изыде вещание их, и в концы вселенныя глаголы их. *Стих:*
Небса поведают славу божию, творение же руку его возвещает твердь. *Апостол в деяниих, зачало в~:*
Возвратишася апостоли: *Аллилуиа, глас а~:*
Исповедят небеса чудеса твоя Господи: *Стих:*
Бог прославляемь в совете святых. *Евангелие от иоанна, зачало в~:*
Бога никтоже виде нигдеже: *Причастен:*
Тело Христово:

*На трапезе бывает утешение великое братии.*
(л. ф~и)

*В понедельник светлыя седмицы, вечера,*

*во светильничном, по*
Христос воскресе: *и прочих,*
Господи воззвах, *на глас г~. Поставим стихов з~, и поем стихиры воскресны, глас г~.*

Твоим крестом Христе Cпасе, смерти держава разрушися, и диаволя прелесть упразднися: род же человеческий верою спасаемый: песнь тебе всегда приносит.

Просветишася всяческая воскреснием твоим Господи, и рай паки отверзеся: вся же тварь восхваляющи тя, песнь тебе всегда приносит.

Славлю отца и сына силу, и святаго духа пою власть, нераздельное, несозданное божество, Троицу единосущную, царствующую в век века.

*И @восточны@ г~, глас тойже.{анатолиевы}*

Кресту твоему честному покланяемся Христе, и воскресние твое поем и славим: раною бо твоею мы вси исцелехом.

Поем Cпаса от Девы воплощшагося: нас бо ради распятся, и в третий день воскресе, даруя нам велию милость.

Сущым во аде сошед Христос благовести: дерзайте, глаголя, ныне победих, аз есмь воскресние, аз вы возведу, разрушив смертная врата.

*Слава:*

Недостойно стояще в пречистом дому твоем, вечернюю песнь возсылаем, из\ глубины взывающе Христе Боже: (л. ф~и об.) просветивый мир тридневным воскреснием твоим, изми люди твоя от руки врагов твоих человеколюбче.

*И ныне: Богородичен.*

Како не дивимся богомужному рождеству твоему, пречистная; искушения бо мужескаго не приемши всенепорочная, родила еси без\ отца сына плотию прежде век от отца рожденнаго без\ матере, никакоже претерпевшаго изменения, или смешения, или разделения, но обою существу свойство цело сохраншаго. темже Мати Дево владычце, того моли спастися душам, православно Богородицу исповедающих тя.

*Вход с кадильницею:*
Свете тихий: *Прокимен, глас з~:*
Бог наш на небеси и на земли, вся елика восхоте, сотвори. *Стих:*
Во исходе Исраилеве от египта, дому иаковля из\ людей варвар, бысть иудеа святыня его. *Стих:*
Море виде и побеже, иордан возвратися вспять. *Стих:*
Что ти есть море, яко побегло еси; и тебе иордане, яко возвратился еси вспять; *И паки:*
Бог наш на небеси и на земли, вся елика восхоте, сотвори. *Иерей:*
Рцем вси: *и прочее ектении:*
Сподоби Господи: *Таже,*
Исполним вечернюю: *И по возгласе,*

*На %[стиховне%] стихира воскресна, глас г~:*

Страстию твоею Христе, омрачивый солнце и светом твоего воскресния, просветивый всяческая, приими нашу вечернюю песнь человеколюбче.

*И стихиры пасхи, с припевы их.*
Христос воскресе: *трижды. И отпуст.*
(л. к~)

*Во вторник светлыя седмицы, на утрени*

*бывает все последование непременно, якоже предписася.*

*На %[хвалитехъ%], поставим стихи д~: и поем стихиры воскресны, глас г~:*

Приидите вси языцы, уразумейте страшныя тайны силу: Христос бо Спас наш, еже в начале слово, распятся нас ради, и волею погребеся, и воскресе из\ мертвых, еже спасти всяческая: тому поклонимся.

Поведаша вся чудеса стражие твои Господи: но собор суеты исполни мздою десницу их, скрыти мняше воскресние твое, еже мир славит: помилуй нас.

Радости вся исполнишася воскресния искус приимша: мариа бо магдалина ко гробу прииде, обрете ангела на камени седяща, ризами блистающася и глаголюща: что ищете живаго с мертвыми: несть зде, но воста, якоже рече, предваряя вы в галилеи.

Во свете твоем Владыко, узрим свет человеколюбче: воскресл бо еси из\ мертвых, спасение роду человеческому даруя: да тя вся тварь славословит единаго безгрешнаго, помилуй нас.

*И празднику стихиры:*
Пасха священная: *с припевы их. Таже,*
Христос воскресе: трижды. Ектении и отпуст. И час первый.

*На %[литургии%], антифоны пасце. Прокимен апостола, глас г~, песнь Богородицы:*
Величит душа моя Господа, и возрадовася дух мой о Бозе спасе моем. *Стих:*
Яко призре на смирение рабы своея, се бо от ныне ублажат мя вси роди. *Апостол в деяниих, зачало д~:*
Став петр: *Аллилуиа, глас и~:*
(л. к~ об.) Воскресни Господи в покой твой, ты, и кивот святыни твоея. *Стих:*
Клятся Господь Давиду истиною, и не отвержется ея. *Евангелие от луки, зачало рг~и:*
Петр востав: *Причастный:*
Тело Христово приимите:

*Во вторник светлыя седмицы вечера,*

*на*
Господи воззвах: *поставим стихов з~, и поем стихиры воскресны, глас д~:*

Животворящему твоему кресту, непрестанно кланяющеся Христе Боже, тридневное воскресние твое славим: тем бо обновил еси истлевшее человеческое естество всесильне, и иже на небеса восход обновил еси нам, яко един благ и человеколюбец.

Древа преслушания запрещение разрешил еси спасе, на древе крестнем волею пригвоздився, и во ад сошед сильне, смертныя узы яко Бог растерзал еси. темже кланяемся еже из\ мертвых твоему воскреснию, радостию вопиюще: всесильне Господи, слава тебе.

Врата адова сокрушил еси Господи, и твоею смертию смертное царство разрушил еси: род же человеческий от истления свободил еси, живот и нетление миру даровав, и велию милость.

*И @восточны@ г~:{анатолиевы}*

Приидите воспоим людие, спасово тридневное востание, имже избавихомся адовых нерешимых уз: и (л. к~а) нетление и жизнь вси восприяхом зовуще: распныйся, и погребыйся, и воскресый, спаси ны воскреснием твоим, едине человеколюбче.

Ангели и человецы Cпасе, твое поют тридневное востание, имже озаришася вселенныя концы, и работы вражия вси избавихомся, зовуще: животворче всесильне Cпасе, спаси ны воскреснием твоим, едине человеколюбче.

Врата медная стерл еси, и вереи сокрушил еси Христе Боже, и род человеческий падший воскресил еси. сего ради согласно вопием: воскресый из\ мертвых Господи, слава тебе.

*Слава:*

Господи, еже от отца твое рождество, безлетно есть и присносущно: еже от Девы воплощение, неизреченно человеком и несказанно: и еже во ад сошествие страшно диаволу и аггелом его: смерть бо поправ, тридневен воскресл еси нетление подавая человеком, и велию милость.

*И ныне: Богородичен:*

Иже тебе ради богоотец пророк Давид песненно о тебе провозгласи, величия тебе сотворшему: предста царица одесную тебе, тя бо матерь, ходатаицу живота показа, без\ отца из\ тебе вочеловечитися благоволивый Бог, да свой паки обновит образ, истлевший страстьми, и заблуждшее горохищное обрет овча, на рамо восприим, ко отцу принесет, и своему хотению, с небесными совокупит силами, и спасет Богородице, мир, Христос имеяй велию и богатую милость. (л. к~а об.)

*Вход с кадилом:*
Свете тихий: *Прокимен, глас и~:*
Гласом моим ко Господу воззвах, гласом моим к Богу, и внят ми. *Стих:*
В день скорби моея Бога взысках. *Стих:*
Отвержеся утешитися душа моя. *Стих:*
Боже, во святем путь твой. *И паки:*
Гласом моим ко Господу воззвах:

*На %[стиховне%] стихира воскресна, глас д~:*

Господи, возшед на крест, прадеднюю нашу клятву потребил еси, и сошед во ад, вечныя узники свободил еси, нетление даруя человеческому роду: сего ради поюще славим животворящее и спасительное твое востание.

*Таже, пасхи стихиры с припевы их. И прочее яко предписася, и отпуст.*

*В среду светлыя седмицы, на утрени,*

*воследование все праздника, якоже пред\ъявися.*

*На %[хвалитехъ%], поставим стихи д~. И поем стихиры воскресны, глас д~:*

Крест претерпевый и смерть, и воскресый из\ мертвых всесильне Господи, славим твое воскресние.

Крестом твоим Христе, от древния клятвы свободил еси нас, и смертию твоею естество наше мучащаго диавола упразднил еси: востанием же твоим радости вся исполнил еси. темже вопием ти: воскресый из\ мертвых Господи, слава тебе.

Твоим крестом Христе Cпасе, настави нас на истину твою, и избави нас от сетей вражиих, воскресый из\ (л. к~в) мертвых, возстави ны падшыяся грехом, простер руку твою человеколюбче Господи, молитвами святых твоих.

отеческих твоих недр не разлучився, единородный слове божий, пришел еси на землю за человеколюбие, человек быв непреложен, и крест и смерть претерпел еси плотию, безстрастный божеством: воскрес же из\ мертвых, безсмертие подал еси роду человеческому, яко един всесилен.

*Таже стихиры пасхи с припевы их, и обычный отпуст. И литиа вне обители. Часы же по обычаю пасхи.*

*На %[литургии%] антифоны пасхи, прокимен апостола, глас з~:*
Помяну имя твое во всяком роде и роде. *Стих:*
Слыши дщи и виждь, и приклони ухо твое. *Апостол деяний: зачало е~:*
Рече петр к людем: *Аллилуиа, глас в~:*
Величит душа моя Господа, и возрадовася дух мой о Бозе спасе моем. *Стих:*
Яко призре на смирение рабы своея, се бо от ныне ублажат мя вси роди. *Евангелие от иоанна, зачало д~:*
Стояше иоанн: *Причастный:*
Тело Христово:

*В среду светлыя седмицы вечера,*

*во светильничном, по*
Христос воскресе, *и ектении, поем стихиры воскресны г~, глас е~:*

Честным твоим крестом Христе, диавола посрамил еси, и воскреснием твоим жало греховное притупил еси, и спасл еси ны от врат смертных: славим тя единородне. (л. к~в об.)

Воскресние даяй роду человеческому, яко овча на заколение ведеся: устрашишася сего князи адстии, и взяшася врата плачевная. вниде бо царь славы Христос, глаголя сущым во узах, изыдите: и сущым во тьме, открыйтеся.

Велие чудо, невидимых содетель, за человеколюбие плотию пострадав, воскресе безсмертный, приидите отечествия язык, тому поклонимся: благоутробием бо его от прелести избавльшеся, в триех впостасех единаго Бога пети навыкохом.

*И @восточны@{анатолиевы} г~, глас тойже:*

Вечернее поклонение приносим тебе невечернему свету, на конец веков, яко в зерцале плотию возсиявшему мирови, и даже до ада низшедшему, и тамо сущую тьму разрушившему, и свет воскресния языком показавшему: светодавче Господи слава тебе.

Начальника спасения нашего, Христа славословим: тому бо из\ мертвых воскресшу, мир от прелести спасен бысть. радуется лик ангельский, бегает демонов прелесть, адам падый воста, диавол упразднися.

Иже от кустодии научени бываху от беззаконник, покрыйте Христово востание, и приимите сребреники, и рцыте яко нам спящым, из\ гроба украден бысть мертвый. кто виде, кто слыша, мертвеца украдена когда, паче же помазана и нага, оставльша и во гробе погребальная своя; не прельщайтеся иудее, навыкните речением пророческим, и уразумейте, яко той есть воистинну избавитель мира, и всесильный. (л. к~г)

*Слава:*

Господи, ад пленивый, и смерть поправый Cпасе наш, просветивый мир крестом честным, помилуй нас.

*И ныне: Богородичен:*

В чермнем мори, неискусобрачныя невесты образ написася иногда: тамо моисей, разделитель воды: зде же гавриил, служитель чудесе. тогда глубину шествова немокренно Исраиль: ныне же Христа роди безсеменно Дева. море по прошествии Исраилеве, пребысть непроходно: непорочная по рождестве еммануилеве, пребысть нетленна. сый, и прежде сый, явлейся яко человек, Боже помилуй нас.

*Вход с кадилом.*
Свете тихий: *И прокимен, глас з~:*
Внуши Боже молитву мою, и не презри моления моего. *Стих:*
Вонми ми, и услыши мя. *Стих:*
Яко уклониша на мя беззаконие. *Стих:*
Аз к Богу воззвах, и Господь услыша мя, вечер и заутра и полудне. *Таже:*
Внуши Боже молитву мою, и не презри моления моего. *Ектениа: и*
Сподоби Господи в вечер сей: *И прочая вся, якоже пред\ъявися.*

*На %[стиховне%], стихира воскресна, глас е~:*

Тебе воплощеннаго Cпаса Христа, и небес не разлучившася, во гласех пений величаем: яко крест и смерть приял еси за род наш, яко человеколюбец Господь, испровергий адова врата, тридневно воскресл еси, спасая душы нашя.

*И стихиры пасхи, с припевы их, якоже предписася.*
Христос воскресе: *трижды. И отпуст.*
(л. к~г об.)

*В четверток светлыя седмицы, на утрени,*

*бывает воследование все, якоже пред\ъявися.*

*На %[хвалитехъ%],*
Всякое дыхание: *поставим стихи д~. И поем стихиры воскресны, глас е~:*

Господи, запечатану гробу от беззаконников, прошел еси из\ гроба, якоже родился еси от Богородицы: не уразумеша, како воплотился еси, безплотнии твои ангели: не чувствоваша, когда воскресл еси, стрегущии тя воини. обоя бо запечатлестася испытующым, явишася же чудеса кланяющымся верою таинству: еже воспевающым, воздаждь нам радость и велию милость.

Господи, вереи вечныя сокрушив, и узы растерзав, от гроба воскресл еси, оставль твоя погребальная, во свидетельство истиннаго тридневнаго твоего погребения: и предварил еси в галилеи, в пещере стрегомый. великая твоя милость, непостижиме Cпасе, помилуй и спаси нас.

Господи, жены текоша на гроб, видети тя Христа нас ради пострадавшаго, и пришедше, обретоша ангела на камени седяща, страхом отвальшемся, и к ним возопи глаголя: воскресе Господь, рцыте ученком, яко воскресе от мертвых, спасаяй душы нашя.

Господи, якоже изшел еси от запечатаннаго гроба, тако вшел еси и дверем заключенным ко ученком твоим, показуя им телесная страдания, яже под\ъял еси Cпасе долготерпеливый: яко от семене Давидова язвы претерпел еси: яко сын же божий, мир (л. к~д) свободил еси. велия твоя милость, непостижиме Cпасе, помилуй и спаси нас.

*Таже, стихиры пасхи, с припевы их,*
Христос воскресе: *трижды. и отпуст. Часы пасхи. На литургии антифоны пасхи. Прокимен, глас г~:*
Пойте Богу нашему, пойте, пойте цареви нашему, пойте. *Стих:*
Вси языцы восплещите руками, воскликните Богу гласом радования. *Апостол в деяниих, зачало з~:*
Рече петр: *Аллилуиа, глас д~:*
Наляцы, и успевай, и царствуй, истины ради и кротости и правды. *Стих:*
Возлюбил еси правду, и возненавидел еси беззаконие. *Евангелие от иоанна, зачало и~:*
Человек некий: *Причастный:*
Тело Христово приимите:

*В четверток вечера светлыя седмицы,*

*Поем настоящее последование, бывшее от господина никифора каллиста ксанфопула. На пресвятую госпожу владычцу Богородицу живоприемный источник. Не бо обретохом в типице сицеваго последования, но положися любве ради пресвятыя Богородицы.*

*На*
Господи воззвах: *поставим стихов и~, и поем стихиры воскресны осмогласника з~, глас з~:*

Победу имея Христе, юже на ада, на крест возшел еси: да во тьме смерти седящыя воскресиши с собою, иже в мертвых свободь, источаяй живот от своего света, всесильне Cпасе, помилуй нас.

Днесь Христос смерть поправ, якоже рече, воскресе, и радование мирови дарова, да вси взывающе, песнь тако (л. к~д об.) рцем: источниче жизни, неприступный свете, всесильне Cпасе, помилуй нас.

Тебе Господи, сущаго по всей твари, грешнии камо бежим; на небеси сам живеши, во аде попрал еси смерть, во глубины морския; тамо рука твоя Владыко. к тебе прибегаем, тебе припадающе молимся: воскресый из\ мертвых помилуй нас.

*Иныя стихиры @восточны@{анатолиевы}, глас тойже:*

Крестом твоим Христе хвалимся, и воскресние твое поем и славим: ты бо еси Бог наш. разве тебе инаго не вемы.

Слава силе твоей Господи, яко упразднил еси державу имущаго смерти, обновил еси ны крестом твоим, даруяй нам жизнь и нетление.

Выну благословяще Господа, поем воскресние его: крест бо претерпев, смертию смерть погуби.

*Таже %[стихиры живоприемнаго источника%], глас тойже. Подобен:*
Все возложше:

Странная и преславная небес Владыка на тебе совершаше изначала, всенепорочная: ибо свыше явственно укану, якоже дождь во утробе твоей богоневесто, источник тя показуя все благое вреющий, обилие же исцелений, благодеяния источающий всем независтно, требующым крепости душ, и здравия телесе, водою благодати.

Манну тя небесную, и рая Дево источник божественный именую, владычце, приискренне: земли бо тече ток, и благодать источника твоего четверочастие ея покрывающая, (л. к~е) странными чудесы всегда, и всем просимая бывает вода пиемая. темже веселящеся Христоименитии, притекаем верно, святыню черплюще всегда сладкоточную.

Струи исцелений источаеши Дево, верно притекающым источнику твоему всегда богоневесто: туне бо изливаеши, обильно и богатно недугующым исцеления: слепыя видящыя являеши ясно, приступающыя к тебе: хромыя многия исправила еси, и разслабленныя стягнула еси, умерщвлена же оживила еси возлиянием трегубым, наводненных и злодышущих страсти исцелила еси.

*Повторяем а~-ю стихиру.*

*Слава: глас з~:*

Кто возглаголет силы твоя источниче, иже неистощаемыми чудесы из\ъобилуяй, многая и паче естества содеваеши исцеленьми; оле величий, яже всем изливаеши! не токмо бо болезни неудобныя отгнала еси притекающих с любовию, но и душевныя страсти измываеши очищающи всенескверная, всем подающи велию милость.

*И ныне:*

Кто тебе не ублажит пресвятая Дево; кто ли не воспоет твоего пречистаго рождества; безлетно бо от отца возсиявый сын единородный: тойже от тебе чистыя пройде, неизреченно воплощся. естеством Бог сый, и естеством быв человек нас ради: не во двою лицу разделяемый, но во двою естеству неслитно познаваемый. того моли чистая всеблаженная, помиловатися душам нашым. (л. к~е об.)

*Вход с кадилом.*
Свете тихий: *Прокимен, глас з~:*
Возлюблю тя Господи крепосте моя, Господь утвержение мое. *Стих:*
Бог мой, помощник мой, и уповаю на него. *Стих:*
Хваля призову Господа, и от враг моих спасуся. *Стих:*
услыша от храма святаго своего глас мой. *Таже:*
Возлюблю тя Господи крепосте моя, Господь утвержение мое. Рцем вси: Сподоби Господи в вечер сей: *и прочая.*

*На %[стиховне%] стихира воскресна глас з~, осмогласника:*

Воскресние твое Христе Cпасе, ангели поют на небесех, и нас на земли сподоби, чистым сердцем тебе славити.

*Таже, настоящыя стихиры Богородицы, глас е~. Подобен:*

Радуйся живоносный источниче, по морям разливаяй чудеса, на всю вселенную. океане умный, ниловы струи превосходяй изливанием благодати. силоаме вторый, воду источаяй, аки от камене преславную, иорданово же приемый действо. манно спасительная же, ясно бываемая, ко ищущаго требованию, богатая воистинну и независтная, Христова Мати отроковице, изливающая мирови велию милость.

*Стих:*
Освятил есть селение свое вышний.

Песньми чудными вернии, небесный облак воспоим, каплю небесную живодавца Христа, на землю нетленно одождившую, живу скачущую, и источающую безсмертная: воду божественную, амвросию, нектара, никогдаже по питии истлевающа, жажду же тающую душы отгоняюща. от негоже пиющым разумно, токи бж~ественныя предлагаются от умнаго чрева, точаща всем благодать независтную. (л. к~з)

*Стих:*
Речная устремления веселят град божий.

Радуйся, живоприемный источниче, вечно источая благодати, лияние исцелений, всякую недугов крепость, немощную и злую отгоняющее, слепых воззрение, и прокаженных божественное очищение, точащее недугов всякое врачевство, всем притекающым верно к храму твоему: великая общая цельба, безмездная воистинну и готовая, Мати Христа слова, источающаго мирови велию милость.

*Слава: глас е~:*

Вострубим празднолюбцы в песнех, восплещем в водах, и возликуим радующеся, вечными токами живоноснаго источника: царие и князи да стекаются, и источника благодати да черплют независтно: цари бо спасе, на одре же содержимыя прикосновением возстави. пастырие же и вси дожденосный облак, спасительную воду сшедшеся почерпем. иже в недузех свобождение: иже в бедах, крепость: прохлаждение, иже в жажде: слепии очи, глусии благослышание, злостраждущии исцеление: иже в смертех, живоносную: вси повсюду верным источающую воды спасения, восплещуще сице воззовем: присноживыя токи изливающая от источника чистая, не престай Дево всегда молящися о рабех твоих.

*И ныне: глас тойже:*

*Воскресния день:*
Христос воскресе: *трижды. И отпуст.*
(л. к~з об.)

*В пяток светлыя седмицы на утрени*

*канон пасце, со ирмосы, на и~: и Богородицы, на з~:*

*%[Канон пасце%], глас а~:*

*Песнь а~.*

*Ирмос:*
Воскресния день:

Очистим чувствия: Небса убо достойно да веселятся:

*И канон Богородицы, егоже краестрочие:*
Никифору каллисту ту ксанфопулу.

[Н] Ныне источи ми Дево Богородице источниче, благодать дающи слова, яко да воспою тя источник, вреющий живот и благодать верным: ты бо впостасное слово источила еси.

[И] Врачевство паче естества, храм твой честная, является всем отроковице: от смерти бо явныя притекающыя верныя яве возставляет, и всем независтную точит сладость.

[К] Изливаеши с небесе неистощимо благодати воистинну едина: слепеюща бо твориши взирати к свету, блатом новым, возгласивши свыше паче смысла леонови.

[Н] общее любочестие человечества честная, радуйся Марие, радуйся: всех бо творец на тя, якоже капля сниде явственно, источник тя безсмертен показав богоневестная.

*Песнь г~.*

*Ирмос:*
Приидите пиво пием:

Ныне вся исполнишася: Вчера спогребохся тебе: (л. к~з)

*Богородицы подобны:*

[Ф] Светлый тя святый храм Владыки всех отроковице вем, и нетления источник, воду изливающ Христа, от негоже напаяемся.

[О] *От*
твоея благодати владычце источниче, самодержцу даеши исходов происхождение содержимо люте, камене подстояние страшное, водою разрешившееся.

[Р] Течет благодать независтная от тебе, Богородице Дево, обильно точащая, хромии скачут о тебе, прокаженных очищается множество, и демони угнетаются.

[О] Всем даеши исцеление верным, царем, простцем, нищым, князем, убогим, богатым обще, воду изливаяй источниче различное исцеление.

*Кондак пасце:*
Аще и во гроб снизшел еси:

*Седален, глас и~. Подобный:*
Премудрости слова:

Приснотекущий источник, и животный, источаяй струя божественный ток, согласно восхвалим благодати просяще: на кийждо бо день источает исцеления, яко рек течения показуяй малейшая. темже по долгу приступающе с любовию, верно почерпем от источника неисчерпаемое здравие, воистинну безсмертное, орошающее верно благочестивых сердца: устнами возопиим, ты еси верных утешение.

*Песнь д~.*

*Ирмос:*
На божественней стражи:

Мужеский убо пол: Яко единолетный агнец: Богоотец убо Давид: (л. к~з об.)

*Богородицы подобны:*

[В] Паче песка воистинну, и каплий дождевных, быша Богородице множества, источника дел твоих, непрестанно текущая на всю землю богатно, и всякаго боляща люте скоро исцеляющая.

[К] На стесненный жены от каркина сосец, вода возливается Дево, источника твоего владычце, и абие престаша страсти смертоносныя струею, и каркин просто изыти позна.

[А] Недомыслимое в тебе, и паче естества содеянное есть явственно Богородице: вода бо бывает источника твоего исцеление, недугом смертоносным противное, егоже естество яве никогдаже ведяше.

[Л] Присно умерщвляет мя враг сластными прилоги, владычце источниче Богородице, не презри, предвари скорая помоще: сего же сетей мя избави, да воспою тя присно многопетую.

*Песнь е~.*

*Ирмос:*
утренюем утреннюю:

Безмерное твое благоутробие: Приступим свещеноснии:

*Богородицы подобны:*

[Л] Глаголанная Дево отроковице, источника твоего воистинну чудеса, ужасают человеков помышление: паче бо естества суть, вся верныя освящающая.

[И] Повествова руно, манна и силоам, и камень точащь, соломонов притвор, благодать твою, иорданския воды, и источник самаряныни. (л. к~и)

[С] Капли твоя отроковице Дево, яже источника, и мертваго оживиша, паче слова содеянное и смысла: вся бо твоя всечистая, слово побеждают человеческое.

[Т] Страсти моя отроковице исцели, кровотечения источник изсушающи, и лютое пламене возжжение, и здравия преложение, исходов союз, и чревотечение.

*Песнь з~.*

*Ирмос:*
Снизшел еси в преисподняя:

Сохранив цела знамения: Спасе мой, живое же и нежертвенное заколение:

*Богородицы подобны:*

[О] Словеса слова, яко воистинну источника, воспеваем тя чистая: премудрости бо глубину яко паче слова раждаеши, повесивша на воздусе течения, и землю на воде.

[В] Подшла еси лествиц несение, отемлющее сокрушение иже тамо живописцов, о всесвятый источниче! спасаяй люди от труса дому падшыя.

[Т] утробы неродящыя неплодством прежде, разрешаеши яве, источника твоего струями: ибо яко родившая Владыку всех. и рождения подаеши.

[О] Ни слово, ни ум, ниже язык твое возмогут чистая рождество похвалити, но немощствуют в тебе, и обличается философов честность, и риторов красота.

*Кондак, глас и~. Подобен:*
Взбранной:

*От*
неистощимыя ты, источниче богоблагодатный, подаеши ми, точащи воды твоея благодати, (л. к~и об.) приснотекущий паче слова: яко бо слово рождшая паче смысла, молю ти ся, ороси мя благодатию, да зову ти: радуйся, водо спасительная.

*Икос:*

Нескверная Богородице, рождшая слово отчее, прежде век нетленно рождшееся, разшири моя уста, чистая, спривносящи мя к твоему похвалению, яко да восхвалю тя, зовый источнику твоему сия: радуйся, источниче радости непрестаемыя: радуйся, точе доброты неизреченныя. радуйся, недугов различных разрешение: радуйся страстей всяких потопление. радуйся струе световиднейшая, здравы творящая верныя: радуйся водо благодатнейшая недугующым многоразлично. радуйся чаше манны животочныя: радуйся бане и нектарю богоизлиянный. радуйся водо, премудрости неведение отемлющая: радуйся растворение сердца, пищу божественную изливающее. радуйся пристанище неможения источающая: радуйся пламень недугования угашающая. радуйся водо спасительная.

*Синаксарь на пресвятую госпожу владычцу Богородицу, живоприемный источник.*

В пяток светлыя седмицы, празднуем обновление храма пресвятыя и госпожи нашея Богородицы, именуемаго живоноснаго источника. Еще же память творим изрядных и паче естества чудес бывших, во оном храме от Богоматере. Сей убо храм первее основася от царя льва великаго, иже и макелл именовася. Сей понеже бяше благ и смирен человек, за доброе свое намерение и милостивное, еже имяше, прежде неже быти царю, обретаяйся во оном месте, обрете единаго человека слепаго, не видяща камо ити: и взем его за руку, ведяше. (л. к~ф) Достигшима же обоима тамо близ, идеже бяше сей источник, возжада слепый, и моляше льва, да оросит его: иже идя во внутреннее оное леса, идеже бяше древес и насаждений различных исполнено, искаше воды, и не обретаяй источника, обращашеся аки отягчаемь. И слышит глас свыше глаголющь: о льве! не унывай, зане вода, еяже ищеши, близ тебе есть, и обратися обрести ю. И лев убо обращаяйся, и ищай много, не обрете ея. И паки слышит равный первому глас, и глаголет ему: царю льве, вниди во внутреннюю часть загущеннаго сего леса, и возми своима рукама от сея мутныя воды, и исцели жажду слепаго, и помажи и помраченныя его очи: и абие познаеши, кая есмь, и от многаго времене живу на сем месте. Лев убо сотвори якоже глас повеле ему, и абие воззре слепый. И по Богоматере проречению, по мале времени бысть царь лев: и созда тамо у источника храм первый, богатою рукою, якоже зрится днесь. И понеже бываху чудеса множайшая на всякий день, по многих летех иустиниан великий самодержец греческий, понеже пострада зело от немощи водотрудия, и обрете тамо исцеление свое, хотя дати воздаяние матери божией, паки созда оный первый храм, и сотвори и величайший и краснейший, иже от многих трусов внегда разседеся, последи царь василий македонский, и сын его лев мудрый, паки создаша и исправиша и. Во время их сей источник многа чудеса действова: и вод задержания, и птисы, и иныя тмочисленныя страсти исцели: каркинския страсти, и кровотечения многих родов, имиже страждаху царевны и иныя жены, и различныя огневицы, и иныя болезни, и язвы неисцельныя, и неплодныя разреши: яко и царица зои неплоды сущи прият дар от сего источника, сына константина порфирогенита. Воскреси же и мертваго, иже бе от фессалии, и приходя ко святому источнику умре на пути. Егда же хотяше умрети, заповеда кораблеником взяти его тамо во храм источника, и возлияти на него три кади от оныя воды, и тогда погребсти (л. к~ф об.) его. Еже творяще корабленицы, и возливающе на него воду, абие воскресе мертвый. По многом же времени, хотя пасти великий храм оный, явися Богородица, и держаше его, дондеже изыде вон все множество людей, и никтоже вредися. Таяжде святая вода пиваема, многия беснуемыя исцели: и от темницы человеки связанныя разреши. Исцели же и царя льва от каменозаятия, и жены его феофаны угаси зельнейшую огневицу. И брата его стефана разреши от птисныя немощи. Дарова же и слух иоанну патриарху иерусалимскому. Исцели еще и сильную огневицу патрикиа тарасиа, и матере его магистриссы, и сына стилианова исцели от водозадержания. И некую жену именем схизину свободи от чревоболения. И царя романа исцели, от разрешения и связания чрева таяжде вода, подобне и жену его. Призванием же токмо исцели всесвятая монаха пеперин, и ученика его в халдеи. Подобне и монаха матфеа, и мелетиа, ихже оболгаша царю, свободи от гнева: патрикиа же и протоспафариа, и иныя тмочисленныя кто исповедати может; Несть же праведно не воспоминати и исцеления исхиова: ниже кий язык может поведати, елика чудеса таяжде вода действова, и даже до днесь действует, паче каплей дождевных, и паче звезд небесных, и листов множества, яже в наша времена видехом. Еще исцели и иныя смертоносныя болезни, проказы, сверботы паче естества, и опухления женская, и душевныя страсти многия исцели, и различныя очныя болезни. Еще же исцели варагга иоанна от воднотрудования, и другаго варагга исцели от злых язв, и священномонаха марка от оспы, и каменозаятия монаха захарию. И иная множайшая чудеса, яже не возможно есть исчислити, яже действова и действует непрестанно. Твоея матере молитвами, Христе Боже наш помилуй нас. аминь.

Воскресние Христово видевше: *трижды. и*
Воскрес Иисус: (л. л~)

*Песнь з~.*

*Ирмос:*
отроки от пещи избавивый:

Жены с миры богомудрыя: Смерти празднуем умерщвление: Яко воистинну священная:

*Богородицы подобны:*

[В] Почерпите недугующии исцеления: всечистая бо точит от божественнаго источника сладость истинную, поток сладости воистинну вреющий, темже и верою токи независтныя почерпем вси.

[Кс] удивляют слышащыя владычце, странная твоя чудеса, вся верныя: немыя бо и глухия, яко благоглаголивыя показует вода твоя, страждущыя же люте врачует, и исцеление дарует.

[А] Возводиши от пещи скорбей, орошающи водами от страннаго источника, приступающыя к тебе чистая: каркинския бо раны свобождается человек, прокаженна же исцеляеши, и распаление угасила еси.

[Н] Юноши и отроковицы владычцу, и вси человецы верою от души восхвалим светло: сокрушения бо гноевиц, и вреды лукавых, и отоки, и разслабленнаго исцели.

*Песнь и~.*

*Ирмос:*
Сей нареченный и святый день:

Приидите новаго винограда: Возведи окрест очи твои: отче вседержителю:

*Богородицы подобны:*

[Ф] Божественную источник и честную воду изливает твой Дево: водных бо течение вспящает зело, (л. л~ об.) призыванием божественным благодати. темже тя почитаем, источниче, во веки.

[О] Вси честную животочную воду воспоим мудренне: злодыхания бо ток по странам уставляет, и свободное творит происхождение. оле твоих чудес, чистая богородительнице!

[П] Кая, всепетая, восхвалят уста рождества твоего странное; но и ум кий бы чудес источник изследовал, и слово изглаголало; несть естеству крепость, твоим чудитися.

[О] Вся о тебе смерти держава разорися внезапу, о царице и госпоже: ибо царя безсмертнаго, живот ты источила еси, воду, манну, Христа во веки.

*Песнь ф~.*

*Ирмос:*
Светися, светися:

О божественнаго, о любезнаго: О пасха велия и священнейшая:

*Богородицы подобны:*

[В] Воды вся превосходит, отроковице чистая, источника твоего вода, яве дарующая свобождение недугов лютых, и душам всякое здравие, яко паче естества изливаемая.

[Л] Решитель недугов новый се силоам, источника твоего Дево, зрим вси: очи бо приемлет огня, вси же здравие присно к животу приемлем.

[О] Здравия ищущии притецыте ко источнику: отроковица бо Дева жительствует при воде. ликуй и веселися (л. л~а) верных множество сице, якоже подобает: иже бо приидет к храму, воздаяние прошений приемлет.

[В] Возвысися источника твоего вода выше небес, и земли бездны токи претече: сия есть пища души, питие верных, мед из\ камене, и манны раздаяние.

[Е] Веселиши Дево царя преестественне, источающи благодать от источника присносущную, сему подавающи на враги крепость, победы присно, здравие и мир, и прошений исполнение.

*Ексапостиларий празднику:*
Плотию уснув:

*И источнику. Подобен:*

Источник еси воистинну воды живыя, владычце: измываеши убо недуги душ и телес лютыя, прикосновением твоим единым токмо, воду спасения Христа изливающи.

*На %[хвалитехъ%],*
Всякое дыхание: *поставим стихов и~. И поем стихиры воскресны осмогласника д~, глас з~:*

Крест твой Господи, жизнь и воскресние людем твоим есть, и надеющеся нань, тебе воскресшаго Бога нашего поем: помилуй нас.

Погребение твое Владыко, рай отверзе роду человеческому: и от истления избавльшеся, тебе воскресшаго Бога нашего поем: помилуй нас.

Со отцем и духом Христа воспоим, воскресшаго из\ мертвых, и к нему вопиим: ты живот еси наш, и воскресние, помилуй нас.

Тридневен воскресл еси Христе от гроба якоже писано есть, совоздвигнувый праотца нашего. темже тя и славит род человеческий, и воспевает твое воскресние. (л. л~а об.)

*И Богородицы стихиры, глас в~. Подобен:*
Доме евфрафов:

Вода источника, спасительная есть всем немощствующым: приступим верою, благодать почерпем.

Кладязь животочный источника безсмертнаго, приступающым любовию, исцелений подает излияние неисчерпаемое.

укрепляет душы вода Девыя: иже в сквернах страстей, притецем ко отроковице, и сия измыем.

Ручка священная, и манна независтная из\ пречистыя утробы, изливает Владыку: потребу всяческую почерпем.

*И стихиры пасхи, по обычаю их. Ектении, и отпуст. И час первый. Часы пасхи.*

*На литургии, антифоны пасхи. Прокимен дне, глас и~:*
Во всю землю изыде вещание их, и в концы вселенныя глаголы их. *Стих:*
Небса поведают славу божию, творение же руку его возвещает твердь. *И Богородицы:*
Величит душа моя Господа: *Апостол деяний, зачало з~:*
Вкупе петр и иоанн: *И Богородицы, к филипписиом, зачало с~м. Аллилуиа, глас а~.*
Исповедят небеса чудеса твоя Господи. *Стих:*
Бог прославляемь в совете святых. *Стих:*
Слыши дщи и виждь и приклони ухо твое. *Евангелие дне: и Богородицы, от луки, зачало н~д. Причастный:*
Тело Христово приимите: *И Богородице.*

*В пяток светлыя седмицы вечера,*

*по еже*
Христос воскресе: *и ектении, на*
Господи воззвах: *поставим стихов з~, и поем стихиры воскресны, глас и~:*

Вечернюю песнь, и словесную службу, тебе Христе приносим: яко благоволил еси помиловати нас воскреснием.

Господи, Господи, не отвержи нас от твоего лица: но благоволи помиловати нас воскреснием.

Радуйся, сионе святый, Мати церквей, божие жилище, ты бо приял еси первый, оставление грехов, воскреснием.

*@Восточны@{анатолиевы} три, глас тойже:*

Еже от Бога отца слово, прежде век рождшееся, в последняя же времена, тоежде от неискусобрачныя воплощшееся волею, распятие смертное претерпе: и древле умерщвленнаго человека спасе своим воскреснием.

Еже из\ мертвых твое воскресние славословим Христе, имже свободил еси адамский род от адова мучительства: и даровал еси мирови яко Бог жизнь вечную, и велию милость.

Слава тебе Христе Cпасе, сыне божий единородный, пригвоздивыйся на кресте, и воскресый из\ гроба тридневен.

*Слава:*

Тебе славим Господи, волею нас ради крест претерпевшаго, и тебе покланяемся всесильне Cпасе: не отвержи нас от лица твоего, но услыши и спаси ны воскреснием твоим, человеколюбче. (л. л~в)

*И ныне: Богородичен:*

Царь небесный за человеколюбие на земли явися, и с человеки поживе: от Девы бо чистыя плоть приемый, и из\ нея прошедый с восприятием: един есть сын, сугуб естеством, но не впостасию. темже совершенна того Бога, и совершенна человека воистинну проповедающе, исповедуем Христа Бога нашего: егоже моли Мати безневестная, помиловатися душам нашым.

*Вход:*
Свете тихий: *Прокимен глас и~:*
Дал еси достояние боящымся тебе Господи. *Стих: От*
конец земли к тебе воззвах. *Стих:*
Покрыюся в крове крил твоих. *Стих:*
Тако воспою имени твоему во веки. *И паки:*
Дал еси достояние боящымся тебе Господи. *Таже, ектениа,*
Сподоби Господи в вечер сей: и прочая.

*На %[стиховне%] стихира воскресна, глас и~:*

Возшел еси на крест Иисусе, снизшедый с небесе: пришел еси на смерть животе безсмертный, к сущым во тьме свет истинный: к падшым всех воскресние, просвещение, и Cпасе наш, слава тебе.

*Таже стихиры пасхи, с припевы их:*
Христос воскресе: *трижды. И отпустъ*

*В субботу светлыя седмицы на утрени,*

*воследование все, яко предписася.*

*На %[хвалитехъ%] стихиры воскресны на д~, глас и~:*

Господи, аще и судилищу предстал еси от пилата судимый, но не отступил еси от престола со отцем (л. л~г) седяй: и воскрес из\ мертвых, мир свободил еси от работы чуждаго, яко щедр и человеколюбец.

Господи, аще и яко мертва во гробе иудеи положиша: но яко царя спяща воини тя стрежаху, и яко живота сокровище, печатию печаташа: но воскресл еси, и подал еси нетление душам нашым.

Господи, оружие на диавола крест твой дал еси нам: трепещет бо и трясется, не терпя взирати на силу его: яко мертвыя возставляет, и смерть упраздни. сего ради покланяемся погребению твоему и востанию.

Ангел твой Господи, воскресние проповедавый, стражи убо устраши, женам же возгласи глаголя: что ищете живаго с мертвыми; воскресе Бог сый, и вселенней жизнь дарова.

*Таже стихиры пасхи, с припевы их:*
Христос воскресе: *трижды. Ектении, и отпуст, и час первый. Часы пасхи.*

*На %[литургии%] антифоны пасхи. Прокимен апостола, глас г~:*
Господь просвещение мое, и спаситель мой, кого убоюся; *Стих:*
Господь защититель живота моего, от кого устрашуся; *Апостол деяний, зачало и~:*
Держащуся: *Аллилуиа, глас е~:*
Господь воцарися, в лепоту облечеся. *Стих:*
Ибо утверди вселенную, яже не подвижится. *Евангелие иоанна, зачало а~и:*
Прииде Иисус и ученицы его: *И прочее литургии. Причастен:*
Тело Христово приимите:

*По отпусте литургии, идущым братиям из\ церкве в трапезу, прежде несет диакон артос, без\ образа воскресния Христова. Параекклисиарху же с братиею в то время ударяющым во вся звоны. В трапезе же внегда сядут братия, келарь*
(л. л~г) *раздробив хлеб, во всей седмице воздвизаемый, вместо пресвятыя, раздает братиям прежде обычнаго их ядения, и тако потребляем и. Первее рекше:*
Христос воскресе: *Таже:*
отче наш: *И благословение обычное трапезы. И седаем ясти. Чтец же начинает чтение. На трапезе утешение велие братии. Воставше же от трапезы, поем:*
Христос воскресе: *трижды.*
Благословен Бог милуяй, и питаяй нас: *Таже,*
Слава тебе Господи, слава тебе святый: *Слава, и ныне:*
Господи помилуй. *трижды.*
Благослови. *И взем диакон хлеб обычный, во всем лете возвышаемый трема персты, обема рукама, знаменует им панагиарь крестовидно, глаголя: вместо,*
Велико имя святыя Троицы. Христос воскресе: *[Единожды.] Нам отвещающым:*
Воистинну воскресе. *Таже наднося часть над\ образ Богородичный глаголет:*
Пресвятая Богородице, помогай нам. *Мы же:*
Тоя молитвами Христе Боже, помилуй и спаси нас. *И глаголем:*
Блажим тя вси роди: *и ирмос ф~-я песни:*
Светися, светися: *с тропари обема ея, и паки:*
Светися, светися: *Таже глаголет настоятель [аще же несть, глаголет иерей]:*
В премногия мольбы преблагословенныя владычцы: *Мы же речем:*
Тоя молитвами: *Иерей же:*
Милостив и щедр Господь, пищу даде боящымся его. *Мы же:*
Христос воскресе: *трижды. Трисвятое. По*
отче наш: *Впакои:*
Предварившыя утро: *Слава, и ныне:*
Аще и во гроб: Господи помилуй. *трижды.*
Благослови. Благословен Бог милуяй, и питаяй нас от своих богатых даров: *Мы же речем:*
Аминь. *И прощение обычное.*

*Сице же творим, и до отдания праздника пасхи.*

