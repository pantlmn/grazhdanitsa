<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Преподо́бнаго Григо́рия затво́рника, в Да́льних пеще́рах почива́ющаго</p>
</title><p>
<red>Тропа́рь, глас 1:</red>
</p>
<p>Пеще́рный жи́тель и в телеси́ А́нгел/ и чудотво́рец яви́лся еси, Богоно́се о́тче наш Григо́рие,/ посто́м, бде́нием, моли́твою/ Небе́сная дарова́ния прии́м,/ исцеля́еши неду́жныя и ду́ши ве́рою приходя́щих ти./ Сла́ва Да́вшему ти кре́пость,/ сла́ва Венча́вшему тя,/ сла́ва Де́йствующему тобо́ю всем исцеле́ния.</p>
<p>
<red>Конда́к, глас 6:</red>
</p>
<p>Ве́лиим воздержа́нием/ и нощны́ми моли́твами,/ преподо́бне чудотво́рче о́тче Григо́рие,/ прия́л еси́ от Бо́га дар чудотворе́ния/ исцеля́ти неду́жныя,/ с ве́рою к тебе́ притека́ющия,/ те́мже и на́ша мно́гая боле́зни исцели́, мо́лимся.</p>
</section>
