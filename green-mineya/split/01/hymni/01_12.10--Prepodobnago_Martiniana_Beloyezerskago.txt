<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Преподо́бнаго Мартиниа́на Белоезе́рскаго</p>
</title><p>
<red>На ма́лой вече́рни</red>
</p>
<p>На Го́споди, воззвах:<red> стихи́ры на 4, глас 1.</red>
</p>
<p>
<red>Подо́бен: </red>Небе́сных чино́в:<style name="color-red"/>
</p>
<p>Ны́не приспе́ пресве́тлая па́мять/ блаже́ннаго Мартиниа́на,/ прииди́те <red>Днесь</red>, празднолю́бцы,/ псалмы́, и пе́сньми, и пе́нии духо́вными/ честно́е его́ преставле́ние ублажи́м,/ любо́вию почита́юще.</p>
<p>Ны́не наста́вшее хвале́ние/ принесе́м отцу́ Богому́дрому,/ и́же во мно́зе по́двизе, в посте́х, и в моли́твах, и бде́нии/ жизнь свою́ непоро́чно препроводи́вшему,/ и Бо́гу до́бре угоди́вшему,/ и насле́довавшу Ца́рствие Небе́сное.</p>
<p>Ны́не да торжеству́ет све́тло Це́рковь Христо́ва,/ и мно́жество и́нок любо́вию да пра́зднуют/ че́стную па́мять отца́ всеблаже́ннаго,/ предстои́т бо на Небесе́х престо́лу Вседержи́теля/ и мо́лится за ду́ши на́ша.</p>
<p>
<red>Сла́ва, глас 6:</red>
</p>
<p>Прииди́те <red>Днесь</red>, празднолю́бных собо́ри,/ вку́пе совоку́пльшеся, да пра́зднуем/ па́мять вели́каго отца́, па́стыря на́шего,/ и достохва́льная пе́ния воспое́м ему́:/ блаже́н еси́ и треблаже́н, о́тче Мартиниа́не,/ я́ко от ю́ности Бо́га возлюби́л еси́,/ и мирску́ю возненави́дев суету́,/ и притече́ ко всеблаже́нному Кири́ллу,/ и во все́м после́дуя ему́ невозвра́тным по́мыслом,/ и уго́дник Бо́гу вели́к показа́ся,/ и наста́вник и́ноком преди́вен был еси́,/ и, ны́не на Небесе́х предстоя́ Христу́,/ со а́нгельскими чи́нми моли́ся за ны,/ и́же ве́рою и любо́вию пра́зднующих святу́ю па́мять твою́.</p>
<p>
<red>И ны́не, пра́здника, глас то́йже: </red>Прихо́дит ко Иорда́ну Христо́с:<style name="color-red"/>
</p>
<p>
<red>На стихо́вне стихи́ры, глас 2.</red>
</p>
<p>
<red>Подо́бен: </red>До́ме Евфра́фов:</p>
<p>Ду́ха Свята́го благода́ть/ име́еши в себе́,/ ду́хи бо прого́ниши,/ и неду́ги исцеля́еши,/ и согреше́ниям испро́сиши оставле́ние.</p>
<p>
<red>Стих: Ч</red>естна́ пред Го́сподем/ смерть преподо́бных Его́.</p>
<p>Благопослушли́в еси́, преподо́бне,/ ко всем, с ве́рою приходя́щим к моще́м твои́м,/ и прося́щим исцеле́ния/ испроси́ душа́м и те́лом,/ и спасе́ние получи́ти сподо́би.</p>
<p>
<red>Стих: </red>Блаже́н муж, боя́йся Го́спода,/ в за́поведех Его́ восхо́щет зело́.</p>
<p>Богоуго́дну жизнь свою́/ и све́тлы по́двиги соверши́в, всеблаже́нне,/ в Вы́шних ликоству́еши,/ помина́й нас,/ пра́зднующих па́мять твою́.</p>
<p>
<red>Сла́ва, и ны́не, глас и подо́бен то́йже:</red>
</p>
<p>И́же во Иорда́не крести́выйся от Иоа́нна,/ Тво́рче веко́м и Зижди́телю,/ с Богоро́дицею мо́лит Тя Мартиниа́н, уго́дник Твой,/ да спасе́ши нас/ и Ца́рствия Небе́снаго сподо́биши.</p>
<p>
<red>Тропа́рь, глас 2, зри на вели́цей вече́рни.</red>
</p>
<p>
<red>На вели́цей вече́рни</red>
</p>
<p>Блаже́н муж: На Го́споди, воззвах:<red> стихи́ры преподо́бнаго, глас 4.</red>
</p>
<p>
<red>Подо́бен: </red>Свы́ше зван:</p>
<p>Егда Боже́ственное жела́ние на́йде на тя, всеблаже́нне,/ тогда́ от ю́на во́зраста роди́теля своя́ оста́вил еси́,/ и мирску́ю суету́ до конца́ возненави́дев,/ и притече́ к преподо́бному Кири́ллу,/ поревнова́в честно́му и Богоуго́дному житию́ его́,/ после́дова ему́ со вся́цем усе́рдием и в посте́х,/ и в моли́твах, и бде́нии, и воздержа́нии,/ и по мно́зе по́двизе Бо́гови благоугоди́л еси́,/ Его́же моли́ спасти́ и просвети́ти ду́ши на́ша.</p>
<p>Егда́ свы́ше Всеви́дящее О́ко ви́де благо́е изволе́ние твое́,/ тогда́ укрепля́ет тя на духо́вныя по́двиги/ и побе́ду ти да́рует на неви́димаго бори́теля,/ ты же, преподо́бне, равноа́нгелом житие́ пожи́л еси́,/ Боже́ственный благода́ти сподо́бися,/ чуде́сным де́йствием обогати́ся,/ Христу́ Бо́гу прославля́ющу тя,/ Его́же моли́ спасти́ и просвети́ти ду́ши на́ша.</p>
<p>Егда ми́ра оста́вил еси́/ и и́ноческое житие́ восприя́т,/ тогда́ крест свой на ра́мо взем,/ Христу́ после́довал еси́,/ плотска́я стремле́ния посто́м и воздержа́нием ду́хови повину́л еси́,/ бде́нием и моли́твами ум свой к Бо́гу впери́л еси́,/ смире́ние, и молча́ние, и кро́тость с незло́бием,/ и любо́вь нелицеме́рную, ра́вну ко всем, име́л еси́/ и мног плод доброде́телей к Бо́гу прине́сл еси́,/ Его́же моли́ спасти́ и просвети́ти ду́ши на́ша.</p>
<p>
<red>И́ны стихи́ры, самогла́сны. Глас 5:</red>
</p>
<p>Преподо́бне о́тче Мартиниа́не,/ Бо́га измла́да взыска́л еси́/ и Тому́ еди́ному рабо́тая день и нощь,/во псалме́х, и пе́ниих, и пе́снех духо́вных,/ моли́твы возсыла́я к Вы́шнему,/ у́мным а очи́ма при́сно взира́я на Созда́теля,/ ми́лости прося́ и спасе́ния,/ и услыша Госпо́дь моле́ние твое́,/ низпосла тебе́ благода́ти дар Святаго Ду́ха/ и Ца́рствию Небе́сному сотвори́ тя прича́стника,/ в не́мже ны́не с преподо́бными ликоству́я,/ моли́ся Влады́це Христу́/ спасти́ся Богосо́бранному ти ста́ду/ и мир ми́рови дарова́ти/ и ду́шам на́шим ве́лию ми́лость.</p>
<p>Преподо́бне о́тче Мартиниа́не,/ приле́жно моли́ся,/ прибли́жился еси́ ко Го́споду несумне́нною ве́рою,/ и на Него́ наде́жду и упова́ние возложи́л еси́,/ и глаго́лаше су́щим с тобо́ю:/ Бра́тие, подвиза́йтеся неосла́бно во вре́менней жи́зни сей,/ мно́зи бо суть соплете́ныя се́ти вра́жия на земли́ просте́рты./ Го́рько терпе́ние, но сла́дко воздая́ние,/ томи́тельно бде́ние и всено́щное моле́ние,/ но поко́йно восприя́тие жи́зни ве́чныя,/ печа́льно о гресе́х се́тование и со слеза́ми покая́ние,/ но ра́достно спасе́ние и мук избавле́ние,/ еже́ ты, всеблаже́нне, се́ял еси́ слеза́ми,/ ра́достию же пожа́л еси́ жизнь ве́чную во Ца́рствии Небе́снем,/ в не́мже с преподо́бными ликоству́я,/ моли́ся Влады́це Христу́ спасти́ся Богосо́бранному ти ста́ду/ и мир ми́рови дарова́ти/ и ду́шам на́шим ве́лию ми́лость.</p>
<p>Преподо́бне о́тче Мартиниа́не,/ многи по́двиги и труды́,/ терпе́нием и злострада́нием житие́ свое́ препроводи́л еси́,/ жили́ще себе́ предугото́вив Свято́му Ду́ху,/ И́же и всели́ся в тя,/ и Пресвяте́й Тро́ицы служи́тель непоро́чен был еси́,/ принося́ Же́ртву безкро́вну и благоприя́тну,/ о о́бщем спасе́нии возсыла́я моли́твы к Вы́шнему,/ благосе́рд же и ми́лостив, всеблаже́нне, был еси́,/ свято́е смире́ние и благо́е молча́ние весьма́ при́сно име́л еси́,/ и́ми же врага́ победи́в,/ ду́шу свою́ спасл еси́/ и, Богоуго́дно житие́ соверши́в,/ ве́чное блаже́нство получи́л еси́,/ и ны́не на Небесе́х предстоя́ при́сно со А́нгелы Пресвяте́й Тро́ице,/ моли́ спасти́ся Богосо́бранному ти ста́ду/ и мир ми́рови дарова́ти/ и ду́шам на́шим ве́лию ми́лость.</p>
<p>
<red>Сла́ва, глас 6:</red>
</p>
<p>Прииди́те <red>Днесь</red>, христолюби́вое ста́до/ и вси благове́рнии лю́дие,/ собра́вшеся в це́рковь Бо́жия Ма́тере,/ пра́зднуем, ра́дующеся в пе́снех и пе́ниих,/ ублажа́юще в преподо́бных предо́бляго Мартиниа́на всеблаже́ннаго,/ и с ве́рою и любо́вию вопие́м ему́:/ ра́дуйся, ше́ствовавый путе́м Влады́ки Христа́/ и жизнь свою́ без поро́ка преше́дый посто́м,и бде́нием,/ и непреста́нными к Бо́гу моли́твами,/ ра́дуйся, и́ноческому житию́ пресве́тлый свети́льниче/ и слове́сному ста́ду своему́ преди́вный наста́вниче,/ те́мже и мы <red>Днесь</red>, ча́да твоя́,/ пра́зднующе любо́вию пресве́тлую па́мять твою́,/ притека́ем к многоцеле́бным моще́м твои́м/ и, припа́дающе, мо́лим тя:/ моли́ся, преподо́бне, в Тро́ице сла́вимому Бо́гу,/ да спасе́т ду́ши на́ша твои́ми моли́твами.</p>
<p>
<red>И ны́не, пра́здника, глас 2:</red> Приклони́л еси́ главу́ Предте́чи:<style name="color-red"/>
</p>
<p>
<red>Вход. Прокимен дне и чте́ния три преподо́бническая (зри страни́цы 373 </red>
<red>-</red>
<red> 374)</red>
</p>
<p>
<red>На лити́и стихи́ры хра́му: </red>[Сове́т преве́чный: Бог, иде́же хо́щет:] <red>та́же стихи́ры пра́здника, что пи́саны на </red>Го́споди, воззвах:<red> того́ дни 12-го числа́, подо́бен: </red>Го́споди, а́ще и на суди́щи: <red>По сих чудотво́рцу стихи́ры самогла́сны, глас 1:</red>
</p>
<p>Воспое́м ны́не в пе́снех и пе́ниих, собра́вше лик,/ и восхва́лим преподо́бнаго Мартиниа́на труды́, и по́двиги,/ и зе́льное воздержа́ние, и безчи́сленное слез тече́ние./ Не возлюби́ бо из де́тска во́зраста/ многомяте́жнаго жития́ и мимотеку́щаго,/ но, жела́я насле́дити живо́т ве́чный,/ вре́менным искупи́ ве́чная и тле́нным нетле́нная,/ бде́нием наедине́ со А́нгелы на Небесе́х, в ли́це пе́нием,/ посто́м и воздержа́нием поко́й безконе́чный стяжа́л еси́,/ слеза́ми и воздыха́нием - ми́лость Бо́жию,/ труды́, и боле́зньми, и злострада́нием - Ца́рство Небе́сное,/ его́же ны́не и получи́л еси́, о́тче всеблаже́нне,/ те́мже и мы <red>Днесь</red>, пра́зднующе па́мять твою́, мо́лим тя:/ моли́ся Христу́ Бо́гу/ спасти́ и поми́ловати ду́ши на́ша.</p>
<p>
<red>Глас 2: </red>Прииди́те, восхва́лим до́бляго сего́ подви́жника/ и Богоуго́днаго Це́ркви предста́теля, глаго́люще:/ ра́дуйся, о́тче всеблаже́нне Мартиниа́не,/ я́ко богоуго́дно на земли́ житие́ пожи́л еси́,/ до́бре бо де́лал еси́ зе́млю серде́чную,/ блага́я семена́ духо́вных дел се́ял еси́,/ и мног плод доброде́телей к Бо́гу прине́сл еси́,/ и вели́ких дарова́ний от Него́ сподо́бися:/ боле́зни исцеля́еши, бе́сы прогоня́еши,/ и стра́сти облегча́еши,/ и от бед и скорбе́й избавля́еши./ Весть бо Госпо́дь прославля́ющих Его́ прославля́ти/ и чудоно́сными дарова́нии обогаща́ти,/ я́ко же и тебе́ чудесы́ исцеле́ния обогати́л есть, о́тче преподо́бне,/ сего́ ра́ди мо́лим тя, Богоблаже́нне,/ душа́м и телесе́м на́шим пода́ждь исцеле́ние и согреше́нием испроси́ оставле́ние/ и ве́лию ми́лость.</p>
<p>
<red>Глас 4: </red>Духо́вное житие́ твое́ и подвиза́ние/ и до́брое де́лание/ бысть нам духо́вная ле́ствица,/ к Небеси́ возводя́щая,/ утвержде́на ве́рою несумне́нною,/ твоя́ же пресвяты́я мо́щи содева́ют мно́гая чудеса́/ и подаю́т разли́чная исцеле́ния приходя́щим и моля́щимтися с ве́рою,/ те́мже и мы, пра́зднующе <red>Днесь</red> светоно́сную па́мять твою́, мо́лим тя:/ моли́ся, преподо́бне, Влады́це Христу́,/ И́же во Иорда́не крести́вшемуся,/ и ми́лостива Того́ нам сотвори́,/ и засту́пник нам буди́ от вся́каго обстоя́ния зла́го,/ и смире́ние ми́ру испроси́,/ и спасе́ние душа́м на́шим пода́ждь,/ и́же ве́рою и любо́вию пра́зднующим пресве́тлую па́мять твою́.</p>
<p>
<red>Сла́ва, глас 6:</red>
</p>
<p>Преподо́бне и треблаже́нне, Богому́дре о́тче Мартиниа́не,/ Христо́вы ра́ди любве́ измла́да оста́вил еси́ роди́теля,/ бога́тство и сла́ву су́етную нивочто́же вмени́в,/ и притече́ к преподо́бному Кири́ллу,/ и после́довал еси́ во все́м Богоуго́дному житию́ его́,/ бде́нием и сухояде́нием, смире́нием и молча́нием,/ кро́тостию и незло́бием,/ чистоту́ же душе́вную и любо́вь духо́вную/ по премно́гу име́л еси́/ и про́чая стяжа́л еси́ Боже́ственный доброде́тели,/ и́мже навы́че от прему́драго своего́ учи́теля,/ те́мже и Христо́с, Всеви́дящее О́ко,/ устро́ил тя па́стыря и учи́теля бы́ти и́ноком./ Ты же, всеблаже́нне, упасе́ до́бре ста́до Христо́во на зла́це воздержа́ния/ и приведе́ ко Христу́ мно́жество спаса́емых,/ те́мже и мы <red>Днесь</red> мо́лим тя приле́жно:/ не преста́й моли́ся Христу́ Бо́гу/ дарова́ти нам спасе́ние и ве́лию ми́лость.</p>
<p>
<red>И ны́не, пра́здника, глас 8: </red><red>Днесь</red> тварь просвеща́ется:</p>
<p>
<red>На стихо́вне стихи́ры самогла́сны, глас 8:</red>
</p>
<p>Преподо́бне о́тче Мартиниа́не,/ ты измла́да Бо́га взыска́л еси́/ и Того́ за́поведи непоро́чно сохрани́л еси́./ Сего́ ра́ди и Той тя просла́ви чуде́сным де́йствием/ и обогати́ благода́тию исцеле́ния:/ ду́хи лука́выя прогоня́еши,/ боле́зни исцеля́еши/ и от вся́ких неду́гов здра́вне подава́еши/ с ве́рою притека́ющим к че́стным моще́м твои́м,/ те́мже и мы мо́лим тя, о́тче преподо́бне,/ моли́ся спасе́ние получи́ти нам и ве́лию ми́лость.</p>
<p>
<red>Стих: </red>Честна́ пред Го́сподем/ смерть преподо́бных Его́.</p>
<p>Богому́дре о́тче Мартиниа́не,/ ты воздержа́нием мно́гим/ стра́стное те́рние из ко́рене исто́ргнул еси́,/ посто́м и моли́твами вся ко́зни вра́жия разруши́л еси́,/ пото́ки сле́зными полки́ бесо́вския потопи́л еси́,/ тем и Христо́с побе́ду ти дару́ет на неви́димый бори́тели,/ и по преставле́нии твое́м честны́я мо́щи твоя́/ источа́ют исцеле́ния да́же и до <red>Днесь</red>/ с ве́рою несумненною и с чи́стою совестию притека́ющим к тебе́./ Тем и мы мо́лим тя, преподо́бне,/ моли́ся спасе́ние получи́ти нам и велию ми́лость.</p>
<p>
<red>Стих: </red>Блаже́н муж, боя́йся Го́спода,/ в за́поведех Его́ восхо́щет зело́.</p>
<p>Богоно́се о́тче Мартиниа́не,/ ты Бо́гом возлю́блен бысть от ю́наго во́зраста/ и сосу́д чист яви́ся Пресвято́му Ду́ху,/ вели́кий Христо́в уго́дниче и пресве́тлый свети́льниче,/ А́нгелом собесе́дниче и преподо́бным украше́ние,/ по́стником удобре́ние, и́ноком наста́вниче,/ ублажа́ем свято́е и Богоуго́дное житие́ твое́,/ почита́ем честны́я твоя́ труды́ и по́двиги,/ восхваля́ем тя, преподо́бне,/ я́ко те́сным и приско́рбным путе́м ше́ствовал еси́/ и доше́л еси́ Ца́рства Небе́снаго,/ в не́мже ны́не с преподо́бными ликовству́я,/ моли́ся спасе́ние получи́ти нам и ве́лию ми́лость.</p>
<p>
<red>Сла́ва, глас тойже:</red>
</p>
<p>Прииди́те, и́ночестии собо́ри и правосла́вный лю́дие,/ блаже́ннаго отца́ на́шего Мартиниа́на <red>Днесь</red> па́мять почти́м,/ и, соше́дшеся, духо́вно пра́зднуем/ и, честны́й обстоя́ще гроб его́,/ любо́вию поклоня́емся и с ве́рою вопие́м ему́:/ ра́дуйся, земны́й А́нгеле,/ поне́же ра́вно А́нгелом на/ земли́ пожи́л еси́,/ ра́дуйся, Небе́сный челове́че,/ я́ко на Небесе́х Пресвяту́ю Тро́ицу со А́нгелы сла́вши,/ ра́дуйся, я́ко и по сме́рти от Бо́га восприя́л еси́ дар чудотворе́ния,/ ра́дуйся, благосе́рдый врачу́ ду́шам и тело́м/ и моле́бниче ко Го́споду,/ Ему́же не преста́й моля́ся/ дарова́ти нам здра́вие и спасе́ние,/ и на сопоста́ты побе́ду и одоле́ние,/ и ми́ру всему́ смире́ние и ве́лию ми́лость.</p>
<p>
<red>И ны́не, пра́здника, глас 6: </red>Е́же от Де́вы Со́лнце:</p>
<p>
<red>Тропа́рь, глас 2:</red>
</p>
<p>Бо́гу от ю́ности, о́тче, избра́вшу и возлюби́вшу тя/ и прови́дящу твое́ до́брое произволе́ние,/ наставля́ет тя приити́ к преподо́бному Своему́ уго́днику -/ Кири́ллу всеблаже́нному,/ от него́же наста́влен бысть на путь спасе́ния,/ стра́хом Бо́жиим, и чистото́ю душе́вною, и благогове́нием,/ и непреста́нными к Бо́гу моли́твами/ во мно́зе по́двизе жизнь свою́ препроводи́л еси́/ и за́поведи Бо́жия непоро́чно соблю́л еси́,/ па́стырь и наста́вник и́ноком преди́вен был еси́,/ и ны́не Престо́лу Христо́ву со дерзнове́нием предстои́ши на Небесе́х,/ со А́нгелы светлоликоству́я,/ о́тче преподо́бне, Мартиниа́не всеблаже́нне,/ не преста́й моля́ся Христу́ Бо́гу/ спасти́ и поми́ловати ду́ши на́ша.</p>
<p>
<red>На у́трени</red>
</p>
<p>На Бог Госпо́дь:<red> тропа́рь пра́здника, два́жды. Сла́ва, свята́го, и ны́не, пра́здника.</red>
</p>
<p>
<red>По 1-м стихосло́вии седа́лен, глас 5.</red>
</p>
<p>
<red>Подо́бен: </red>Собезнача́льное Сло́во:</p>
<p>От ю́ности, преподо́бне, Бо́га возлюби́л еси́,/ и ко блаже́нному Кири́ллу приведе́ся от свои́х роди́телей,/ и вда́лся еси́ ему́ со вся́цем усе́рдием,/ от него́же навы́че Боже́ственному ра́зуму,/ и богоуго́дно на земли́ житие́ соверши́л еси́,/ и чудесе́м от Бо́га дар восприя́л еси́,/ Его́же моли́ дарова́ти нам спасе́ние и ве́лию ми́лость.</p>
<p>
<red>Сла́ва, и ны́не, пра́здника, что на ряду́ того́ числа́ 12-го.</red>
</p>
<p>
<red>По 2-м стихосло́вии седа́лен, глас 4.</red>
</p>
<p>
<red>Подо́бен: </red>Удиви́ся Ио́сиф:</p>
<p>Безсме́ртную жизнь, о́тче, возлюби́л еси́,/ маловре́менное житие́ возненави́дел еси́,/Ца́рство Небе́сное получи́ти вожделе́л еси́/ и сего́ ра́ди в посте́х, и бде́нии, в слеза́х и воздыха́ниях,/ в труде́ и по́двизе жизнь свою́ препроводи́л еси́,/ тем и яви́ся чи́сто жили́ще Пресвято́му Ду́ху,/ Его́же де́йствием све́тло ны́не украша́яся,/ моли́ спасти́ нас, воспева́ющих тя.</p>
<p>
<red>Сла́ва, и ны́не, пра́здника.</red>
</p>
<p>
<red>По полиеле́е седа́лен, глас 8.</red>
</p>
<p>
<red>Подо́бен: </red>Прему́дрости:</p>
<p>Наста́ <red>Днесь</red>, Богоно́се, пресве́тлая па́мять твоя́,/ в ню́же соше́дшеся, ра́достию тя восхваля́ем/ и духо́вныя по́двиги твоя́ почита́ем,/ и́хже до́бре сверши́л еси́, и Христу́ благоугоди́л еси́,/ и чуде́с де́йствие от Него́ восприя́л еси́,/ бесо́вскую тьму от челове́к прогоня́еши/ и разли́чный неду́ги и я́зи исцеля́еши притека́ющим ти с ве́рою./ Тем и мы мо́лим тя, преподо́бне Мартиниа́не, о́тче наш,/ моли́ Христа́ Бо́га согреше́нием оставле́ние дарова́ти/ пра́зднующим любо́вию святу́ю па́мять твою́.</p>
<p>
<red>Сла́ва, и ны́не, седа́лен пра́здника, что на са́мый пра́здник пи́сан на полиеле́осе.</red>
</p>
<p>
<red>Таже степе́нна, 1-й антифо́н 4-го гла́са. Проки́мен, глас 4: </red>Честна́ пред Го́сподем/ смерть преподо́бных Его́.<red> Стих: </red>Что возда́м Го́сподеви о всех, я́же воздаде́ ми? Вся́кое дыха́ние: <red>Ева́нгелие от Матфе́я, зача́ло 10.</red>
</p>
<p>
<red>По 50-м псалме́ стихи́ра, глас 6:</red>
</p>
<p>Егда́ преставле́ние пресвята́го твоего́ те́ла готовля́шеся,/ тогда́, всеблаже́нне, призва́л еси́ тоя́ оби́тели настоя́теля и бра́тию,/ наказу́я их, глаго́ля:/ бра́тие, подвиза́йтеся о свое́м спасе́нии,/ до́ндеже вре́мя и́мате,/ я́ко житие́ се кра́тко есть и ско́ро прехо́дит,/ потщи́теся восприя́ти жизнь ве́чную/ и любо́вь име́йте ме́жду собо́ю,/ я́коже и Христо́с возлюби́л есть нас/ И сия́ си́це глаго́лаше/ и предаде́ святу́ю свою́ ду́шу в ру́це Бо́жий./ Восприе́мше же свято́е те́ло твое́/ со псалмы́ и пе́сньми и со слеза́ми/ че́стно во гро́бе положи́ша./ <red>Аще</red> же и те́лом, о́тче, почива́еши,/ но чудеса́ содева́еши/ и разли́чная исцеле́ния подава́еши/ с ве́рою притека́ющим к многоцеле́бным моще́м твои́м./ И ны́не, всеблаже́нне Мартиниа́не,/ со дерзнове́нием предстоя́ Престо́лу Пресвяты́я Тро́ицы,/ не преста́й о нас моля́ся/ и не забуди, Богоблаже́нне,/ я́ко сохрани́тися нам от враго́в ненаве́тным/ и спасти́ся душа́м на́шим.</p>
<p>
<red>Пра́зднику кано́н пе́рвый твори́м со ирмосо́м на 6. Кано́н преподо́бному Мартиниа́ну чудотво́рцу, ему́же краегране́сие си́цево: </red>Восхвали́ти уго́дника твоего́, Христе́, Мартиниа́на, словоотверзе́ние уст мои́х даждь ми, молю́ Ти ся. <red>Глас 8,</red>
</p>
<p>
<red>Песнь 1</red>
</p>
<p>
<red>Ирмо́с: </red>Пои́м Го́сподеви,/ прове́дшему лю́ди Своя́ сквозе́ Чермно́е мо́ре,/ я́ко Еди́н сла́вно просла́вися.</p>
<p>Песнь ти приношу́, всеблаже́нне Мартиниа́не, от недосто́йных уст мои́х,/ приими́ бла́го се́рдце и спаси́ мя, сла́вяща Го́спода, просла́вльшаго тя,/ сла́вно бо просла́вися.</p>
<p>Пое́м твою́ светоно́сную па́мять,/ в ню́же соше́дшеся, духо́вно пра́зднуем,/ и, у свята́го твоего́ гро́ба исцеле́ние с ве́рою прие́млюще, здра́ви отхо́дят, сла́вяще Го́спода,/ сла́вно бо просла́вися.</p>
<p>Пое́м и почита́ем, преподо́бне, твоя́ честны́я по́двиги, боле́зни же и труды́,/ и́миже потруди́ся во вре́менней сей жи́зни,/ и сла́вим Го́спода, просла́вльшаго тя,/ сла́вно бо просла́вися.</p>
<p>
<red>Богоро́дичен: </red>Пое́м Тя, Ма́ти Бо́жий,/ я́ко породи́ нам Спа́са и Изба́вителя ро́ду на́шему,/ изба́вльшаго нас от а́довых нереши́мых уз и се́ни сме́ртныя,/ и сла́вим Рождество́ Твое́, сла́вно бо просла́вися.</p>
<p>
<red>Ин кано́н, глас 2.</red>
</p>
<p>
<red>Песнь 1</red>
</p>
<p>
<red>Ирмо́с: </red>Во глубине́ постла́ иногда́/ фараони́тское всево́инство преоруже́нная сила́,/ вопло́щшееся же Сло́во всезло́бный грех потреби́ло есть,/ препросла́вленный Госпо́дь сла́вно бо просла́вися.</p>
<p>В глубине́ зло́бы от неразу́мия погря́знувшаго испра́ви мя, преподо́бне Мартиниа́не,/ и ми́лостив бу́ди дерзну́вшу воспе́ти тя,/ и ра́зум очище́н пода́ждь ми,/ да по достоя́нию хвалу́ принесу́ тебе́.</p>
<p>В ю́ности, о́тче, зе́льне роди́телей свои́х отлучи́ся,/ и Христа́ Бо́га взыска́л еси́,/ и Того́ от всея́ души́ возлюби́л еси́,/ и горя́щею ве́рою Тому́ порабо́тал еси́,/ и ничто́же ти возбрани́ ю́ность цвету́щая,/ но и многоле́тных превзы́де разу́мною тве́рдостию.</p>
<p>В посте́х и в моли́твах,/ в терпе́нии и злострада́нии стра́стное взыгра́ние умертви́л еси́/ и плоть свою́ изнури́л еси́ и души́ пови́нну сотвори́л еси́,/ до́ндеже возмо́же бра́тися<a type="note" xlink:href="#note39">39</a> проти́ву неви́димых боре́ний,/ и кре́пким свои́м противле́нием победи́ всю неприя́зненную си́лу.</p>
<p>
<red>Богоро́дичен: </red>Виждь, Влады́чице Богоро́дице, мно́гое на ны враг на́ших воста́ние/ и непреста́нное душ на́ших ра́тование/ и вонми́ на́шему неможе́нию на их противле́ние,/ умилосе́рдися, Всепе́тая,/ потщи́ся ско́ро свободи́ти нас от всех се́тей неприя́зненных.</p>
<p>
<red>Катава́сия пра́здника.</red>
</p>
<p>
<red>Песнь 3</red>
</p>
<p>
<red>Ирмо́с: </red>Ты еси́ утвержде́ние/ притека́ющих к Тебе́, Го́споди,/ Ты еси́ Свет омраче́нных,/ и пое́т Тя дух мой.</p>
<p>Ты еси́, преподо́бне, утвержде́ние и кре́пость разсла́бленно житие́ иму́щим,/ ты же и просвеще́ние страстьми́ омраче́нным,/ с ве́рою к тебе́ прибега́ющим.</p>
<p>Ты, блаже́нне Мартиниа́не, мно́гими труды́ и по́двиги плоть свою́ истощи́л еси́,/ чистоту́ же душе́вную посто́м и воздержа́нием в себе́ соблю́л еси́,/ тем и Свято́му Ду́ху жили́ще чи́сто показа́ся.</p>
<p>Ты, Богому́дре, свои́м подвиза́нием и труды́ духо́вную бразду́ до́бре де́лал еси́,/ и, сле́зною вла́гою напои́,/ безстра́стия клас возрасти́л еси́,/ и та́мо пожа́л еси́ жизнь ве́чную.</p>
<p>
<red>Богоро́дичен: </red>Ты еси́, Пречи́стая, гора́ Бо́жия присе́нная,/ Ты Боже́ственная трапе́за мы́сленная,/ прие́мшая Хле́ба - Христа́, живота́ всех и Пита́теля,/ и Тебе́ воспева́ем, сла́вяще.</p>
<p>
<red>Ин</red>
</p>
<p>
<red>Ирмо́с: </red>Процвела́ есть пусты́ня, я́ко крин, Го́споди,/ язы́ческая неплодя́щая, Це́рковь/ прише́ствием Твои́м,/ в не́йже утверди́ся мое́ се́рдце.</p>
<p>Просия́ житие́ твое́, Богоно́се, всесве́тло, я́ко со́лнце,/ просвеща́я ду́ши, и́же ве́рою и любо́вию к тебе́ приходя́щия,/ и обраща́ющийся к Бо́гу наставля́еши на путь спасе́ния.</p>
<p>Просия́ <red>Днесь</red> па́мять твоя́, Богоблаже́нне, све́тлыми исцеле́ний луча́ми,/ ея́же ве́рою пра́зднующих духо́вный благода́ти исполня́еши,/ душа́м же и телесе́м здра́вие и спасе́ние подава́еши.</p>
<p>
<red>Богоро́дичен: </red>Преудиви́шася а́нгельстии чи́нове/ и устраши́шася челове́ческа существа́ в пречи́стем рождестве́ Твое́м, Богоро́дице,/ я́ко Безпло́тный Бог плоть от <red>Тебе</red>́ нас ра́ди восприя́т,/ И́мже утверди́шася вся́ческая.</p>
<p>
<red>Конда́к и и́кос пра́здника.</red>
</p>
<p>
<red>Седа́лен, глас 8:</red>
</p>
<p>От ю́наго во́зраста, преподо́бне, страх Бо́жий всели́ся в тя,/ Его́же любо́вию разгора́ем,/ го́рько душе́вную жизнь сию́ презре́л еси́,/ сла́дкому Влады́це после́довати возжеле́л еси́,/ посто́м, и бде́нием, и зе́льным воздержа́нием у́ды телеси́ своего́ умертви́л еси́,/ несумне́нною же ве́рою и благи́ми де́лы доброде́телей ду́шу свою́ оживотвори́л еси́,/ тем и по преставле́нии твое́м чуде́с дар от Бо́га восприя́л еси́,/ те́мже, о всеблаже́нне Мартиниа́не, о́тче наш преподо́бне,/ моли́ Христа́ Бо́га грехо́м оставле́ние дарова́ти/ пра́зднующим любо́вию святу́ю па́мять твою́.</p>
<p>
<red>Сла́ва, и ны́не, пра́здника.</red>
</p>
<p>
<red>Песнь 4</red>
</p>
<p>
<red>Ирмо́с: </red>Услы́шах, Го́споди,/ смотре́ния Твоего́ та́инство,/ разуме́х дела́ Твоя́/ и просла́вих Твое́ Божество́.</p>
<p>Услы́шаша о́крестнии лю́дие твоя́, преподо́бне, чудеса́ и исцеле́ния,/ и уве́девше чу́дная и Богоуго́дная дела́ твоя́,/ и просла́виша тя, Всеблаже́нне.</p>
<p>Услыши нас, смире́нных раб свои́х, мо́лим тя, всеблаженне,/ и многообра́зных сете́й вражиих потщи́ся свободи́ти нас/ и спасе́ние получи́ти сподоби.</p>
<p>Услы́ши, благосе́рде, мно́гими грехи́ обремене́нных нас/ и не заме́дли, Христо́в уго́дниче, пода́ти душа́м спасе́ние и телесе́м здра́вие/ ве́рою и любо́вию почита́ющим тя.</p>
<p>
<red>Богоро́дичен: </red>Услы́ши, Богоро́дице, нас, вопию́щих Ти и сла́вящих Твое́ вели́чие,/ и изба́ви нас от вся́каго зла́го обстоя́ния,/ и наста́ви нас твори́ти во́лю Сы́на Твоего́ и Бо́га на́шего,/ и ча́емых мук свободи́ нас, мо́лим Тя.</p>
<p>
<red>Ин</red>
</p>
<p>
<red>Ирмо́с: </red>Прише́л еси́ от Де́вы, не хода́тай, ни А́нгел,/ но Сам, Го́споди, вопло́ще́ся,/ и спасл еси́ всего́ мя, челове́ка./ Тем зову́ Ти: сла́ва си́ле Твое́й, Го́споди.</p>
<p>Путь жития́ своего́ преше́л еси́ во мно́зе по́двиге,/ воздержа́нием и злострада́нием плоть свою́ истощи́л еси́,/ ду́шу же свою́ благи́ми де́лы обогати́л еси́,/ тем ны́не, в жи́зни ве́чней ра́дуяся, Влады́це пое́ши:/ сла́ва си́ле Твое́й, Го́споди.</p>
<p>Посто́м и бде́нием, Богому́дре Мартиниа́не,/ и сле́зными исто́чники душе́вныя о́чи просвети́л еси́/ и ум свой над страстьми́ воцари́л еси́ кре́пким воздержа́нием,/ кро́ткаго Ду́ха сосу́д избра́н яви́ся.</p>
<p>Па́мять сме́ртную и чистоту́ душе́вную при́сно име́л еси́,/ тем и Бо́га зри́ши всегда́,/ непреста́нными же моли́твами, смиренному́дрием и молча́нием на врага́ побе́ду взял еси́, Богоприя́тне.</p>
<p>
<red>Богоро́дичен: </red>Пода́ждь, Влады́чице, свы́ше побе́ду на борю́щая нас лука́выя ду́си,/ и́щущих на́шу поги́бель,/ Тебе́ бо еди́ну Засту́пницу и необори́мую сте́ну и́мамы,/ я́ко да, спасае́ми Тобо́ю, благода́рственно воспева́ем Тя.</p>
<p>
<red>Песнь 5</red>
</p>
<p>
<red>Ирмо́с: </red>Просвети́ нас повеле́нии Твои́ми, Го́споди,/ и мы́шцею Твое́ю высо́кою/ Твой мир пода́ждь нам,/ Человеколю́бие.</p>
<p>Просвети́л еси́, о́тче, ду́шу свою́ непреста́нными моли́твами и слеза́ми те́плыми/ и душе́вныя о́чи выспрь вы́ну име́л еси́,/ до́лу же теле́сных оче́й зре́ние, смиренному́дрием обогаща́яся.</p>
<p>Просвети́, Богоблаже́нне, ду́шу мою́, помрачи́вшуюся лю́те,/ и наста́ви на стезю́ Богоразу́мия,/ и укрепи́ мя в благи́х дея́ниих,/ да, в путь твой ше́ствуя, непреста́нно ублажа́ю тя.</p>
<p>Просвети́л еси́ всех Боже́ственным житие́м свои́м/ и был еси́, преподо́бне, вене́ц и́ноком,/ не ка́мением многоце́нным, но доброде́телию обложе́н, яви́л бо ся еси́ Богора́дованное воистинну украше́ние.</p>
<p>
<red>Богоро́дичен:</red> Просвети́ла еси́ Боже́ственным рождество́м Твои́м во тьме и се́ни сме́ртней седя́щая,/ Изба́вителя бо нам, Пречи́стая, родила́ еси́, Ему́же вопие́м:/ Твоего́ ми́ра пода́ждь нам, Еди́не Человеколю́бче.</p>
<p>
<red>Ин</red>
</p>
<p>
<red>Ирмо́с: </red>Хода́тай Бо́гу и челове́ком был еси́, Христе́ Бо́же:/ Тобо́ю бо, Влады́ко, к Светонача́льнику, Отцу́ Твоему́,/ от но́щи неве́дения/приведе́ние и́мамы.</p>
<p>Хода́тая тя к Бо́гу стяжа́хом, всеблаже́нне, и моле́бника те́пла,/ моли́, о́тче, многоко́зненных неви́димых кова́рств изба́витися нам/ и на суди́щи Христо́ве предста́ти неосужде́нных сподо́би нас.</p>
<p>Хода́тай ко Влады́це, о́тче Мартиниа́не, буди́ о нас, воспева́ющих тя/ и ве́рою пра́зднующих че́стную па́мять твою́,/ и наста́ви нас на путь покая́ния,/ и сподо́би избежа́ти му́ки ве́чныя.</p>
<p>Христа́ изде́тска возлюби́л еси́/ и Тому́ невозвра́тно после́дова, житие́ свое́ непоро́чно сконча́л еси́, пресла́вне,/ и яви́лся еси́ Тро́ицы чи́сто жили́ще,/ Е́йже ны́не предстоя́, помина́й нас, ве́рою почита́ющих тя.</p>
<p>
<red>Богоро́дичен: </red>Хода́таица к Бо́гу и челове́ком Помо́щница Ты еси́, Богоро́дице,/ Тобо́ю бо, Влады́чице, Безле́тнаго Сы́на Твоего́ и Бо́га на́шего уве́дехом/ и от тьмы неве́дения на Богоразу́мие приведо́хомся.</p>
<p>
<red>Песнь 6</red>
</p>
<p>
<red>Ирмо́с: </red>Очи́сти мя, Спа́се,/ мно́га бо беззако́ния моя́,/ и из глубины́ зол возведи́, молю́ся,/к Тебе́ бо возопи́х, и услы́ши мя,/ Бо́же спасе́ния моего́.</p>
<p>Очи́стил еси́ ум свой бде́нием и моли́твами/ и сле́зными тече́нии ду́шу свою́ чи́сту соде́лал еси́,/ смире́нием же и кро́тостию к жи́зни ве́чней возвы́сися.</p>
<p>Очи́сти мя, преподо́бне Мартиниа́не, от страсте́й тиме́ния, належа́щих на мя,/ в сих бо побежда́юсь при́сно,/ но, победи́вый боре́ния вра́жия,/ победи́ и мою́ грехо́вную напа́сть, востаю́щую на мя.</p>
<p>Очи́сти мя, всеблаже́нне, от скве́рных зол мои́х/ и сла́бость мою́ стягни́<a type="note" xlink:href="#note40">40</a> ми,/ в воздержа́нии же и целому́дрии жи́ти укрепи́ мя/ и чистоту́ пода́ждь се́рдцу моему́, молю́тися.</p>
<p>
<red>Богоро́дичен: </red>Очи́сти мя, Богоро́дице, от всех мои́х согреше́ний,/ Ты бо еси́ нам, ве́рным, наде́жда и спасе́ние и гре́шным заступле́ние,/ и из глубины́ зол возведи́ мя, молю́ Ти ся.</p>
<p>
<red>Ин</red>
</p>
<p>
<red>Ирмо́с: </red>В бе́здне грехо́вней валя́яся,/ неизсле́дную милосе́рдия Твоего́ призыва́ю бе́здну:/ от тли, Бо́же, мя возведи́.</p>
<p>В глубину́ ста́рости, о́тче, дости́же,/ но ника́коже от духо́внаго по́двига ослабе́,/ не бо дал еси́ сна свои́ма очи́ма,/ но тща́ся до конца́ сохрани́ти душе́вную све́тлость,/ во благи́х же по́двизех сконча́вся, блаже́нней жи́зни сподо́бися.</p>
<p>Во оби́тели был еси́ преподо́бнаго Се́ргия па́стырь и учи́тель слове́сному ста́ду/ и не оста́ви сея́ оби́тели,/ но па́ки прии́де в дом Пресвяты́я Богоро́дицы/ и втори́цею просвети́л еси́ нас Боже́ственным житие́м свои́м/ и оты́де в ве́чную жизнь.</p>
<p>Вели́ко дерзнове́ние ко Го́споду и́маши, всеблаже́нне,/ и вели́кому дарова́нию от Него́ сподо́бися,/ я́ко всяк неду́г и вся́ку я́зю исцеля́еши приходя́щим ти с ве́рою,/ да всяк убо, и́же отложи́т сомне́ние, не погреши́т своего́ жела́ния.</p>
<p>
<red>Богоро́дичен: </red>Во оби́тели сей, Пречи́стая Богома́ти, не забу́ди раб Свои́х,/ с ве́рою притека́ющих к це́ркви святе́й Твое́й/ и ми́лости прося́щих и очище́ния своему́ согреше́нию,/ и от вся́кия ско́рби и печа́ли изба́ви нас,/ и из глубины́ страсте́й возведи́, и спаси́ мя.</p>
<p>
<red>Конда́к, глас 8:</red>
</p>
<p>Благоизво́лив, преподо́бне,/ от ю́наго во́зраста рабо́тати Го́сподеви день и нощь,/ в стра́се Бо́жий и благогове́нии чистоту́ душе́вную соблю́л еси́,/ в моли́твах же и бде́ниих ум твой предочи́стил еси́,/ в по́двизех же, злострада́ниих те́ло твое́ изнури́в,/ вся доброде́тели духо́вныя испра́вил еси́/ и о́браз хотя́щим по тебе́ спасти́ся яви́лся еси́./ Те́мже ны́не, при́сно зря на Небесе́х Пресвяту́ю Тро́ицу,/ моли́ся, всеблаже́нне, дарова́ти душа́м на́шим спасе́ние,/ и житию́ на́шему исправле́ние,/ да вси ве́рою вопие́м ти:/ ра́дуйся, преподо́бне Мартиниа́не, о́тче наш.</p>
<p>
<red>И́кос:</red>
</p>
<p>Ка́ко возмогу́ по достоя́нию восхвали́ти тя, о всеблаже́нне,/ испо́лнен бо есмь вся́кий зло́бы,/ но ве́рою и любо́вию восхваля́ю тя,/ а́ще бо и челове́к бе подо́бием, о́тче,/ но а́нгельски на земли́ пожи́л еси́, я́ко безпло́тен,/ те́мже, преподо́бне, похва́льная тебе́ воспева́ем си́це:/ ра́дуйся, Богоблаже́нне, я́ко от ю́на во́зраста роди́телема свои́ма приведе́ся к преподо́бному Кири́ллу/ и Бо́жиим про́мыслом к нему́ вожделе́ вда́тися./ Возьми́ ме́не, - ре́че,- о честны́й о́тче, и наста́ви на путь спасе́ния./ И от него́ навы́че духо́вному по́двигу./ Ра́дуйся, я́ко испо́лнитель был еси́ Боже́ственным за́поведей;/ ра́дуйся, я́ко Богоуго́дным житие́м свои́м А́нгелы возвесели́л еси́./ Ра́дуйся, я́ко чудесы́ свои́ми челове́цы удиви́л еси́;/ ра́дуйся, по́стником украше́ние и преподо́бным похвала́./ Ра́дуйся, и́ноком предста́тель и засту́пник,/ те́мже и мы согла́сно вопие́м ти:/ ра́дуйся, преподо́бне Мартиниа́не, о́тче наш.</p>
<p>
<red>Песнь 7</red>
</p>
<p>
<red>Ирмо́с: </red>О́троцы Богочести́вии в Вавило́не/ о́бразу злато́му не поклони́шася,/ но посреде́ пещи́ о́гненный, ороша́еми,/ песнь воспева́ху, глаго́люще:/ превозноси́мый отце́в и нас Бо́же, благослове́н еси́.</p>
<p>Ди́вен Бог, прославля́яй святы́х Свои́х,/ я́коже просла́ви тебе́, всеблаже́нне, мно́гими чудесы́ и разли́чными исцеле́нии,/ ве́рою припа́дающим к ра́це моще́й твои́х/ исцеле́ния оби́льна подава́еши, вопию́щим:/ благослове́н Бог оте́ц на́ших.</p>
<p>Доброде́тели мно́ги, о́тче, стяжа́л еси́,/ и, за́поведи Бо́жия до́бре испра́вив,/ житие́ непоро́чно сверши́в,/ блаже́нную жизнь получи́л еси́,/ и ны́не в лице́ преподо́бных пое́ши:/ благослове́н Бог оте́ц на́ших.</p>
<p>Да пое́тся и прославля́ется <red>Днесь</red> преподо́бный Мартиниа́н,/ и Боже́ственный по́двиги его́ да почита́ются,/ и ди́вныя чудеса́ его́ да пропове́даются,/ Небе́сным бо све́том просвеща́ет и духо́вный благода́ти исполня́ет ве́рою вопию́щих:/ благослове́н Бог оте́ц на́ших.</p>
<p>
<red>Богоро́дичен: </red>Де́во Влады́чице Богоро́дице,/ необори́мая стено́ и тве́рдое прибе́жище/ и те́плое заступле́ние от вся́ких напа́стей и скорбе́й ве́рою призыва́ющим пречи́стое и́мя Твое́,/ изба́ви мене́, грехо́вными беда́ми содержи́ма/ и ча́стыми напада́нии лю́те стра́ждуща,/ да, свобожде́н, воспева́ю Тя:/ благослове́н, Пречи́стая, Плод прижи́тия<a type="note" xlink:href="#note41">41</a> Твоего́.</p>
<p>
<red>Ин</red>
</p>
<p>
<red>Ирмо́с: </red>Богопроти́вное веле́ние беззако́ннующаго мучи́теля/ высо́к пла́мень вознесло́ есть./ Христо́с же простре́ Богочести́вым отроко́м ро́су духо́вную,/ Сый благослове́н и препросла́влен.</p>
<p>Богоподо́бным житие́м свои́м А́нгелы возвесели́л еси́/ и челове́цы по́льзы испо́лнил еси́,/ бе́сов посрами́л еси́ и нам о́браз оста́ви сопротивля́тися кова́рством их./ И ны́не в па́мяти твое́й пода́ждь тре́бующим спаси́тельная проше́ния и от души́ вопию́щим:/ Сый благослове́н Бог и препросла́влен.</p>
<p>Бу́дущую сла́ву жела́я получи́ти,/ мимоше́дшую презре́л еси́,/ и жите́йския молвы́ отлучи́ся, и к Бо́гу, о́тче, прилепи́ся,/ и, вседу́шно рабо́тав Ему́ день и нощь,/ прославля́л Его́ во псалме́х, и пе́ниих, и пе́снех духо́вных,/ те́мже и Той тя просла́ви в Ца́рствии Небе́снем,/ и ны́не, ра́дуяся, пое́ши:/ Сый благослове́н Бог и препросла́влен.</p>
<p>Боже́ственною си́лою укрепля́ем,/ посто́м, и моли́твами, и смиренному́дрием вра́жию горды́ню до конца́ смири́л еси́,/ и того́ многоконе́чныя се́ти покры́л еси́,/ и чи́стым житие́м свои́м Бо́гу благоугоди́л еси́,/ и Боже́ственный сла́вы прича́стник яви́ся,/ и ны́не, с преподо́бными веселя́ся, пое́ши:/ Сый благослове́н Бог и препросла́влен.</p>
<p>Богоро́дичен: Благослове́нна еси́, Обра́дованная, Богоро́дице Де́во, в род и род,/ я́ко родила́ еси́ Сы́на, И́же пре́жде век Бо́га на́шего, нетле́нным зача́тием и рождество́м неизрече́нным,/ те́мже честне́йши еси́, Богоро́дице, Небе́сных сил и всея́ тва́ри превы́ше и сла́внее,/ и мы, раби́ Твои́, ве́рою вопие́ Ти:/ благослове́н, Пречи́стая, плод Твоего́ чре́ва и препросла́влен.</p>
<p>
<red>Песнь 8</red>
</p>
<p>Ирмо́с: Седмери́цею пещь/ халде́йский мучи́тель/ Богочести́вым неи́стовно разжже́,/ си́лою же лу́чшею спасе́ны, сия́ ви́дев,/ Творцу́ и Избави́телю вопия́ше:/ о́троцы, благослови́те,/ свяще́нницы, воспо́йте,/ лю́дие, превозноси́те во вся ве́ки.</p>
<p>Свята́го Ду́ха в себе́ жили́ще име́л еси́,/ стра́хом Бо́жиим и чистото́ю душе́вною устро́ився,/ тем и одарова́ся от Бо́га Боже́ственною благода́тию,/ весть бо Госпо́дь прославля́ти просла́вльших Его́,/ я́коже ты, преподо́бне, просла́ви Его́ чу́дным и Богоуго́дным житие́м Свои́м на земли́,/ та́ко и тебе́ просла́ви в Ца́рствии Небе́снем,/ в не́мже ны́не, не премолча́я, пое́ши:/ де́ти, благослови́те, свяще́нницы, воспо́йте,/ лю́дие, превозноси́те Его́ во ве́ки.</p>
<p>Свята́го Ду́ха благода́ть де́йствует тобо́ю и до ны́не,/ чудеса́ бо содева́еши и разли́чная исцеле́ния подава́еши к святы́м моще́м твои́м с ве́рою приходя́щим,/ но, о всеблаже́нне Мартиниа́не,/ исцели́ и моя́ теле́сныя боле́зни, я́же грехми́ роди́л,/ и ду́шу мою́ просвети́ и согреше́нием оставле́ние испроси́, пою́щу:/ де́ти, благослови́те, свяще́нницы, воспо́йте,/ лю́дие, превозноси́те Его́ во ве́ки.</p>
<p>Све́та трисо́лнечнаго, Богому́дре, соприча́стник ны́не бысть с преподо́бными Кири́ллом и Ферапо́нтом,/ предстоя́ престо́лу Вседержи́теля тва́ри, со А́нгелы воспева́я непостижи́мую Его́ держа́ву,/ с ни́ми же, Богоблаже́нне Мартиниа́не, при́сно о нас моли́ся,/ любо́вию ублажа́ющих и почита́ющих тя во вся ве́ки.</p>
<p>
<red>Богоро́дичен: </red>Сняты́й Дух на́йде на Тя и Си́ла Вы́шняго осени́ Тя, Де́во Чи́стая,/ и воплоти́ся от пречи́стаго Твоего́ чре́ва, я́коже изво́ли,/ да нас свободи́т от рабо́ты вра́жия,/ но что Ти принесе́м, Богоро́дице,/ ко́е ли пе́ние воспое́м, и́ли ку́ю похвалу́ воздади́м,/ досто́йно бо восхвали́ти Твое́ вели́чество ника́коже недоуме́ем мы,/ но ве́рою и любо́вию пое́м и превозно́сим Тебе́, Чи́стую Богома́терь, во ве́ки.</p>
<p>
<red>Ин</red>
</p>
<p>
<red>Ирмо́с: </red>Пещь иногда́ о́гненная в Вавило́не де́йства разделя́ше,/ Бо́жиим веле́нием халде́и опаля́ющая,/ ве́рный же ороша́ющая, пою́щия:/ благослови́те, вся дела́ Госпо́дня, Го́спода.</p>
<p>Па́мять твоя́, о́тче Мартиниа́не, иногда́ забве́нию предана́ бысть от неиму́щих к тебе́ от се́рдца те́плыя ве́ры,/ ны́не же, преподо́бне, сия́ет па́мять твоя́ пресве́тлая, я́ко заря́ невече́рняя, испуща́ющи лучи́ исцеле́ния,/ и мы пра́зднуем <red>Днесь</red> ве́рою и лю́бовию,/ просвеща́еши бо пою́щих и превознося́щих Христа́,/ просла́вльшаго тя, во вся ве́ки.</p>
<p>Прииди́те, стеце́мся <red>Днесь</red>,/ да пра́зднуем ра́достно пресве́тлую па́мять Христо́ва уго́дника, Мартиниа́на всеблаже́ннаго,/ почита́юще пресве́тлыя его́ по́двиги и мно́гия доброде́тели, и духо́вно возвесели́мся,/ Боже́ственную бо благода́ть подае́т/ ве́рою и любо́вию соверша́ющим святу́ю па́мять его́ во вся ве́ки.</p>
<p>Просия́ <red>Днесь</red> вселе́тная па́мять уго́дника Бо́жия,/ созыва́ющи многочи́сленное христиа́нское со́нмище,/ и притека́ющий к моще́м его́ исцеле́ния оби́льна прие́млют,/ и тьмо́ю грехо́вною омраче́нныя просвеща́ются,/ и духо́вных даро́в исполня́ются,/ и, с ве́рою пра́зднующе святу́ю и светоно́сную па́мять его́,/ сла́вим и превозно́сим Христа́ и Его́ уго́дника во вся ве́ки.</p>
<p>
<red>Богоро́дичен: </red>Пресвята́я Богоро́дице, по до́лгу воспева́ем Тя,/ и́же иногда́ во тьме неве́дения бы́вшая ны,/ ны́не же на свет ве́дения возведо́хомся,/ и от тьмы свободи́хомся пречи́стым Рождество́м 'Твои́м,/ и Тобо́ю позна́хом, Пренепоро́чная, Бо́га И́стиннаго, Созда́теля и Соверши́теля вся́кой тва́ри,/ Его́же, я́ко Сы́на Своего́ и Зижди́теля, моли́ при́сно за воспева́ющий Тя/ и превознося́щия во вся ве́ки.</p>
<p>
<red>Песнь 9</red>
</p>
<p>
<red>Ирмо́с: </red>Ужасе́ся о сем Не́бо,/ и земли́ удиви́шася концы́,/ я́ко Бог яви́ся челове́ком плотски/ и чре́во Твое́ бысть простра́ннейшее Небе́с/ Тем Тя, Богоро́дицу,/ А́нгелов и челове́к чинонача́лия велича́ют.</p>
<p>Удиви́шася а́нгельстии чи́нове равноа́нгельскому житию́ твоему́, преподо́бне,/ ка́ко подвиза́ся во пло́ти су́щей и безпло́тнаго врага́ победи́л еси́/ и вене́ц победи́тельный от Подвигополо́жника Бо́га восприя́л еси́,/ те́мже тя, всеблаже́нне Мартиниа́не,/ и́ночестии чи́нове, велича́ем.</p>
<p>Удиви́шася челове́цы пресве́тлому и Богоуго́дному житию́ твоему́, Богому́дре,/ не дал бо еси́ сна свои́ма очи́ма, ни ве́ждома дрема́ния,/ до́ндеже сподо́бися ра́йскаго наслажде́ния,/ иде́же угото́ва Бог поко́й лю́бящим Его́,/ труды́ же твои́ и злострада́ния и великоду́шное терпе́ние кто исчести́ мо́жет?/ Тем тя вси велича́ем.</p>
<p>Удиви́шася то́гда о́крестный лю́дие,/ егда́ во оби́тели блаже́ннаго Кири́лла роди́телей свои́х отлучи́лся еси́,/ и ка́ко, в толи́це ю́ности су́щей, столе́тен смысл иму́щи,/ прии́де бо, и припаде́ к нему́, и рече́:/ возьми́ мене́, святы́й о́тче, к своему́ преподо́бству/ и наста́ви на путь спасе́ния./ Он же прови́де тебе́, хотя́ща бы́ти сосу́да избра́нна,/ прия́т тебе́ и наста́ви на духо́вный по́двиги,/ и уго́дник Бо́гу вели́к показа́ся,/ тем тя вси велича́ем.</p>
<p>
<red>Богоро́дичен: </red>Удиви́шася а́нгельстии собо́ри и челове́честии ро́ди о сем,/ Его́же бо трепе́щут вся́ческая, Сего́, Чи́стая, во чре́ве Свое́м понесла́ еси́/ и роди́ Собезнача́льна Сы́на и Сопресто́льна Отцу́ и Ду́хови па́че у́ма и сло́ва,/ за милосе́рдие ми́лости сообра́зна бы́вша/ и изба́вльшаго челове́чество от вра́жия губи́тельства,/ тем тя, Богоро́дице, А́нгел и челове́к чинонача́лия, велича́ем.</p>
<p>
<red>Ин</red>
</p>
<p>
<red>Ирмо́с: </red>Безнача́льна Роди́теля Сын, Бог и Госпо́дь, вопло́щся от Де́вы, нам яви́ся,/ омраче́нная просвети́ти, собра́ти расточе́нная./ Тем Всепе́тую Богоро́дицу велича́ем.</p>
<p>Безнача́льному Царю́ веко́м послужи́л еси́, преподо́бне, в посте́х, и моли́твах, и бде́ниих день и нощь/ и во сто труды́ уплодоноси́л еси́, от ни́хже восприя́л еси́,/ в не́мже ликоству́я, моли́ся, всеблаже́нне, за пра́зднующий ве́рою и любо́вию святу́ю па́мять твою́.</p>
<p>Безнача́льный Влады́ка Госпо́дь, ви́дев твоя́ Божественныя по́двиги и труды́,/ Пресвята́го Ду́ха благода́тию обогаща́ет тя/ и по преставле́нии твое́м исто́чник чуде́с дарова́ тебе́,/ а́ще бо и последи́ всех возсия́л еси́, но пе́рвых че́сти сподо́бися,/ те́мже тя вси, уго́дника Христо́ва, велича́ем.</p>
<p>Боже́ственных и блаже́нных оте́ц на́ших Ферапо́нта и Мартиниа́на в пе́снех и пе́ниих <red>Днесь</red> да ублажи́м,/ о́вого убо я́ко нача́льника оби́тели сей,/ о́вого же я́ко соверши́теля,/ и, ве́рою моля́щеся, вопие́м им:/ о всеблаже́ннии Христо́вы уго́дницы,/ о дво́ице пресвята́я!/ А́ще и теле́сне разлуче́ны есте́,/ но, ду́хом вку́пе предстои́те Пресвяте́й Тро́ице,/ Е́йже при́сно о ста́де свое́м моли́теся,/ да вас в пе́снех непреста́нно велича́ем.</p>
<p>
<red>Богоро́дичен: </red>Безнача́льнаго Отца́ Сын Соприсносу́щен, воплоти́вся из Тебе́, Де́во Богоро́дице, нам яви́ся,/ и возведе́ и просвети́ во тьме и се́ни сме́ртней седя́щая,/ и совокупи́ расточе́нный И́мени ра́ди Его́,/ Тебе́ ра́ди, Ма́ти Бо́жия, сме́рти ве́чныя избы́хом и живо́т получи́хом/ и тем Тя, всехва́льную Богоро́дицу, велича́ем.</p>
<p>
<red>Свети́лен.</red>
</p>
<p>
<red>Подо́бен: </red>Посети́л ны:</p>
<p>
<red>Просвети́, преподо́бне, на́ши серде́чныя о́чи воззре́ти на Боже́ственную добро́ту/ и освяти́ на́ша ду́ши и телеса́,/ да досто́йными устна́ми песнь хвале́ния ти прино́сим,/ и моли́ся, преподо́бне, за чту́щия тя/ и ве́рою пра́зднующий па́мять твою́ присноблаже́нную.</red>
</p>
<p>
<red>Сла́ва, и ны́не, пра́здника.</red>
</p>
<p>
<red>На хвали́тех стихи́ры на 4, глас 8.</red>
</p>
<p>
<red>Подо́бен: </red>О, пресла́внаго чудесе́:</p>
<p>О́тче преподо́бне Мартиниа́не,/ ты измла́да житие́ богоуго́дно и чистото́ю укра́шено име́л еси́/ и вся доброде́тели стяжа́л еси́,/ в ни́хже соде́лал еси́ духо́вную ле́ствицу,/ по не́йже дои́де Го́рняго Иерусали́ма посто́м и бде́нием/ и непреста́нными моли́твами,/ и ны́не со А́нгелы на Небе́сех сла́виши Пресвяту́ю Тро́ицу, ра́дуяся,/ Ея́же моли́ о воспева́ющих тя/ и ве́рою пра́зднующих святу́ю па́мять твою́.</p>
<p>О́тче Богому́дре Мартиниа́не,/ честны́я мо́щи твоя́, исто́чник чудесе́м/ и ре́ку исцеле́ния, дарова́ Госпо́дь челове́ком:/ слепы́м прозре́ние, хромы́м хожде́ние,/ разсла́бленным кре́пость,/ прокаже́нным очище́ние,/ нечи́стым духово́м от челове́к прогна́ние/ и вся́кия боле́зни облегче́ние/ с ве́рою несумне́нною приходя́щим и моля́щим ти ся/ и любо́вию пра́зднующим святу́ю па́мять твою́.</p>
<p>О́тче всеблаже́нне Мартиниа́не,/ твое́ Богоуго́дное житие́ бысть нам просвеще́ние,/ и сла́дость духо́вная, и благ путь ко спасе́нию,/ и́мже богоуго́дне ше́ствовал еси́,/ и по́двиг свой непоколеби́м до конца́ соблю́л еси́,/ и получи́л еси́ Ца́рство Небе́сное,/ но, я́ко дерзнове́ние име́я нехода́тайственно,/ помина́й нас, предстоя́ Пресвяте́й Тро́ице,/ восхваля́ющих тя и ве́рою пра́зднующих святу́ю па́мять твою́.</p>
<p>
<red>Сла́ва, глас 5:</red>
</p>
<p>Прииди́те, празднолюби́вии и́ноцы, духо́вное сосло́вие,/ прииди́те, лик соста́вим в настоя́щее пра́зднество/ вселе́тныя па́мяти блаже́ннаго отца́ на́шего, си́це рцем:/ ра́дуйся, избра́нниче возлю́бленне Христу́ Бо́гу и преподо́бным похвало́,/ пра́ведным единовсе́льниче, по́стником удобре́ние,/ и́ноком пресве́тлое украше́ние,/ гре́шным к Бо́гу те́плый моле́бниче,/ заблу́ждшим наста́вниче,/ печа́льным утеше́ние, в напа́стех засту́пниче,/ в беда́х помо́щниче, в ско́рбех исцели́телю,/ и всем, и́же с ве́рою прося́щим и приле́жно моля́шимся ти ся,/ пода́еши вся, я́же на по́льзу,/ те́мже, о всеблаже́нне Мартиниа́не,/ предста́тель и засту́пник бу́ди нам от вся́кия беды́ и печа́ли/ и спаси́ ста́до свое́ моли́твами свои́ми.</p>
<p>
<red>И ны́не, пра́здника: </red><red>Днесь</red> Христо́с на Иорда́н прише́д крести́тися:</p>
<p>
<red>На литурги́и</red>
</p>
<p>
<red>Блаже́нны пра́зднику, песнь 7-я, а преподо́бному песнь 3-я. Апо́стол ко Евре́ем, зача́ло 335. Ева́нгелие от Луки́, зача́ло 24.</red>
</p>
<p>
<red>На моле́бне</red>
</p>
<p>
<red>Ева́нгелие от Матфе́я, зача́ло 43.</red>
</p>
<p>
<red>Сей же Богоро́дичен глаго́лется по 3-й пе́сни на моле́бне и́ли в ке́ллии.</red>
</p>
<p>
<red>Глас 8:</red>
</p>
<p>Напа́сти многоко́зненныя приидо́ша на мя от враго́в ви́димых и неви́димых,/ и бу́ря одержи́т мя,/ и волне́ние потопля́ет мя безчи́сленных мои́х согреше́ний,/ и неча́яние сумня́ет мя, окая́ннаго,/ ра́ди моего́ беззако́ния,/ и ны́не, Милосе́рдая Госпоже́ Богоро́дице,/ прибега́ю аз, убо́гий раб Твой,/ к Твоему́ те́плому заступле́нию и покрову́/ и к ти́хому приста́нищу бла́гости Твоея́./ Изба́ви мя, Влады́чице, от враго́в мои́х, ви́димых и неви́димых,/ и от напа́стей и бед спаси́,/ и от согреше́ний мои́х свободи́,/ и моли́ся, Пречи́стая, о всех рабе́х Твои́х, непреста́нно восхваля́ющих Тя/ и ве́рою кла́няющихся Пречи́стому Рождеству́ Твоему́.</p>
<p>
<red>Моли́тву зри на страни́цах 526 </red>
<red>-</red>
<red> 527.</red>
</p>
</section>
