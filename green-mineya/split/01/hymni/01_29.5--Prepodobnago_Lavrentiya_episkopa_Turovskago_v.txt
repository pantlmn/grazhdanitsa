<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Преподо́бнаго Лавре́нтия, епи́скопа Ту́ровскаго, в Бли́жних пеще́рах почива́ющаго</p>
</title><p>
<red>Тропа́рь, глас 8:</red>
</p>
<p>Всеблаже́нне Лавре́нтие,/ затвори́вый себе́ Го́спода ра́ди в ме́сте те́сне/ и в не́м мно́га ле́та трудолю́бне пожи́вый,/ моли́ся о нас ко Го́споду,/ я́ко да и мы от вся́каго греха́ чу́вства затво́рше,/ полу́чим отверзе́ние двере́й ми́лости Госпо́дни в День су́дный.</p>
<p>
<red>Конда́к, глас 6:</red>
</p>
<p>Усе́рдие Ла́вре Пече́рстей жела́я от чуде́с прославле́ния,/ себе́ же сама́го смиря́я,/ отре́клся еси́ о́наго,/ бе́дне диа́волом му́чима, исцели́ти,/ отсла́в его́ ко пеще́ре,/ иде́же он исцели́вшися,/ блаже́нне Лавре́нтие,/ просла́ви с тобо́ю Го́спода,/ прославля́ющего святы́х Свои́х.</p>
</section>
