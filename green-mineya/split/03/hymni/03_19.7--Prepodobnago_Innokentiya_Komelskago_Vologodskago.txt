<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Преподо́бнаго Инноке́нтия Коме́льскаго, Во́логодскаго</p>
</title>
<p>
<red>Тропа́рь глас 3:</red>
</p>
<p>От ю́ности сосу́д избра́нен был еси́/ и в житии́ Бо́гу послужи́л еси́,/ и́ноков наста́вниче Инноке́нтие,/ потща́лся еси́ ху́ждшее покори́ти лу́чшему,/ те́мже и стра́сти умертви́в,/ возвы́сился еси́ к зре́нию красоты́ несозда́нныя,/ в Бо́зе Ему́же предстои́ши,/ моли́, о́тче, Христа́ Бо́га спасти́ся душа́м на́шим.</p>
<p>
<red>Ин тропа́рь, глас 4:</red>
</p>
<p>От ю́ности своея́ ве́сь Бо́гу поработи́лся еси́, блаже́нне,/ Того́ ра́ди любве́ оте́чество и род оста́вил еси́,/ и, в пусты́ню всели́вся,/ в ней жесто́кое житие́ показа́л еси́,/ и чуде́с дарова́ния от Го́спода прия́л еси́,/ преподо́бне Инноке́нтие,/ моли́ Христа́ Бо́га спасти́ся душа́м на́шим.</p>
<p>
<red>Конда́к, глас 8:</red>
</p>
<p>Ми́ра и сро́дник удали́вся,/ в пусты́ни неуста́нною моли́твою Бо́гу угоди́л еси́/ и в по́двизе жития́, о́тче, просия́л еси́,/ помина́й нас, чту́щих усе́рдно па́мять твою́, да зове́м ти:/ ра́дуйся, Инноке́нтие преподо́бне.</p>
<p>
<red>Ин конда́к, глас 4:</red>
</p>
<p>Оте́чества, преподо́бне, удали́вся/ и всели́вся в пусты́ню,/ та́мо жесто́кое житие́ показа́л еси́ и мно́гих люде́й житие́м свои́м удиви́л еси́./ Поми́луй нас, чту́щих па́мять твою́, да зове́м ти:/ ра́дуйся, преподо́бне Инноке́нтие, о́тче наш.</p>
</section>
