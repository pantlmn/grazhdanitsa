<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Благове́щение Пресвяты́я Влады́чицы на́шея Богоро́дицы и Присноде́вы Мари́и</p>
</title>
<p>
<red>Ве́дати подоба́ет, я́ко на́вечерие Благове́щения а́ще случи́тся в суббо́ту, или́ неде́лю, пое́тся си́це.</red>
</p>
<p>
<red>На МА́ЛОЙ ВЕЧЕ́РНИ</red>
</p>
<p>
<red>На</red> Го́споди, воззва́х:
<red>стихи́ры на 4, глас 4.</red>
</p>
<p>
<red>Подо́бен:</red> Зва́нный свы́ше:
</p>
<p>Уще́дрив тва́рь Зижди́тель,/ милосе́рдием же Свои́м прекланя́емь,/ во утро́бу Де́вы Богоотрокови́цы всели́тися спеши́т./ К Не́йже вели́кий прии́де Арха́нгел, —/ ра́дуйся, — провещава́я, — Богора́дованная,/ ны́не с Тобо́ю Бог наш./ Не ужаса́йся мене́, Царе́ва Архистрати́га,/ обрела́ бо еси́ благода́ть,/ ю́же погуби́ Е́ва пре́жде, прама́ти Твоя́,/ и зачне́ши и роди́ши/ Отцу́ Единосу́щнаго.
<emphasis>
<red>Два́жды</red>
</emphasis>
</p>
<p>Стра́нно е́сть сло́во Твое́ и воззре́ние,/ стра́нны Твои́ глаго́лы и возвеще́ния, —/ Мари́я ко А́нгелу, —/ да не прельсти́ши Мене́,/ Де́ва бо е́смь, бра́ка не зна́ющи,/ глаго́леши, я́ко зачну́ Необыме́ннаго,/ и ка́ко вмести́т утро́ба Моя́,/ Его́же вели́чества Небе́сная вмести́ти не мо́гут?/ Авраа́мов кров да научи́т Тя ны́не,/ Бо́га вмести́вый,/ прообразу́ющий издале́ча, Де́во,/ Богоприя́тную Твою́ утро́бу.</p>
<p>В Назаре́т ны́не град прише́д,/ град Тя одушевле́н Царя́ Христа́/ Гаврии́л лобыза́ет, вопия́ Тебе́:/ ра́дуйся, Благослове́нная Богора́дованная,/ прии́меши во утро́бе Твое́й Бо́га воплоща́ема/ и Тобо́ю челове́чество/ на дре́внее блаже́нство за благоутро́бие призыва́юща./ Благослове́н чре́ва Твоего́/ Боже́ственный Плод безсме́ртный,/ подая́й ми́ру очище́ние/ и ве́лию ми́лость.</p>
<p>
<red>Сла́ва, и ны́не, глас 1:</red>
</p>
<p>В шесты́й ме́сяц Архистрати́г по́слан бы́сть/ к Тебе́, Де́ве и Чи́стей,/ возвести́ти Тебе́ сло́во спасе́ния,/ вку́пе же и зва́ти Тебе́:/ ра́дуйся, Обра́дованная, Госпо́дь с Тобо́ю,/ роди́ши Сы́на Преве́чнаго из Отца́,/ и спасе́т лю́ди Своя́ от грех их.</p>
<p>
<red>На стихо́вне стихи́ры, глас 8.</red>
</p>
<p>
<red>Подо́бен:</red> О, пресла́внаго чудесе́:
</p>
<p>Нача́льник Вы́шних сил,/ с Небе́с в Назаре́т слете́в,/ Де́ву лобыза́ет, —/ ра́дуйся, — глаго́ля, —/ колесни́це чи́стая Божества́:/ Тя от ве́ка Бог возлюби́, в жили́ще изво́ли./ Раб Влады́чень, к Тебе́ прише́льствуяй е́смь вопи́ти:/ роди́ши бо Го́спода/ и нетле́нна пребу́деши.</p>
<p>
<red>Стих: </red>Благовести́те де́нь от дне/ спасе́ние Бо́га на́шего.
</p>
<p>Что твой вид о́гненный? —/ Гаврии́лу Чи́стая со удивле́нием рече́, —/ что твое́ досто́инство и слове́с си́ла?/ Зача́ти Сы́на провещава́еши Ми,/ Аз же иску́са му́жеска не вем,/ отыди́ дале́че, не прельсти́ши, челове́че,/ я́коже пре́жде Е́ву прама́терь змий льсти́вый.</p>
<p>
<red>Стих: </red>Воспо́йте Го́сподеви пе́снь но́ву,/ воспо́йте Го́сподеви, вся земля́.
</p>
<p>Дух Бо́жий Пресвяты́й/ прии́дет, Пречи́стая, на Тя,/ Боговмести́мая Влады́чице,/ и си́ла Вы́шняго осени́т Тя,/ и роди́ши Сы́на,/ соблюда́юща Твое́ де́вство неврежде́нно./ Сей Сын е́сть неродосло́вим,/ Сей, я́влься, спасе́т лю́ди Своя́,/ я́ко благоизво́ли.</p>
<p>
<red>Сла́ва, и ны́не, глас 4:</red>
</p>
<p>В шесты́й ме́сяц по́слан бы́сть Арха́нгел/ к Де́ве Чи́стей/ и, ра́доватися Ей прире́к,/ благовести́ из Нея́ Изба́вителю проити́./ Те́мже, прие́мши целова́ние,/ зача́т Тя, Преве́чнаго Бо́га,/ несказа́нно благоволи́вшаго вочелове́читися/ во спасе́ние душ на́ших.</p>
<p>
<red>Тропа́рь, глас 4:</red>
</p>
<p>Дне́сь спасе́ния на́шего глави́зна/ и е́же от ве́ка та́инства явле́ние:/ Сын Бо́жий Сын Де́вы быва́ет,/ и Гаврии́л благода́ть благовеству́ет./ Те́мже и мы с ним Богоро́дице возопии́м:/ ра́дуйся, Благода́тная,/ Госпо́дь с Тобо́ю.</p>
<p>
<red>НА ВЕЛИ</red>́
<red>ЦЕЙ ВЕЧЕ</red>́
<red>РНИ</red>
</p>
<p>
<red>Сий пра́здник начина́ется от четвертка́ 3-я неде́ли святы́х посто́в и восхо́дит до среды́ све́тлыя седми́цы. И а́ще е́сть пост, начина́ем вече́рню без кафи</red>́
<red>змы и без покло́нов.</red>
</p>
<p>
<red>На</red> Го́споди, воззва́х:
<red>ста́вим стихо́в 10 и пое́м Трио́ди самогла́сен дне, два́жды, и подо́бны 3, и пра́здника 3, повторя́юще две, глас 6.</red>
</p>
<p>
<red>Подо́бен:</red> Всю отложи́вше:
</p>
<p>Сове́т преве́чный/ открыва́я Тебе́, Отрокови́це,/ Гаврии́л предста́,/ Тебе́ лобза́я и веща́я:/ ра́дуйся, земле́ ненасе́янная;/ ра́дуйся, купино́ неопали́мая;/ ра́дуйся, глубино́ неудобозри́мая;/ ра́дуйся, мо́сте, к Небесе́м преводя́й,/ и ле́ствице высо́кая,/ ю́же Иа́ков ви́де;/ ра́дуйся, Боже́ственная ста́мно ма́нны;/ ра́дуйся, разреше́ние кля́твы;/ ра́дуйся, Ада́мово воззва́ние:/ с Тобо́ю Госпо́дь.
<emphasis>
<red>Два́жды</red>
</emphasis>
</p>
<p>Явля́ешися Мне, я́ко челове́к, —/ глаго́лет нетле́нная Отрокови́ца ко Архистрати́гу, —/ и ка́ко веща́еши глаго́лы па́че челове́ка?/ Со Мно́ю бо, рекл еси́, Бо́гу бы́ти/ и всели́тися во утро́бу Мою́./ И ка́ко бу́ду, глаго́ли Ми,/ вмести́лище простра́нное и ме́сто свяще́ния/ Херуви́мы превосходя́щаго?/ Да не прельсти́ши Мене́ ле́стию,/ не бо позна́х сла́сти,/ бра́ку е́смь неприча́стна,/ ка́ко у́бо Отроча́ рожду́?
<emphasis>
<red>Два́жды</red>
</emphasis>
</p>
<p>Бог иде́же хо́щет,/ побежда́ется естества́ чин, —/ глаго́лет безпло́тный, —/ и я́же па́че челове́ка содева́ются,/ мои́м ве́руй и́стинным глаго́лом,/ Всесвята́я Пренепоро́чная./ Она́ же возопи́:/ бу́ди Мне ны́не по глаго́лу твоему́,/ и рожду́ Безпло́тнаго,/ пло́ть от <red>Мене</red>́ заи́мствовавшаго,/ я́ко да возведе́т челове́ка,/ я́ко еди́н си́лен,/ в пе́рвое достоя́ние срастворе́нием.</p>
<p>
<red>Сла́ва, и ны́не, глас то́йже, самогла́сен. Иоа́нна мона́ха:</red>
</p>
<p>По́слан бы́сть с Небесе́ Гаврии́л Арха́нгел/ благовести́ти Де́ве зача́тие/ и, прише́д в Назаре́т,/ помышля́ше в себе́, чудеси́ удивля́яся:/ о, ка́ко, в Вы́шних непостижи́м Сый от Де́вы ражда́ется!/ Име́яй престо́л Не́бо и подно́жие зе́млю/ во утро́бу вмеща́ется Деви́чу!/ на Него́же шестокрила́тии и многоочи́тии зре́ти не мо́гут,/ сло́вом еди́нем от Сея́ воплоти́тися благоизво́ли./ Бо́жие е́сть сло́во настоя́щее./ Что у́бо стою́ и не глаго́лю Де́ве:/ ра́дуйся, Благода́тная, Госпо́дь с Тобо́ю;/ ра́дуйся, Чи́стая Де́во;/ ра́дуйся, Неве́сто Неневе́стная;/ ра́дуйся, Ма́ти Живота́,/ благослове́н Плод чре́ва Твоего́!</p>
<p>
<red>Вход.</red> Све́те Ти́хий:
<red>Проки́мен, и чте́ние дне, и пра́здника три.</red>
</p>
<p>Бытия́ чте́ние
<red>(глава́ 28):</red>
</p>
<p>Изы́де Иа́ков от студенца́ кля́твеннаго и и́де в Харра́нь./ И обре́те ме́сто, и спа та́мо./ За́йде бо со́лнце,/ и взят от ка́мения ме́ста того́, и положи́ возгла́вие себе́,/ и спа на ме́сте о́ном./ И сон ви́де,/ и се ле́ствица утвержде́на на земли́, ея́же глава́ досяза́ше до Небе́с,/ и А́нгели Бо́жии восхожда́ху и низхожда́ху по ней./ Госпо́дь же утвержда́шеся на ней и рече́:/ Аз Бог Авраа́мов, отца́ твоего́,/ и Бог Исаа́ков, не бо́йся:/ земля́, иде́же ты спи́ши на ней, тебе́ дам <red>ю</red> и се́мени твоему́./ И бу́дет се́мя твое́, я́ко песо́к земны́й,/ и распространи́тся на мо́ре, и ли́ву, и се́вер, и на восто́ки,/ и возблагословя́тся о тебе́ вся коле́на земна́я и о се́мени твое́м./ И се Аз с тобо́ю,/ сохраня́яй тя на вся́ком пути́, а́може а́ще по́йдеши,/ и возвращу́ тя в зе́млю сию́,/ я́ко не и́мам тебе́ оста́вити,/ до́ндеже сотвори́ти ми вся, ели́ка глаго́лах тебе́./ И воста́ Иа́ков от сна своего́, и рече́:/ я́ко е́сть Госпо́дь на ме́сте сем,/ аз же не ве́дех./ И убоя́ся, и рече́:/ я́ко стра́шно ме́сто сие́,/ не́сть сие́, но дом Бо́жий,/ и сия́ врата́ Небе́сная.</p>
<p>Проро́чества Иезеки́илева чте́ние
<red>(гла́вы 43 и 44):</red>
</p>
<p>Та́ко глаго́лет Госпо́дь:/ бу́дет от дне осма́го, и про́чее,/ сотворя́т иере́и на олтари́ всесожже́ния ва́шего/ и я́же спасе́ния ва́шего,/ и прииму́ вы, — глаго́лет Адонаи́ Госпо́дь./ И обрати́ мя на пу́ть врат святы́х вне́шних,/ зря́щих на восто́ки,/ и сия́ бя́ху затворе́на./ И рече́ Госпо́дь ко мне:/ врата́ сия́ затворе́на бу́дут и не отве́рзутся,/ и никто́же про́йдет сквозе́ их,/ я́ко Госпо́дь Бог Изра́илев про́йдет и́ми,/ и бу́дут затворе́на./ Я́ко игу́мен ся́дет в них сне́сти хлеб,/ по пути́ ела́мских врат вни́дет/ и по пути́ его́ изы́дет./ И введе́ мя по пути́ врат святы́х,/ су́щих к се́веру, пря́мо хра́му,/ и ви́дех:/ и се испо́лнь сла́вы храм Госпо́день.</p>
<p>При́тчей чте́ние
<red>(глава́ 9):</red>
</p>
<p>Прему́дрость созда́ Себе́ дом/ и утверди́ столпо́в се́дмь./ Закла́ Своя́ же́ртвенная, и раствори́ в ча́ши Свое́й вино́,/ и угото́ва Свою́ трапе́зу./ Посла́ Своя́ рабы́,/ созыва́ющи с высо́ким пропове́данием на ча́шу, глаго́лющи:/ и́же е́сть безу́мен, да уклони́тся ко Мне./ И тре́бующим ума́ рече́:/ прииди́те, яди́те Мой хлеб/ и пи́йте вино́, е́же раствори́х вам./ Оста́вите безу́мие, и жи́ви бу́дете,/ и взыщи́те ра́зума, да поживете́,/ и испра́вите ра́зум в ве́дении./ Наказу́яй злы́я, прии́мет себе́ безче́стие,/ облича́яй же нечести́ваго, опоро́чит себе́,/ обличе́ние бо нечести́вому, ра́ны ему́./ Не облича́й злых, да не возненави́дят тебе́;/ облича́й прему́дра, и возлю́бит тя./ Да́ждь прему́дрому вину́, и прему́дрший бу́дет;/ сказу́й пра́ведному, и приложи́т приима́ти./ Нача́ло прему́дрости — страх Госпо́день,/ и сове́т святы́х — ра́зум./ Разуме́ти бо зако́н по́мысла е́сть блага́го,/ сим бо о́бразом мно́гое поживе́ши вре́мя,/ и приложа́тся тебе́ ле́та живота́.</p>
<p>
<red>Та́же </red>Да испра́вится моли́тва моя́:
<red>И покло́ны 3 вели́кия, и про́чее преждесвяще́нных.</red>
</p>
<p>
<red>А́ще же не́сть преждесвяще́нных. </red>На Го́споди, воззва́х:
<red>стихи́ры подо́бны 3, в Трио́ди, и пра́здника 5.</red> Сла́ва, и ны́не: По́слан бы́сть:
<red>Вход. Проки́мен. И чте́ния дне и пра́здника 3. Та́же </red>Сподо́би, Го́споди:
<red>На стихо́вне Трио́ди самогла́сен дне, два́жды, и му́ченичен.</red> Сла́ва, и ны́не: Дне́сь ра́дость:
<red>По</red> Ны́не отпуща́еши:
<red>тропа́рь пра́здника, ектения́, и 3 покло́ны вели́кия, и отпу́ст. На трапе́зе же разреша́ем на вино́ и еле́й, в ки́йлибо де́нь случи́тся, во сла́ву Пресвяты́я Богоро́дицы.</red>
</p>
<p>* * *</p>
<p>
<red>Потре́ба е́сть ве́дати, я́ко а́ще случи́тся Благове́щение в кото́рую суббо́ту поста́.</red>
</p>
<p>
<red>Чту́тся чте́ния пре́жде дне и по сих пра́здника 5:
1.</red> Вни́де Моисе́й:
<red>2.</red> Госпо́дь созда́ мя:
<red>3.</red> Изы́де Иа́ков:
<red>4.</red> Бу́дет от дне осма́го:
<red>5.</red> Прему́дрость созда́ себе́ дом:
<red>Подо́бне чту́тся чте́ний пра́здника 5, а́ще Благове́щение случи́тся и в неде́лю.</red>
</p>
<p>
<red>А́ще ли е́сть пост, чту́тся ве́чер, три преждепи́санныя и на Литурги́и две сия́.</red>
</p>
<p>Исхо́да чте́ние
<red>(глава́ 3):</red>
</p>
<p>Вни́де Моисе́й в го́ру Бо́жию Хори́в,/ яви́ся же ему́ А́нгел Госпо́день в пла́мени о́гненне из купины́,/ и ви́де, я́ко купина́ горя́ше огне́м/ и купина́ не сгара́ше./ Рече́ же Моисе́й:/ преше́д, узрю́ виде́ние вели́кое сие́,/ что я́ко не сгара́ет купина́?/ Я́коже ви́де Госпо́дь, я́ко приступа́ет ви́дети,/ призва́ его́ Госпо́дь, из купины́ глаго́ля:/ Моисе́е, Моисе́е./ Он же рече́: что е́сть?/ И рече́: не прибли́жися се́мо./ Иззу́й сапо́г от но́гу твое́ю:/ ме́сто бо, на не́мже ты стои́ши, земля́ свята́ е́сть./ И рече́ ему́:/ Аз е́смь Бог отца́ твоего́,/ Бог Авраа́мов, и Бог Исаа́ков, и Бог Иа́ковль./ Отврати́ же Моисе́й лице́ свое́,/ стыдя́ше бо ся зре́ти пред Бо́гом./ Рече́ же Госпо́дь к Моисе́ю:/ ви́дя, ви́дех озлобле́ние люде́й Мои́х, и́же во Еги́пте,/ и во́пль их услы́шах от наси́льствующих в де́лех./ Вем бо боле́знь их,/ и снидо́х, е́же изъя́ти их от руки́ еги́птян,/ и извести́ их от земли́ о́ныя,/ и ввести́ их в зе́млю бла́гу и мно́гу,/ в зе́млю, точа́щу мед и млеко́.</p>
<p>При́тчей чте́ние
<red>(глава́ 8):</red>
</p>
<p>Госпо́дь созда́ мя нача́ло путе́й Свои́х в дела́ Своя́./ Пре́жде век основа́ мя/ в нача́ле, пре́жде, не́же зе́млю сотвори́ти,/ и пре́жде, не́же бе́здны соде́лати,/ пре́жде, не́же произы́ти исто́чником вод,/ пре́жде, не́же гора́м водрузи́тися,/ пре́жде же всех холмо́в ражда́ет мя./ Госпо́дь сотвори́ страны́, и пусты́ни,/ и концы́, населе́ны под Небесе́м./ Егда́ гото́вяше не́бо, с Ним <red>бех</red>,/ и егда́ отлуча́ше Себе́ престо́л на ве́трех,/ егда́ кре́пки творя́ше вы́шния о́блаки/ и я́ко тве́рды полага́ше исто́чники поднебесныя./ Внегда́ полага́ти мо́рю преде́л его́,/ и во́ды не ми́мо и́дут уст Его́,/ и кре́пки творя́ше основа́ния земли́,/ бех при Нем устроя́я подо́бна./ Аз <red>бех</red>, о не́йже ра́довашеся:/ по вся же дни веселя́хся пред лице́м Его́ на вся́ко вре́мя.</p>
<p>
<red>При часе́ же 1-й но́щи ударя́ет в вели́кий кампа́н дово́льно и пото́м во вся. И, собра́вшеся во храм, благослови́вшу иере́ю и кадя́щу, пое́м повече́рие вели́кое и</red> С на́ми Бог:
<red>с пе́нием, на глас 8, на о́ба ли́ка. И обы́чныя тропари́:</red> Де́нь преше́д:
<red>По 1-м трисвято́м тропа́рь пра́здника:</red> Дне́сь спасе́ния на́шего:
<red>По 2-м конда́к пра́здника:</red> Взбра́нной Воево́де:
<red>И по</red> Сла́ва в Вы́шних:
<red>твори́м нахожде́ние в притво́р. И быва́ет лити́я по обы́чаю. И пое́м стихи́ры пра́здника самогла́сны три.</red>
</p>
<p>
<red>Глас 1.</red>
</p>
<p>
<red>Византи́ево:</red> В шесты́й ме́сяц Архистрати́г по́слан бы́сть/ к Тебе́, Де́ве и Чи́стей,/ возвести́ти Тебе́ сло́во спасе́ния,/ вку́пе же и зва́ти Тебе́:/ ра́дуйся, Обра́дованная, Госпо́дь с Тобо́ю,/ роди́ши Сы́на преве́чнаго из Отца́,/ и спасе́т лю́ди Своя́ от грех их.
</p>
<p>
<red>Анато́лиево:</red> В ме́сяц шесты́й по́слан бы́сть с Небесе́ Гаврии́л Арха́нгел/ во град галиле́йский Назаре́т/ принести́ Отрокови́це ра́дость благове́щения./ И, прише́д к Ней, возопи́, глаго́ля:/ ра́дуйся, Обра́дованная, Госпо́дь с Тобо́ю;/ ра́дуйся, вмести́лище невмести́маго естества́,/ Его́же бо Небеса́ не вмести́ша,/ утро́ба Твоя́ вмести́, Благослове́нная;/ ра́дуйся, честно́е Ада́мово воззва́ние, и Е́вино избавле́ние,/ и ра́дость ми́ра,/ и весе́лие ро́да на́шего.
</p>
<p>По́слан бы́сть Арха́нгел Гаврии́л с Небесе́ от Бо́га/ к Де́ве нескве́рней во град галиле́йский Назаре́т/ благовести́ти Ей стра́ннаго о́браза зача́тие./ По́слан бы́сть раб безпло́тен/ ко одушевле́нному гра́ду и две́ри мы́сленней/ возвести́ти Влады́чняго прише́ствия сни́тие./ По́слан бы́сть во́ин Небе́сный к Пресвяты́я сла́вы пала́те/ проугото́вати Зижди́телю жили́ще неотъе́млемо,/ и, прише́д к Ней, взыва́ше:/ ра́дуйся, престо́ле огнезра́чный,/ четверозра́чных пресла́внейший;/ ра́дуйся, седа́лище Царя́ Небе́снаго;/ ра́дуйся, горо́ несеко́мая, прия́телище пречестно́е,/ в Тебе́ бо все исполне́ние всели́ся Божества́ теле́сне/ благоволе́нием Отца́ присносу́щнаго/ и соде́йством Всесвята́го Ду́ха;/ ра́дуйся, Обра́дованная, Госпо́дь с Тобо́ю.</p>
<p>
<red>А́ще суббо́та или́ неде́ля:</red>
</p>
<p>
<red>Сла́ва, глас 8. Иоа́нна мона́ха:</red>
</p>
<p>Да веселя́тся Небеса́, и ра́дуется земля́,/ и́бо Отцу́ Соприсносу́щный, Собезнача́льный и Сопресто́льный,/ щедро́тство прие́м и человеколю́бную ми́лость,/ Себе́ поста́ви во истоща́ние/ благоволе́нием и сове́том О́тчим/ и во утро́бу всели́ся Деви́чу, предочище́нную Ду́хом./ О, чудесе́! Бог в челове́цех,/ Невмести́мый в ложесна́х, Безле́тный в ле́то,/ и е́же пресла́внее, я́ко и зача́тие безсе́менно,/ и истоща́ние несказа́нно, и та́инство ели́ко./ Бог бо истощава́ется, и воплоща́ется, и зи́ждется,/ А́нгелу к Чи́стей зача́тие глаго́лавшу:/ ра́дуйся, Обра́дованная, Госпо́дь с Тобо́ю,/ име́яй ве́лию ми́лость.</p>
<p>
<red>И ны́не, глас 2:</red>
</p>
<p>Благовеству́ет Гаврии́л Благода́тней дне́сь:/ ра́дуйся, неневе́стная Ма́ти и неискусобра́чная./ Не удивля́йся стра́нному моему́ зра́ку,/ ни ужаса́йся, Арха́нгел бо е́смь./ Змий прельсти́ Е́ву иногда́,/ ны́не же благовеству́ю Тебе́ ра́дость,/ и пребу́деши нетле́нна,/ и роди́ши Го́спода, Пречи́стая.</p>
<p>
<red>А́ще же де́нь по́стен:</red> Сла́ва, и ны́не: Благовеству́ет Гаврии́л:
<red>Та́же моли́твы обы́чныя бде́ния. И, вше́дше во храм, пое́м.</red>
</p>
<p>
<red>На стихо́вне стихи́ры самогла́сны, глас 4:</red>
</p>
<p>В шесты́й ме́сяц по́слан бы́сть Арха́нгел/ к Де́ве Чи́стей/ и, ра́доватися Ей прире́к,/ благовести́ из Нея Изба́вителю проити́./ Те́мже, прии́мши целова́ние,/ зача́т Тя, Преве́чнаго Бо́га,/ несказа́нно благоволи́вшаго вочелове́читися/ во спасе́ние душ на́ших.</p>
<p>
<red>Стих: </red>Благовести́те де́нь от дне/ спасе́ние Бо́га на́шего.
</p>
<p>Язы́ка, его́же не ве́дяше,/ услы́ша Богоро́дица:/ глаго́лаше бо к Ней Арха́нгел благове́щения глаго́лы,/ отону́дуже ве́рно, прии́мши целова́ние,/ зача́т Тя, Преве́чнаго Бо́га./ Те́мже и мы, ра́дующеся, вопие́м Ти:/ из Нея́ воплоти́выйся непрело́жно Бо́же,/ мир ми́рови да́руй/ и душа́м на́шим ве́лию ми́лость.</p>
<p>
<red>Стих: </red>Воспо́йте Го́сподеви пе́снь но́ву,/ воспо́йте Го́сподеви, вся земля́.
</p>
<p>Се воззва́ние ны́не яви́ся нам:/ па́че сло́ва Бог челове́ком соединя́ется,/ Арха́нгеловым гла́сом пре́лесть отгоня́ется./ Де́ва бо прие́млет ра́дость,/ земна́я бы́ша Не́бо,/ мир разреши́ся пе́рвыя кля́твы./ Да ра́дуется тва́рь и гла́сы да воспое́т:/ Тво́рче и Изба́вителю наш,/ Го́споди, сла́ва Тебе́.</p>
<p>
<red>Сла́ва, и ны́не, глас то́йже.</red>
</p>
<p>
<red>Андре́я Иеросолими́ты:</red> Дне́сь ра́дость благове́щения,/ де́вственное торжество́,/ ни́жняя с Вы́шними совокупля́ются./ Ада́м обновля́ется,/ и Е́ва пе́рвыя печа́ли свобожда́ется,/ и се́нь на́шего существа́,/ обоже́нием прие́мшаго смеше́ние,/ Це́рковь Бо́жия бы́сть./ О, та́инство! О́браз истоща́ния неве́домь,/ бога́тство бла́гости несказа́нно:/ А́нгел слу́жит чудеси́,/ Деви́ча утро́ба Сы́на прие́млет,/ Дух Святы́й низпосыла́ется,/ Оте́ц свы́ше благоволи́т,/ и измене́ние о́бщим твори́тся сове́том,/ в не́мже и и́мже спа́сшеся,/ вку́пе с Гаврии́лом к Де́ве возопии́м:/ ра́дуйся, Обра́дованная,/ из Нея́же спасе́ние — Христо́с Бог наш,/ е́же по нам прие́м естество́,/ к Себе́ возведе́./ Того́ моли́ спасти́ся душа́м на́шим.
</p>
<p>
<red>Та́же,</red> Ны́не отпуща́еши:
<red>И по</red> О́тче наш:
</p>
<p>
<red>На благослове́нии хле́бов тропа́рь, глас 4:</red>
</p>
<p>Дне́сь спасе́ния на́шего глави́зна/ и е́же от ве́ка та́инства явле́ние:/ Сын Бо́жий Сын Де́вы быва́ет,/ и Гаврии́л благода́ть благовеству́ет./ Те́мже и мы с ним Богоро́дице возопии́м:/ ра́дуйся, Благода́тная,/ Госпо́дь с Тобо́ю.
<emphasis>
<red>Три́жды.</red>
</emphasis>
<style name="color-red"/>
</p>
<p>
<red>И</red> Бу́ди И́мя Госпо́дне:
<red>с пе́нием, три́жды. И чте́ние пра́здника.</red>
</p>
<p>
<red>НА У́ТРЕНИ</red>
</p>
<p>
<red>На </red>Бог Госпо́дь:
<red>тропа́рь пра́здника, три́жды.</red>
</p>
<p>
<red>По 1-й кафизме о́ба седа́льны Трио́ди без ектени́й и чте́ние дне.</red>
</p>
<p>
<red>По 2-й же кафизме ектения́ и седа́лен пра́здника, глас 1.</red>
</p>
<p>
<red>Подо́бен:</red> Гроб Твой:
</p>
<p>Вели́кий воево́да невеще́ственных А́нгел, во град Назаре́т предста́в,/ Царя́ возвеща́ет Тебе́, Пречи́стая, веко́в и Го́спода,/ ра́дуйся, — глаго́ля Тебе́, — Благослове́нная Мари́е,/ непостижи́мое и несказа́нное чу́до, челове́ков обновле́ние.</p>
<p>
<red>Сла́ва, и ны́не, то́йже, и чте́ние пра́здника. </red>
</p>
<p>
<red>По 3-й кафизме седа́лен, глас 3</red>.
</p>
<p>
<red>Подо́бен:</red> Красоте́:
</p>
<p>Дне́сь вся тва́рь ра́дуется,/ я́ко — е́же ра́дуйся, — Тебе́ глаго́лет Арха́нгел,/ благослове́нная честна́я и пречи́стая Ма́ти Христа́ Бо́га./ Дне́сь омрача́ется змии́но шата́ние,/ кля́твы бо пра́отчи разреша́ется сою́з./ Те́мже и непреста́нно вопие́м Ти:/ ра́дуйся, Обра́дованная.</p>
<p>
<red>Сла́ва, и ны́не, то́йже. </red>
</p>
<p>
<red>По чте́нии же даю́тся свещи́ бра́тии.</red>
</p>
<p>
<red>По полиеле́и седа́лен, глас 4.</red>
</p>
<p>
<red>Подо́бен:</red> Удиви́ся:
</p>
<p>Гаврии́л с Небесе́, е́же ра́дуйся, зове́т Честне́й,/ я́ко зачне́т во чре́ве Преве́чнаго Бо́га,/ сло́вом концы́ соста́вльшаго./ Те́мже Мариа́м отвещава́ше:/ безму́жна е́смь и ка́ко рожду́ Сы́на?/ безсе́менное рожде́ние кто ви́де?/ И, сказу́я, глаго́лаше А́нгел Богоро́дице и Де́ве:/ на́йдет на Тя Дух Святы́й,/ и си́ла Вы́шняго осени́т Тя.</p>
<p>
<red>Сла́ва, и ны́не, глас и подо́бен то́йже.</red>
</p>
<p>По́слан бы́сть Гаврии́л к Де́ве Мари́и и возвести́ Ей неизглаго́ланную ра́дость,/ я́ко безсе́менно зачне́т и не истле́ет,/ роди́ши бо Сы́на, Предве́чнаго Бо́га, и спасе́т лю́ди Своя́ от грех их./ И свиде́тельствует посла́вый мя вопи́ти Тебе́, Благослове́нная, е́же ра́дуйся:/ Де́ва роди́ши, и по рождестве́ па́ки пребу́деши Де́ва.</p>
<p>
<red>И чте́ние пра́здника.</red>
</p>
<p>
<red>Та́же степе́нна, 1-й антифо́н 4-го гла́са. </red>
</p>
<p>
<red>Проки́мен, глас 4: </red>Благовести́те де́нь от дне/ спасе́ние Бо́га на́шего.
<red>Стих: </red>Воспо́йте Го́сподеви пе́снь но́ву,/ воспо́йте Го́сподеви, вся земля́. Вся́кое дыха́ние:
<red>Ева́нгелие от Луки́, зача́ло 4.</red>
</p>
<p>
<red>По 50-м псалме́ стихи́ра, глас 2. Самогла́сна:</red>
</p>
<p>Благовеству́ет Гаврии́л Благода́тней дне́сь:/ ра́дуйся, Неневе́стная Ма́ти и Неискусобра́чная./ Не удивля́йся стра́нному моему́ зра́ку,/ ни ужаса́йся, Арха́нгел бо е́смь./ Змий прельсти́ Е́ву иногда́,/ ны́не же благовеству́ю Тебе́ ра́дость,/ и пребу́деши нетле́нна,/ и роди́ша Го́спода, Пречи́стая.</p>
<p>
<red>Кано́н пра́здника, ирмосы́ по два́жды, тропари́ же на 12. Катава́сия пра́здника, о́ба ли́ка вку́пе. А иде́же трипе́снец, та́мо пое́м пра́здника со ирмосо́м на 6 и трипе́снец на 8. Катава́сия Трио́ди, о́ба ли́ка вку́пе.</red>
</p>
<p>
<red>Кано́н, творе́ние кир Феофа́на, его́же краегране́сие по алфави́ту до 8-я пе́сни. Глас 4.</red>
</p>
<p>
<red>Пе́снь 1</red>
</p>
<p>
<red>Ирмо́с:</red>
<emphasis>Отве́рзу уста́ моя́,/ и напо́лнятся Ду́ха,/ и сло́во отры́гну Цари́це Ма́тери,/ и явлю́ся, све́тло торжеству́я,/ и воспою́, ра́дуйся, Тоя́ чудеса́.</emphasis>
</p>
<p>Да пое́т Тебе́, Влады́чице, движа́ свире́ль духо́вную, Дави́д, пра́отец Твой:/ послу́шай, Дщи, ра́дованнаго гла́са от А́нгела,/ ра́дость бо возвеща́ет Тебе́ неизглаго́ланную.</p>
<p>
<red>А́нгел возопи́:</red>
</p>
<p>Вопию́ Тебе́, веселя́ся,/ приклони́ у́хо Твое́ и вонми́ ми,/ Бо́жие возвеща́ющу безсе́менное зача́тие,/ обрела́ бо еси́ благода́ть пред Бо́гом,/ ея́же никогда́же обре́те друга́я, Всечи́стая.</p>
<p>
<red>Богоро́дица рече́:</red>
</p>
<p>Да разуме́ю, А́нгеле, твои́х глаго́л си́лу,/ ка́ко бу́дет, е́же рекл еси́, глаго́ли я́вственнейше?/ Ка́ко зачну́, Де́ва су́щи, Отрокови́ца?/ Ка́ко же и Ма́ти бу́ду Зижди́теля Моего́?</p>
<p>
<red>А́нгел возопи́:</red>
</p>
<p>Ле́стно мя веща́ти помышля́еши, я́ко мню,/ и ра́дуюся, зря Твое́ утвержде́ние./ Дерза́й, Влады́чице,/ Бо́гу бо хотя́щу, удо́бь сконча́ются и пресла́вная.</p>
<p>
<red>Пе́снь 3</red>
</p>
<p>
<red>Ирмо́с:</red>
<emphasis>Твоя́ песносло́вцы, Богоро́дице,/ живы́й и незави́стный Исто́чниче,/ лик себе́ совоку́пльшия, духо́вно утверди́,/ в Боже́ственней Твое́й сла́ве/ венце́в сла́вы сподо́би.</emphasis>
</p>
<p>
<red>Богоро́дица рече́:</red>
</p>
<p>Оскуде́ кня́зь от Иу́ды, вре́мя наста́ про́чее,/ в не́же яви́тся язы́ков наде́жда, Христо́с;/ ты же, ка́ко Сего́ рожду́, Де́ва су́щи, скажи́?</p>
<p>
<red>А́нгел возопи́:</red>
</p>
<p>И́щеши от <red>Мене</red>́ уве́дети, Де́во, о́браз зача́тия Твоего́,/ но той несказа́нен е́сть:/ Дух же Святы́й, зижди́тельною си́лою осени́в Тя, соверши́т.</p>
<p>
<red>Богоро́дица рече́:</red>
</p>
<p>Моя́ прама́ти, прие́мши ра́зум змии́н, пи́щи Боже́ственныя изгна́на бы́сть,/ те́мже и Аз бою́ся целова́ния стра́ннаго твоего́,/ стыдя́щися поползнове́ния.</p>
<p>
<red>А́нгел возопи́:</red>
</p>
<p> Бо́жий предста́тель, по́слан е́смь Боже́ственный пове́дати Тебе́ сове́т./ Что мене́ бои́шися, Всенепоро́чная, па́че Тебе́ боя́щагося?/ Что благогове́еши мне, Влады́чице,/ Тебе́ че́стно благогове́ющему?</p>
<p>
<red>Седа́лен, глас 8</red>.
</p>
<p>
<red>Подо́бен:</red> Свире́лей па́стырских:
</p>
<p>Сло́во Бо́жие на зе́млю ны́не сни́де, А́нгел предста́, вопия́ Де́ве:/ ра́дуйся, Благослове́нная, Я́же печа́тию еди́на сохра́ншися,/ во утро́бе прие́мши предве́чнаго Сло́ва и Го́спода,/ да от пре́лести спасе́т, я́ко Бог, род челове́ческий.</p>
<p>
<red>Сла́ва, и ны́не, глас то́йже.</red>
</p>
<p>
<red>Подо́бен:</red> Повеле́нное:
</p>
<p>По́слан бы́сть с Небесе́ Архистрати́г Гаврии́л от Бо́га,/ ско́ро предста́ ко одушевле́нному гра́ду, глаго́ля к Ней я́вственно:/ Зижди́теля прии́меши, Де́во, во утро́бе/ и роди́ши Сего́ непрело́жне с пло́тию./ Те́мже по́слан е́смь возвести́ти Тебе́ стра́нное рождество́, Чи́стая,/ и стою́, зовя́ Тебе́:/ ра́дуйся, Неве́сто Неневе́стная.</p>
<p>
<red>Пе́снь 4</red>
</p>
<p>
<red>Ирмо́с:</red>
<emphasis>Седя́й в сла́ве на престо́ле Божества́/ во о́блаце ле́гце,/ прии́де Иису́с Пребоже́ственный/ Нетле́нною Дла́нию и спа́се зову́щия:/ сла́ва, Христе́, си́ле Твое́й.</emphasis>
</p>
<p>
<red>Богоро́дица рече́:</red>
</p>
<p>Свяще́нную не́кую Де́ву ражда́ющую слы́шах проро́ка, дре́вле Емману́ила проре́кша;/ хощу́ же разуме́ти, ка́ко Божества́ растворе́ние естество́ челове́ческое претерпи́т?</p>
<p>
<red>А́нгел возопи́:</red>
</p>
<p>Яви́ла е́сть купина́, неопа́льна пребы́вши,/ прие́мши пла́мень, обра́дованная Всепе́тая, на Тебе́ та́инства пресла́вное:/ по рождестве́ бо пребу́деши Чи́стая Присноде́ва.</p>
<p>
<red>Богоро́дица рече́:</red>
</p>
<p>Освеща́емь сия́нием Бо́га Вседержи́теля,/ и́стины пропове́дниче, глаго́ли, Гаврии́ле, и́стиннейшя:/ ка́ко, нетле́ние бы́вши чистоте́ Мое́й,/ Сло́ва рожду́, с пло́тию Безпло́тнаго?</p>
<p>
<red>А́нгел возопи́:</red>
</p>
<p>Со стра́хом Тебе́, я́ко раб Госпоже́, предстою́,/ с боя́знию, Отрокови́це, ны́не смотри́ти стыжду́ся Тебе́,/ я́ко бо до́ждь на руно́, сни́дет на Тя Сло́во О́тчее, я́ко благоволи́.</p>
<p>
<red>Пе́снь 5</red>
</p>
<p>
<red>Ирмо́с:</red>
<emphasis>Ужасо́шася вся́ческая/ о Боже́ственней сла́ве Твое́й;/ Ты бо, Неискусобра́чная Де́во,/ име́ла еси́ во утро́бе над все́ми Бо́га/ и родила́ еси́ безле́тнаго Сы́на,/ всем воспева́ющим Тя/ мир подава́ющая.</emphasis>
</p>
<p>
<red>Богоро́дица рече́:</red>
</p>
<p>Разуме́ти не могу́ Твои́х слове́с изве́стия:/ чудеса́ бо бы́ша мно́жицею,/ Боже́ственною си́лою чудоде́йствуема,/ зна́мения и о́бразы зако́ннии,/ роди́ же де́ва неискусому́жне никогда́же.</p>
<p>
<red>А́нгел возопи́:</red>
</p>
<p>Диви́т, Всенепоро́чная, и стра́нно бо чу́до Твое́,/ еди́на бо Ты всех Царя́ прии́меши во утро́бе, воплоща́ема,/ и Тя прообразу́ют проро́ческая рече́ния, и гада́ния, и зако́ннии о́бразы.</p>
<p>
<red>Богоро́дица рече́:</red>
</p>
<p>Все́ми Невмести́мый и все́ми Неви́димый,/ ка́ко сей мо́жет во чре́ве деви́че всели́тися, е́же Сам созда́?/ Ка́ко же и зачну́ Бо́га Сло́ва, собезнача́льна Отцу́ и Ду́ху?</p>
<p>
<red>А́нгел возопи́:</red>
</p>
<p>К Твоему́ пра́отцу Дави́ду обеща́вся/ посади́ти от плода́ Твоего́ чре́ва на престо́ле ца́рства его́,/ Иа́ковлю Тя добро́ту, еди́ну избра́ в слове́сное селе́ние.</p>
<p>
<red>Пе́снь 6</red>
</p>
<p>
<red>Ирмо́с:</red>
<emphasis>Возопи́, прообразу́я погребе́ние тридне́вное,/ проро́к Ио́на, в ки́те моля́ся:/ от тли изба́ви мя,/ Иису́се, Царю́ сил.</emphasis>
</p>
<p>
<red>Богоро́дица рече́:</red>
</p>
<p>Глаго́л твои́х, Гаврии́ле, глас ра́дованен прие́мши, весе́лия Боже́ственнаго испо́лнихся:/ ра́дость бо пове́даеши и весе́лие возвещаеши безконе́чное.</p>
<p>
<red>А́нгел возопи́:</red>
</p>
<p> Тебе́ даде́ся ра́дость, Богома́ти Боже́ственная,/ Тебе́, е́же ра́дуйся, вся тва́рь вопие́т, Богоневе́сто:/ Ты бо еди́на Ма́ти Сы́на Бо́жия пронарече́ся, Чи́стая.</p>
<p>
<red>Богоро́дица рече́:</red>
</p>
<p>Е́вы Мно́ю ны́не да упраздни́тся осужде́ние,/ да возда́стся Мно́ю долг дне́сь,/ Мно́ю заи́мствование дре́внее да да́стся преиспо́лнено.</p>
<p>
<red>А́нгел возопи́:</red>
</p>
<p>Обеща́ся Бог Авраа́му пра́отцу/ благослови́тися в се́мени его́ язы́ком, Чи́стая,/ Тобо́ю же коне́ц обеща́ние прие́млет дне́сь.</p>
<p>
<red>Конда́к, глас 8:</red>
</p>
<p>Взбра́нной Воево́де победи́тельная,/ я́ко изба́вльшеся от злых,/ благода́рственная воспису́ем Ти, раби́ Твои́, Богоро́дице,/ но, я́ко иму́щая держа́ву непобеди́мую,/ от вся́ких нас бед свободи́, да зове́м Ти:/ ра́дуйся, Неве́сто Неневе́стная.</p>
<p>
<red>И́кос:</red> А́нгел предста́тель с Небесе́ по́слан бы́сть рещи́ Богоро́дице: ра́дуйся!/ и со безпло́тным гла́сом воплоща́ема Тя зря, Го́споди, ужаса́шеся/ и стоя́ше, зовы́й к Ней такова́я:/ ра́дуйся, Е́юже ра́дость возсия́ет;/ ра́дуйся, Е́юже кля́тва исче́знет./ Ра́дуйся, па́дшаго Ада́ма воззва́ние;/ ра́дуйся, слез Е́виных избавле́ние./ Ра́дуйся, высото́ неудобовосходи́мая челове́ческими по́мыслы;/ ра́дуйся, глубино́ неудобозри́мая и А́нгельскима очи́ма./ Ра́дуйся, я́ко еси́ Царе́во седа́лище;/ ра́дуйся, я́ко но́сиши нося́щаго вся./ Ра́дуйся, звездо́, явля́ющая Со́лнце;/ ра́дуйся, утро́бо Боже́ственнаго воплоще́ния./ Ра́дуйся, Е́юже обновля́ется тва́рь;/ ра́дуйся, Е́юже покланя́емся Творцу́./ Ра́дуйся, Неве́сто Неневе́стная.
</p>
<p>
<red>Пе́снь 7</red>
</p>
<p>
<red>Ирмо́с:</red>
<emphasis>Не послужи́ша тва́ри Богому́дрии/ па́че Созда́вшаго,/ но, о́гненное преще́ние му́жески попра́вше,/ ра́довахуся, пою́ще:/ препе́тый отце́в Госпо́дь и Бог, благослове́н еси́.</emphasis>
</p>
<p>
<red>Богоро́дица рече́:</red>
</p>
<p>Свет невеще́ственный пове́дая, в веще́ственне телеси́ совокупля́емь за милосе́рдие мно́гое,/ све́тлое благове́щение, Боже́ственная пропове́дания, ны́не взыва́еши Ми:/ благослове́н, Всечи́стая, Плод Твоего́ чре́ва.</p>
<p>
<red>А́нгел возопи́:</red>
</p>
<p>Ра́дуйся, Влады́чице Де́во,/ ра́дуйся, Пречи́стая, ра́дуйся, прия́телище Бо́жие,/ ра́дуйся, све́щниче Све́та, Ада́мово воззва́ние,/ Е́вы избавле́ние, горо́ свята́я,/ прея́вственное свяще́ние и черто́г безсме́ртия.</p>
<p>
<red>Богоро́дица рече́:</red>
</p>
<p>Ду́шу очи́сти, те́ло освяти́,/ це́рковь сотвори́ мя вмести́тельну Бо́га,/ ски́нию Богоукраше́ну, одушевле́н храм наи́тием Пресвята́го Ду́ха/ и Жи́зни чи́стую Ма́терь.</p>
<p>
<red>А́нгел возопи́:</red>
</p>
<p>Я́ко многосве́тлую свещу́ и Богоде́ланен черто́г,/ ви́жу Тя ны́не, я́ко злат киво́т,/ зако́на Пода́теля приими́, Богоневе́сто,/ благоизво́лившаго челове́ческое изба́вити Тобо́ю тле́нное существо́.</p>
<p>
<red>Пе́снь 8</red>
</p>
<p>
<red>Ирмо́с:</red>
<emphasis>Слы́ши, Отрокови́це, Де́во чи́стая,/ да рече́т у́бо Гаврии́л/ сове́т Вы́шняго дре́вний и́стинный:/ бу́ди к прия́тию гото́ва Бо́жию,/ Тобо́ю бо Невмести́мый с челове́ки поживе́./ Тем и, ра́дуяся, вопию́:/ благослови́те, вся дела́ Госпо́дня, Го́спода.</emphasis>
</p>
<p>
<red>Богоро́дица рече́:</red>
</p>
<p>Ум всяк побежда́ется земны́х, — отвеща́ Деви́ца, —/ и́щущи, я́же Мне веща́еши, пресла́вная:/ слы́шах твоя́ словеса́, но бою́ся, ужаса́ющися,/ да не ле́стию Мя, я́ко Е́ву, дале́че по́слеши от Бо́га./ Но оба́че се вопию́:/ благослови́те, вся дела́ Госпо́дня, Го́спода и превозноси́те Его́ во ве́ки.</p>
<p>
<red>А́нгел возопи́:</red>
</p>
<p>Се Тебе́ недоуме́нное разреши́ся, — глаго́лет к сим Гаврии́л, — до́бре бо рекла́, еси́, ве́щь неудобопости́жна./ Словесе́м Твои́х усте́н повину́ющися про́чее,/ не сумни́ся, я́ко ле́сти, я́коже ве́щи, ве́руй./ Аз бо, ра́дуяся, вопию́:/ благослови́те, вся дела́ Госпо́дня, Го́спода и превозноси́те Его́ во ве́ки.</p>
<p>
<red>Богоро́дица рече́:</red>
</p>
<p>Зако́н сей от Бо́га е́сть челове́ком, — Непоро́чная а́бие глаго́лет, —/ от о́бщия любве́ рождество́ происхо́дит./ Не вем супру́жника сла́сти всеконе́чно,/ ка́ко, у́бо глаго́леши, я́ко рожду́?/ Бою́ся, еда́ ле́сть глаго́леши?/ Но оба́че се вопию́:/ благослови́те, вся дела́ Госпо́дня, Го́спода и превозноси́те Его́ во ве́ки.</p>
<p>
<red>А́нгел возопи́:</red>
</p>
<p>Глаго́лы, я́же мне веща́еши, Чи́стая, —/ А́нгел па́ки глаго́лет, —/ обы́чая е́сть рождества́ челове́ков сме́ртных,/ и́стинно Бо́га Тебе́ обещава́ю,/ па́че сло́ва же и смы́сла воплоща́ема, я́ко ве́сть, из Тебе́./ Те́мже и, ра́дуяся, вопию́:/ благослови́те, вся дела́ Госпо́дня, Го́спода и превозноси́те Его́ во ве́ки.</p>
<p>
<red>Богоро́дица рече́:</red>
</p>
<p>Явля́ешися Мне и́стины веща́тель, — рече́ Де́ва, —/ ра́дости бо о́бщия прише́л еси́ благове́стник./ Ду́шу у́бо очи́стих с те́лом, и по глаго́лу твоему́ бу́ди Мне,/ да всели́тся Бог в Мя, к Нему́же вопию́ с тобо́ю:/ благослови́те, вся дела́ Госпо́дня, Го́спода и превозноси́те Его́ во ве́ки.</p>
<p>
<red>На 9-й пе́сни па́ки вжига́ют свещи́ бра́тия.</red>
</p>
<p>Честне́йшую:
<red>не пое́м, но пое́м припе́в пра́здника:</red> Благовеству́й, земле́, ра́дость ве́лию,/ хвали́те, Небеса́, Бо́жию сла́ву.
<red>Та́же ирмо́с:</red>
<emphasis>Я́ко одушевле́нному:</emphasis>
<red>Подо́бне и 2-й лик припе́в, и ирмо́с, и к про́чим тропаре́м пра́здника то́йже припе́в. У трипе́снца же к тропаре́м припева́ем:</red> Сла́ва Тебе́, Бо́же наш, сла́ва Тебе́.
<red>К Богоро́дичным припева́ем припе́в пра́здника.</red>
</p>
<p>
<red>Пе́снь 9</red>
</p>
<p>
<red>Ирмо́с:</red>
<emphasis>Я́ко одушевле́нному Бо́жию киво́ту,/ да ника́коже ко́снется рука́ скве́рных./ Устне́ же ве́рных, Богоро́дице, немо́лчно,/ глас А́нгела воспева́юще,/ с ра́достию да вопию́т:/ ра́дуйся, Благода́тная,/ Госпо́дь с Тобо́ю.</emphasis>
</p>
<p>Па́че смы́сла заче́нши Бо́га, естества́ обы́чая утаи́ся, Отрокови́це,/ Ты бо в рождестве́ ма́терскаго избежа́ла еси́ тле́ннаго естества́/ и превы́шши су́щи./ Те́мже досто́йно слы́шиши:/ ра́дуйся, Благода́тная, Госпо́дь с Тобо́ю.</p>
<p>Ка́ко то́чиши млеко́, Де́во Чи́стая, не мо́жет изрещи́ язы́к зе́млен,/ стра́нну бо естества́ показу́еши ве́щь, зако́ннаго рождества́ уста́в прехо́диши./ Те́мже досто́йно слы́шиши:/ ра́дуйся, Благода́тная, Госпо́дь с Тобо́ю.</p>
<p>Та́йно во свяще́нных писа́ниях/ глаго́лася о Тебе́, Ма́ти Вы́шняго,/ ле́ствицу бо дре́вле Иа́ков, Тя образу́ющую, ви́дев, рече́:/ степе́нь Бо́жия сия́./ Те́мже досто́йно слы́шиши:/ ра́дуйся, Благода́тная, Госпо́дь с Тобо́ю.</p>
<p>Чу́дное священноявле́нному Моисе́ю/ купина́ и о́гнь показа́ чу́до,/ ища́й же конца́ в прехожде́нии време́н, во Отрокови́це чи́стей, рече́, узрю́./ Е́йже, я́ко Богоро́дице, да рече́тся:/ ра́дуйся, Благода́тная, Госпо́дь с Тобо́ю.</p>
<p>Дании́л Тя го́ру нарече́ мы́сленную,/ роди́тельницу же Бо́жию Иса́ия,/ ви́дит же, я́ко руно́, Гедео́н,/ Дави́д же свяще́ние глаго́лет, две́рь же Тя ин./ Гаврии́л же Тебе́ взыва́ет:/ ра́дуйся, Благода́тная, Госпо́дь с Тобо́ю.</p>
<p>
<red>Та́же ирмо́с Трио́ди, и пра́здника припе́в, и ирмо́с о́ба ли́ка вку́пе.</red>
</p>
<p>
<red>Свети́лен.</red>
</p>
<p>
<red>Подо́бен:</red> Со ученики́:
</p>
<p>А́нгельских сил Архистрати́г/ по́слан бы́сть от Бо́га Вседержи́теля к Чи́стей и Де́ве/ благовести́ти стра́нное и неизрече́нное чу́до:/ зане́ Бог, я́ко Челове́к, из Ней младоде́йствуется без се́мене,/ назида́яй ве́сь челове́ческий род./ Лю́дие, благовести́те обновле́ние ми́ра.</p>
<p>
<red>Сла́ва, и ны́не, ин свети́лен.</red>
</p>
<p>
<red>Подо́бен:</red> Жены́, услы́шите:
</p>
<p>Е́же от ве́ка дне́сь познава́ется та́инство Бо́жие:/ Бог Сло́во Сын Де́вы Мари́и за милосе́рдие быва́ет,/ и ра́дость благове́щения Гаврии́л провещава́ет./ С ни́мже возопие́м Ей:/ ра́дуйся, Ма́ти Госпо́дня.</p>
<p>
<red>На хвали́тех </red>Вся́кое дыха́ние:
<red> и пое́м стихи́ры, на 4. Глас 1.</red>
</p>
<p>
<red>Подо́бен:</red> Небе́сных чино́в:
</p>
<p>С Небе́сных круго́в слете́в Гаврии́л в Назаре́т,/ прии́де к Де́ве Мари́и,/ вопия́ Ей: ра́дуйся!/ Зачне́ши Сы́на, Ада́ма дре́внейшаго,/ Творца́ веко́в и Изба́вителя/ вопию́щих Тебе́:/ ра́дуйся, Чи́стая.</p>
<p>Соприсносу́щное Сло́во Пребезнача́льнаго Отца́,/ не разлучи́вся Го́рних,/ ны́не предста́ до́льным, ра́ди кра́йняго благоутро́бия,/ ми́лость прие́м, е́же на ны поползнове́ния,/ и, Ада́мову нищету́ восприе́м,/ вообрази́ся в чужде́е.</p>
<p>Гаврии́л, Де́ве благовести́в с Небесе́ прине́с,/ вопия́ше: ра́дуйся!/ Зачне́ши во чре́ве Твое́м/ Тобо́ю вмести́маго,/ Невмести́маго же все́ми,/ и ражда́ющая яви́шися/ от Отца́ пре́жде денни́цы возсия́вшаго.</p>
<p>Пресу́щественное Сло́во,/ пло́тию всели́вся в Тя/ О́тчим сове́том, Богоро́дице Де́во,/ назда́ род, и́же по нам,/ па́дший от дре́вния кля́твы./ Тем — е́же ра́дуйся — Тебе́ вси, Ма́ти Христо́ва,/ со А́нгелом вопие́м ве́рно.</p>
<p>
<red>Сла́ва, и ны́не, глас 2. Феофа́ново:</red>
</p>
<p>Е́же от ве́ка та́инство открыва́ется дне́сь,/ и Сын Бо́жий Сын челове́чь быва́ет,/ да, ху́ждшее восприе́м, пода́ст ми лу́чшее./ Солга́ся дре́вле Ада́м,/ и Бог, возжеле́в бы́ти, не бы́сть:/ Челове́к быва́ет Бог,/ да бо́га Ада́ма соде́лает./ Да весели́тся тва́рь, да ликовству́ет естество́,/ я́ко Арха́нгел Де́ве со стра́хом предстои́т/ и — е́же ра́дуйся — прино́сит, печа́ли сопроти́вное./ За милосе́рдие ми́лости вочелове́чивыйся,/ Бо́же наш, сла́ва Тебе́.</p>
<p>
<red>А́ще е́сть суббо́та или́ неде́ля, славосло́вие вели́кое, и ектении́, и отпу́ст. А́ще же де́нь по́стен, пое́м на стихо́вне Трио́ди самогла́сен дне, два́жды, и му́ченичен.</red>
</p>
<p>
<red>Сла́ва, и ны́не, пра́здника, глас 8:</red>
</p>
<p>Да веселя́тся Небеса́, и ра́дуется земля́,/ и́бо Отцу́ Соприсносу́щный, Собезнача́льный и Сопресто́льный,/ щедро́тство прие́мь и человеколю́бную ми́лость,/ Себе́ поста́ви во истоща́ние/ благоволе́нием и сове́том О́тчим/ и во утро́бу всели́ся Деви́чу, предочище́нную Ду́хом./ О, чудесе́! Бог в челове́цех,/ Невмести́мый в ложесна́х, Безле́тный в ле́то,/ и е́же пресла́внее, я́ко и зача́тие безсе́менно,/ и истоща́ние несказа́нно, и та́инство ели́ко./ Бог бо истощава́ется, и воплоща́ется, и зи́ждется,/ А́нгелу к Чи́стей зача́тие глаго́лавшу:/ ра́дуйся, Обра́дованная, Госпо́дь с Тобо́ю,/ име́яй ве́лию ми́лость.</p>
<p>
<red>Таже,</red> Бла́го е́сть:
<red>еди́ножды. По</red> О́тче наш:
<red>тропа́рь пра́здника, и ектения́, в коне́ц три покло́ны великия, без отпу́ста у́трени; дае́тся же и святы́й еле́й бра́тии, и пое́тся стихи́ра самогла́сна, и час 1-й с кафизмою. Тропа́рь и конда́к пра́здника, и в коне́ц три покло́ны великия, и моли́тва:</red> Христе́, Све́те и́стинный:
<red>и отпу́ст.</red>
</p>
<p>* * *</p>
<p>
<red>В 3-й же час дне исхо́дим со кресты́ с лити́ею вне монастыря́ и, возвра́щшеся, вхо́дим в трапе́зу и пое́м часы́ 3-й и 6-й с кафизмами без покло́нов, тропа́рь и конда́к пра́здника.</red>
</p>
<p>
<red>На часе́х же в кампа́н не ударя́ем, на 6-м часе́ пое́м тропа́рь паремии́ Трио́ди и про́чая, по чи́ну их, и паремия́ и чтем сло́во, ему́ же нача́ло:</red> Па́ки ра́дость благове́щения:
<red>Присовокупля́ем же и 9-й час с кафизмою и чте́нием. Посе́м,</red> Блаже́нны:
<red>ско́ро без пе́ния и без покло́нов.</red> Помяни́ нас, Го́споди: Лик Небе́сный: Сла́ва: Лик святы́х А́нгел: Осла́би, оста́ви:
<red>По </red>О́тче наш:
<red>конда́к пра́здника. </red>Го́споди, поми́луй,
<red>40.</red> Сла́ва, и ны́не: Честне́йшую Херуви́м:
<red>И покло́ны три вели́кия и моли́тва:</red> Всесвята́я Тро́ице:
<red>и отпу́ст. И пое́м вече́рню без кафизмы и без покло́нов.</red>
</p>
<p>
<red>На </red>Го́споди, воззва́х:
<red>пое́м Трио́ди самогла́сен дне, два́жды, без му́ченична, и подо́бны Трио́ди три, и пра́здника три, и Арха́нгела три. Стихи́ры пра́здника, глас 4. Самогла́сны:</red>
</p>
<p>В шесты́й ме́сяц по́слан бы́сть Арха́нгел/ к Де́ве Чи́стей/ и, ра́доватися Ей прире́к,/ благовести́ из Нея́ Изба́вителю проити́./ Те́мже, прии́мши целова́ние,/ зача́т Тя, Преве́чнаго Бо́га,/ несказа́нно благоволи́вшаго вочелове́читися/ во спасе́ние душ на́ших.</p>
<p>Язы́ка, его́же не ве́дяше, услы́ша Богоро́дица,/ глаго́лаше бо к Ней Арха́нгел благове́щения глаго́лы,/ отону́дуже ве́рно, прии́мши целова́ние,/ зача́т Тя, Преве́чнаго Бо́га./ Те́мже и мы, ра́дующеся, вопие́м Ти:/ из Нея́ воплоти́выйся непрело́жно Бо́же,/ мир ми́рови да́руй/ и душа́м на́шим ве́лию ми́лость.</p>
<p>Се воззва́ние ны́не яви́ся нам,/ па́че Сло́ва Бог челове́ком соединя́ется,/ Арха́нгеловым гла́сом пре́лесть отгоня́ется,/ Де́ва бо прие́млет ра́дость,/ земна́я бы́ша Не́бо,/ мир разреши́ся пе́рвыя кля́твы./ Да ра́дуется тва́рь и гла́сы да воспое́т:/ Тво́рче и Изба́вителю наш,/ Го́споди, сла́ва Тебе́.</p>
<p>
<red>Арха́нгела стихи́ры, глас 1.</red>
</p>
<p>
<red>Подо́бен:</red> Всехва́льнии му́ченицы:
</p>
<p>Гаврии́л вели́кий,/ ум Богови́днейший, светоза́рный и спаси́тельный,/ Свет Трисо́лнечный зрит/ и пое́т с Вы́шними чи́ны/ Боже́ственное и стра́шное пе́ние,/ мо́лит дарова́ти душа́м на́шим/ мир и ве́лию ми́лость.</p>
<p>Вели́кое та́инство,/ пе́рвее А́нгелом неве́домое/ и пре́жде век соблюда́емое,/ еди́ному уве́рися тебе́, Гаврии́ле,/ и сие́ еди́ней пове́дал еси́ Чи́стей, в Назаре́т прише́д./ С Не́юже моли́/ дарова́ти душа́м на́шим/ мир и ве́лию ми́лость.</p>
<p>
<red>К 11-му стиху́ припе́в:</red> Творя́й А́нгелы Своя́ ду́хи/ и слуги́ Своя́ пла́мень о́гненный.
</p>
<p>Све́та сый испо́лнь при́сно,/ и творя́ хоте́ние,/ и скончава́я повеле́ния Вседержи́теля,/ нача́льниче А́нгелов,/ Гаврии́ле всеизря́дне,/ любо́вию тя чту́щия спаса́й,/ при́сно прося́/ дарова́ти душа́м на́шим/ мир и ве́лию ми́лость.</p>
<p>
<red>Сла́ва, и ны́не, глас 6. Самогла́сен:</red>
</p>
<p>По́слан бы́сть с Небесе́ Гаврии́л Арха́нгел/ благовести́ти Де́ве зача́тие/ и, прише́д в Назаре́т,/ помышля́ше в себе́, чудеси́ удивля́яся:/ о, ка́ко в Вы́шних непостижи́м Сый от Де́вы ражда́ется!/ Име́яй престо́л Не́бо и подно́жие зе́млю/ во утро́бу вмеща́ется Деви́чу!/ На Него́же шестокрила́тии и многоочи́тии зре́ти не мо́гут,/ сло́вом еди́ным от Сея́ воплоти́тися благоизво́ли./ Бо́жие е́сть сло́во настоя́щее./ Что у́бо стою́ и не глаго́лю Де́ве:/ ра́дуйся, Благода́тная, Госпо́дь с Тобо́ю;/ ра́дуйся, чи́стая Де́во;/ ра́дуйся, Неве́сто неневе́стная;/ ра́дуйся, Ма́ти Живота́,/ благослове́н Плод чре́ва Твоего́!</p>
<p>
<red>Иере́й же твори́т проскоми́дию в стихи́ры.</red>
</p>
<p>
<red>Вход со Евангелием.</red> Све́те ти́хий:
<red>Проки́мен, и чте́ния дне, и пра́здника две: 1-я, </red>Вни́де Моисе́й:
<red> 2-я,</red> Госпо́дь созда́ мя:
<red>Та́же ектения́ ма́лая, и возгла́с трисвята́го, и трисвято́е. Проки́мен, глас 4: </red>Благовести́те де́нь от дне/ спасе́ние Бо́га на́шего.
<red>Стих: </red>Воспо́йте Го́сподеви пе́снь но́ву,/ воспо́йте Го́сподеви, вся земля́.
<red>Апо́стол ко Евре́ем, зача́ло 306:</red> Бра́тие, святя́й и освяща́емии: Аллилу́ия,
<red>глас 1:</red> Сни́дет, я́ко до́ждь на руно́,/ и, я́ко ка́пля, ка́плющая на зе́млю.
<red>Стих: </red>Бу́дет и́мя Его́ благослове́нно во ве́ки,/ пре́жде со́лнца пребыва́ет и́мя Его́.
<red>Ева́нгелие от Луки́, зача́ло 3:</red> Во днех о́нех зача́т Елисаве́т:
<red>и про́чая Боже́ственныя Литурги́и Златоу́стаго. Вме́сто</red> Досто́йно:
<red>пое́м ирмо́с:</red> Я́ко одушевле́нному:
<red>Прича́стен:</red> Избра́ Госпо́дь Сио́на/ и изво́ли его́ в жили́ще Себе́.
</p>
<p>
<red>Иоа́нна по́стника:</red>
</p>
<p>
<red>Обрета́ем в не́киих ти́пицех, е́же пе́тися в сем дни честна́го сего́ пра́здника:</red> Да испра́вится моли́тва моя́:
<red>и сие́ не вем, ки́им нра́вом определи́ся. Не́ции бо из произволе́ния и неуче́ния мно́гая приложи́ша. Аз же, я́ко мню, сие́ не попуща́ти в Златоу́стаго соверше́нной Литурги́и, и в 6-м часе́, и проскоми́дии бы́вшей.</red>
</p>
<p>
<red>Глаго́лет бо, в Яково́м дни случи́тся пра́здник Боже́ственнаго Благове́щения, Литурги́я Златоу́стаго, и на трапе́зе разреше́ние рыб, яко́в а́ще де́нь случи́тся.</red>
</p>
<p>
<red>Сие́ бо прия́хом от Боже́ственных отце́в, е́же я́сти ры́бы в де́нь Боже́ственнаго Благове́щения.</red>
</p>
<p>Да испра́вится:
<red>же, в преждесвяще́нных Литурги́и зачини́ся пе́ти, и в 9-м часе́, не бо тре́бствует ко́ему пла́ча зна́мению в сем дни пе́тися, честву́ем бо той я́ко глави́зну на́шего спасе́ния.</red>
</p>
<p>
<red>А́ще вели́кия ра́ди ну́жды не́сть Литурги́и.</red>
</p>
<p>
<red>На</red> Го́споди воззва́х:
<red>стихи́ры Трио́ди подо́бны 3, и пра́здника 4, и Арха́нгела 3. </red>Сла́ва, и ны́не,
<red>пра́здника. Вход, проки́мен и чте́ние дне и пра́здника 2. Та́же проки́мен, Апо́стол и Ева́нгелие пра́здника и по чте́нии:</red> Сподо́би, Го́споди:
<red>На стихо́вне Трио́ди самогла́сен дне, два́жды, и му́ченичен.</red> Сла́ва, и ны́не: Дне́сь ра́дость:
<red>По</red> Ны́не отпуща́еши:
</p>
<p>
<red>Тропа́рь Арха́нгела, глас 4:</red>
</p>
<p>Небе́сных во́инств Архистрати́же,/ мо́лим тя при́сно мы, недосто́йнии,/ да твои́ми моли́твами огради́ши нас/ кро́вом крилу́ невеще́ственныя твоея́ сла́вы,/ сохраня́я ны, припа́дающих приле́жно и вопию́щих:/ от бед изба́ви ны,/ я́ко чинонача́льник Вы́шних сил.</p>
<p>Сла́ва, и ны́не,
<red> пра́здника. Ектения́, и три покло́ны вели́кия, и отпу́ст. На трапе́зе быва́ет утеше́ние бра́тии ве́лие, яди́м ры́бы, и пие́м вино́, в ки́йлибо де́нь случи́тся, еди́ножды днем, кроме́ суббо́ты и неде́ли.</red>
</p>
<p>
<red>Повече́рие пое́м ма́лое в притво́ре поско́ру, без покло́нов и кано́на, точим на</red> Сла́ва в Вы́шних:
<red>три покло́ны, и по трисвято́м три покло́ны, и по</red> Честне́йшую:
<red>3 покло́ны вели́кия с моли́твою:</red> Го́споди и Влады́ко:
<red>и прочия 12 и на после́днем трисвято́м 3 покло́ны и отпу́ст.</red>
</p>
<p>* * *</p>
<p>
<red>А́ще случи́тся Благове́щение в суббо́ту 3-ю или́ 4-ю посто́в.</red>
</p>
<p>
<red>В пято́к ве́чера кафизмы не глаго́лем, на</red> Го́споди, воззва́х:
<red>стихи́ры на 10: Трио́ди самогла́сен дне, два́жды, и пра́здника, 8: </red>Сла́ва, и ны́не,
<red>пра́здника. И чте́ния пре́жде дне и пра́здника, 5. И </red>Да испра́вится моли́тва моя́:
<red>и про́чее преждесвяще́нных. О 1-м же часе́ но́щи пое́м повече́рие вели́кое по обы́чаю. По 1-м трисвято́м тропа́рь пра́здника. По 2-м конда́к пра́здника. По </red>Сла́ва в Вы́шних:
<red>исхожде́ние, я́коже предуказа́ся в де́нь по́стен.</red>
</p>
<p>
<red>На утрени быва́ет слу́жба вся пра́здника, ниже́ четверопе́снец, ни и́но что суббо́тное пое́тся, но все пра́здника, пое́м же и славосло́вие вели́кое, четверопе́снец же пое́тся в четверто́к на повече́рии.</red>
</p>
<p>
<red>Та́кожде и на Литурги́и все пра́здника. Пред Литурги́ею же во 2-й час дне, исхожде́ние твори́м вне монастыря́ по обы́чаю и, возвра́щшеся, пое́м Литурги́ю, и Блаже́нны от кано́на пра́здника, пе́сни 3-я и 6-я.</red>
</p>
<p>* * *</p>
<p>
<red>Подоба́ет ве́дати, а́ще случи́тся Благове́щением неде́лю 3-ю посто́в.</red>
</p>
<p>
<red>В суббо́ту на ма́лой вече́рни, на </red>Го́споди, воззва́х:
<red>стихи́ры Креста́ 4. </red>Сла́ва, и ны́не,
<red>пра́здника. На стихо́вне стихи́ра воскре́сна еди́на, и пра́здника 3, самогла́сны. Стихо́вна вели́кия вече́рни, с припе́вы их. </red>Сла́ва, и ны́не,
<red>пра́здника. По трисвято́м тропа́рь воскре́сен. </red>Сла́ва, и ны́не,
<red>пра́здника. Ектения́ и отпу́ст.</red>
</p>
<p>
<red>На вели́цей вече́рни:</red> Блаже́н муж:
<red>кафизма вся. На</red> Го́споди, воззва́х:
<red>стихи́ры воскре́сны 3, и Креста́ подо́бны 3, и пра́здника подо́бны 3, на 4.</red> Сла́ва,
<red>Креста́, глас 3:</red> Христе́ Бо́же наш:
<red>И </red>ны́не,
<red>пра́здника, глас 6:</red> По́слан бы́сть:
<red>Та́же вход. И чте́ний 5. На лити́и стихи́ры пра́здника, самогла́сны 3, глас 1, и Креста́ 3, пи́саны на хвали́тех.</red> Сла́ва,
<red>пра́здника. И</red> ны́не,
<red>Креста́. На стихо́вне стихи́ры воскре́сны по алфави́ту.</red> Сла́ва,
<red>Креста́. И</red> ны́не
<red>, пра́здника. На благослове́нии хле́бов тропа́рь пра́здника, два́жды, и Креста́, еди́ножды. И чте́ние в посла́ниих Апо́стольских или́ пра́здника.</red>
</p>
<p>
<red>На утрени, на</red> Бог Госпо́дь:
<red>тропа́рь воскре́сен гла́са два́жды.</red> Сла́ва,
<red>Креста́. И</red> ны́не,
<red>пра́здника. По кафизмах седа́льны воскре́сны с Богоро́дичны их и чте́ние во Ева́нгелии толково́м. Полиеле́й и седа́льны пра́здника вси по еди́ножды.</red>Сла́ва, и ны́не,
<red>пра́здника, и чте́ние пра́здника. Степе́нны гла́са. Проки́мен пра́здника, </red>Вся́кое дыха́ние:
<red>и Ева́нгелие пра́здника.</red> Воскресе́ние Христо́во:
<red>Псало́м 50, стихи́ра пра́здника. Кано́н воскре́сен на 4, и Креста́ на 4, и пра́здника на 6. Катава́сия пра́здника:</red> Отве́рзу уста́ моя́:
<red>По 3-й пе́сни конда́к Креста́, и и́кос. Та́же седа́льны Креста́. </red>Сла́ва, и ны́не,
<red>пра́здника, и чте́ние пра́здника. По 6-й пе́сни конда́к пра́здника, и и́кос, и про́лог. На 9-й пе́сни пое́м</red> Честне́йшую: Свети́лен воскре́сен. Сла́ва,
<red>Креста́. И</red> ны́не, пра́здника.
<red>На хвали́тех стихи́ры воскре́сны 4, и пра́здника 3, глас 1, Подо́бен:</red> Небе́сных чино́в:
<red>и самогла́сен, глас 2:</red> Е́же от ве́ка та́инство:
<red>с припе́вы их. Та́же припе́в:</red> Воскресни́, Го́споди Бо́же мой:
<red>и пое́м самогла́сну стихи́ру дне. </red>Сла́ва,
<red>ту́южде: И</red> ны́не: Преблагослове́нна еси́:
<red>Славосло́вие вели́кое. И быва́ет исследование крестопокло́нное по обы́чаю. И посе́м ектении́ и отпу́ст. Сла́ва, и ны́не, стихи́ра ева́нгельская, и оглаше́ние Студи́тово. И час 1-й в притво́ре.</red>
</p>
<p>
<red>На 1-м часе́ тропа́рь воскре́сен. </red>Сла́ва,
<red>Креста́. И</red> ны́не,
<red>Богоро́дичен часо́в. По</red> О́тче наш:
<red>конда́к Креста́, и про́чая и соверше́нный отпу́ст. Во вторы́й же час дне исхо́дим вне монастыря́, я́коже предуказа́ся, и, возвра́щшеся, пое́м часы́, на ни́хже глаго́лется тропа́рь воскре́сен, и пра́здника, и Креста́, пременя́юще, та́кожде и кондаки́.</red>
</p>
<p>
<red>На Литурги́и: Блаже́нны гла́са на 4, и пра́здника Пе́снь 3-я на 4, и Креста́ Пе́снь 6-я на 4. По вхо́де тропа́рь воскре́сен, и Креста́, и пра́здника.</red> Сла́ва
<red>, конда́к Креста́. И</red> ны́не,
<red>пра́здника. Вме́сто же трисвята́го пое́м:</red> Кресту́ Твоему́ покланя́емся, Влады́ко:
<red>Проки́мен, Апо́стол, аллилу́ия, Ева́нгелие и прича́стен пре́жде пра́здника, та́же Креста́. Вме́сто</red> Досто́йна,
<red>пое́м ирмо́с:</red> Я́ко одушевле́нному:
</p>
<p>
<red>Литурги́я же Вели́каго Васи́лия. Та́кожде и во вся неде́ли святы́х посто́в, в ни́хже а́ще пра́здник сей случи́тся, быва́ет Литурги́я Вели́каго Васи́лия непреме́нно.</red>
</p>
<p>* * *</p>
<p>
<red>А́ще случи́тся Благове́щение в понеде́льник 4-я, или́ 5-я, или́ 6-я неде́ли святы́х посто́в. </red>
</p>
<p>
<red>В неде́лю на ма́лой вече́рни стихи́ры пра́здника на 4. </red>Сла́ва, и
<style name="color-red"/>ны́не,
<red>пра́здника. На стихо́вне Трио́ди самогла́сен дне два́жды и му́ченичен. </red>Сла́ва, и ны́не,
<red>пра́здника.</red>
<red>Тропа́рь пра́здника, ектения́ ма́лая и отпу́ст. На Вели́цей Вече́рни, по обы́чном псалме́ пое́м</red> Блаже́н муж:
<red>1-й антифо́н. На</red> Го́споди, воззва́х:
<red>стихи́ры на 10: Трио́ди подо́бны 3, и пра́здника, 7. </red>Сла́ва, и ны́не: По́слан бы́сть:
<red>Вход, проки́мен дне и чте́ния пра́здника 3. И посе́м ектения́:</red> Рцем вси:
<red>Та́же,</red> Сподо́би, Го́споди: Испо́лним вече́рнюю:
<red>На лити́и стихи́ры пра́здника. </red>Сла́ва, и ны́не,
<red>пра́здника. На стихо́вне стихи́ры пра́здника, с припе́вы пра́здника. </red>Сла́ва, и ны́не
<red>, пра́здника. На благослове́нии хле́бов тропа́рь пра́здника, три́жды, и чте́ние пра́здника.</red>
</p>
<p>
<red>На у́трени пое́м пра́здника слу́жбу, я́коже в по́стен де́нь предписа́ся на ряду́. В понеде́льник же 4-я неде́ли посто́в, на 1-м часе́ быва́ет поклоне́ние честно́му Кресту́ по обы́чаю.</red>
</p>
<p>* * *</p>
<p>
<red>А́ще случи́тся Благове́щение в сре́ду крестопокло́нную: Оставля́ются стихи́ры, и Сла́вники, и кано́н Креста́, и пою́тся в понеде́льник или́ в пято́к тоя́же седми́цы. Зде же пое́м слу́жбу всю Благове́щения с трипе́снцем сре́дним, я́коже указа́ся в 1-й де́нь, на ряду́. А на у́трени, на 1-м часе́, поклоне́ние Креста́ быва́ет по чи́ну.</red>
</p>
<p>* * *</p>
<p>
<red>А́ще ли случи́тся Благове́щение в неде́лю 4-ю или́ 5-ю посто́в.</red>
</p>
<p>
<red>В суббо́ту, на ма́лой вече́рни стихи́ры пра́здника, на 4. </red>Сла́ва, и ны́не,
<red>пра́здника. На стихо́вне стихи́ра воскре́сна еди́на, и пра́здника стихо́вна вели́кия вече́рни с припе́вы их. </red>Сла́ва, и ны́не,
<red>пра́здника. Тропа́рь пра́здника, ектения́ ма́лая, и отпу́ст.</red>
</p>
<p>
<red>На Вели́цей Вече́рни: </red>Блаже́н муж:
<red>кафизма вся. На</red> Го́споди, воззва́х:
<red>стихи́ры воскре́сны 3, и восто́чен Анато́лиев 1, и пра́здника 6.</red>Сла́ва, и ны́не
<red>, глас 6:</red> По́слан бы́сть:
<red>Вход. Проки́мен дне, и чте́ний пра́здника 5. На лити́и стихи́ры пра́здника.</red> Сла́ва,
<red>глас 8. И</red> ны́не,
<red>глас 2. На стихо́вне стихи́ры воскре́сны. </red>Сла́ва, и ны́не,
<red>пра́здника. На благослове́нии хле́бов тропа́рь пра́здника, три́жды, и чте́ние в посла́ниих Апо́стольских или́ пра́здника.</red>
</p>
<p>
<red>На у́трени, на</red> Бог Госпо́дь:
<red>тропа́рь воскре́сен, два́жды: </red>Сла́ва, и ны́не,
<red>пра́здника. По кафизмах седа́льны воскре́сны, с Богоро́дичны их. И чте́ние во Ева́нгелии толково́м. Та́же полиеле́й и седа́льны пра́здника вси по еди́ножды, и чте́ние пра́здника. Степе́нна гла́са, проки́мен пра́здника.</red> Вся́кое дыха́ние:
<red>Ева́нгелие пра́здника.</red> Воскресе́ние Христо́во:
<red>псало́м 50. Стихи́ра пра́здника. Кано́н воскре́сен со ирмосо́м на 4, и Трио́ди на 4, и пра́здника на 6. Катава́сия, ирмо́с пра́здника. По 3-й пе́сни седа́лен пра́здника. </red>Сла́ва, и ны́не,
<red>то́йже, и чте́ние пра́здника. По 6-й пе́сни конда́к пра́здника и и́кос, и чтем про́лог. На 9-й пе́сни пое́м</red> Честне́йшую:
<red>Свети́лен воскре́сен и пра́здника. На хвали́тех стихи́ры на 8. Воскре́сны 4 и пра́здника 4, с припе́вы их, и со Сла́вным. Посе́м припе́в:</red> Воскресни́, Го́споди Бо́же мой:
<red>и пое́м самогла́сну стихи́ру дне.</red> Сла́ва,
<red>па́ки ту́южде: И</red> ны́не: Преблагослове́нна еси́:
<red>Славосло́вие вели́кое. По трисвято́м тропа́рь воскре́сен, ектении́ и отпу́ст. Та́же, </red>Сла́ва, и ны́не,
<red>стихи́ра ева́нгельская. И дае́тся бра́тии святы́й еле́й от канди́ла Пресвяты́я Богоро́дицы, пою́щим нам самогла́сну стихи́ру пра́здника, и исхожде́ние в притво́р, и час 1-й.</red>
</p>
<p>
<red>На 1-м часе́ тропа́рь воскре́сен.</red> Сла́ва,
<red>пра́здника. И</red> ны́не,
<red>Богоро́дичен часо́в. По трисвято́м конда́к пра́здника, и про́чая, и соверше́нный отпу́ст.</red>
</p>
<p>
<red>При часе́ же 2-м дне твори́м исхожде́ние вне оби́тели, я́коже предуказа́ся на ряду́, и,возвра́щшеся, пое́м Литурги́ю Вели́каго Васи́лия.Блаже́нны гла́са на 6, и пра́здника пе́снь 3-я на 4. По вхо́де тропа́рь воскре́сен и пра́здника. </red>Сла́ва, и ны́не,
<red>конда́к пра́здника. Проки́мен, Апо́стол, аллилу́ия, Ева́нгелие и прича́стен, пре́жде неде́ли, и пото́м пра́здника.</red>
</p>
<p>* * *</p>
<p>
<red>А́ще случи́тся Благове́щение Пресвяты́я Богоро́дицы в сре́ду 5-я неде́ли посто́в.</red>
</p>
<p>
<red>Пое́м слу́жбу предпра́зднства Благове́щения, стихи́ры и кано́н в понеде́льник на ряду́, мине́и же свята́го пое́м на повече́рии. Поне́же прелага́ется вели́кий кано́н с четвертка́ на вто́рник тоя́же неде́ли. И пое́м вели́кий кано́н с трипе́снцем вторичным, пра́здника ра́ди Пресвяты́я Богоро́дицы. Поне́же в сре́ду в пра́здник са́мый кафизма не глаго́лется и покло́ны не быва́ют. И отда́ние пое́м пра́здника в четверто́к. Того́ ра́ди в сре́ду ве́чера стихи́ры с покло́ны, и кано́н вели́кий в четверто́к не пое́тся, предпе́т бо е́сть во вто́рник. В сре́ду же 5-я неде́ли посто́в пое́м всю слу́жбу, ве́чер и у́тро пра́здника с Трио́дию по уста́ву, я́коже предуказа́ся в де́нь по́стен, а отда́ние пое́м Благове́щения в четверто́к на у́трени с трипе́снцем апо́стольским, я́коже явле́но е́сть в понеде́льник 4-я и 5-я неде́ли поста́, на отда́ние пра́здника Благове́щения.</red>
</p>
<p>* * *</p>
<p>
<red>А́ще случи́тся Благове́щение Пресвяты́я Богоро́дицы в четверто́к 5-я неде́ли посто́в, егда́ пое́тся вели́кий кано́н.</red>
</p>
<p>
<red>И прелага́ется пра́здника ра́ди вели́кий кано́н господи́на Андре́я, и пое́м его́ во вто́рник тоя́же неде́ли с трипе́снцем вто́рничным. А трипе́снец апо́стольский пое́м с пра́здником Благове́щения, и последи́ катава́сия Трио́ди.</red>
</p>
<p>* * *</p>
<p>
<red>А́ще случи́тся Благове́щение Пресвяты́я Богоро́дицы в пято́к тоя́же неде́ли.</red>
</p>
<p>
<red>Пое́м предпра́зднства Благове́щения стихи́ры и кано́н напреди́ в сре́ду на ряду́, вели́каго ра́ди кано́на, свята́го же мине́и пое́м на повече́рии.</red>
</p>
<p>* * *</p>
<p>
<red>А́ще случи́тся Благове́щение Пресвяты́я Богоро́дицы в суббо́ту ака́фиста.</red>
</p>
<p>
<red>В пято́к ве́чера, на </red>Го́споди, воззва́х:
<red>стихи́ры на 10: Трио́ди самогла́сен дне два́жды, и пра́здника на 8.</red>Сла́ва, и ны́не,
<red>пра́здника:</red> По́слан бы́сть:
<red>Вход. И чте́ния дне, и пра́здника 5. По</red> Да испра́вится моли́тва моя́:
<red>покло́ны 3, и про́чая преждесвяще́нных, и на</red> Бу́ди и́мя Госпо́дне:
<red>3 покло́ны и на отпу́сте 3 покло́ны.</red>
</p>
<p>
<red>О 1-м же часе́ но́щи кле́плет в вели́кое и пото́м во вся. И, собра́вшеся в храм, благослови́вшу иере́ю, пое́м вели́кое повече́рие, иере́й же кади́т, я́коже е́сть обы́чай. И по</red> Сла́ва в Вы́шних:
<red>исхо́дим в притво́р, и твори́м обы́чную лити́ю, и пое́м стихи́ры самогла́сны пра́здника, 3, глас 1:</red> Сла́ва, и ны́не: Благовеству́ет Гаврии́л:
<red>и обы́чная моли́тва бде́ния от иере́я, и по сконча́нии па́ки вхо́дим во храм. И пое́м на стихо́вне стихи́ры самогла́сны с припе́вы их. </red>Сла́ва, и ны́не: Дне́сь ра́дость:
<red>На благослове́нии хле́бов тропа́рь пра́здника, три́жды, и чте́ние пра́здника.</red>
</p>
<p>
<red>На у́трени на </red>Бог Госпо́дь:
<red>тропа́рь пра́здника, три́жды. По 1-й кафизме конда́к:</red> Взбра́нной Воево́де:
<red>и друга́я 3, и и́косы 3, и па́ки конда́к 1-й, и чте́ние ака́фиста. По 2-й кафизме кондаки́ 3, и и́косы 3, и па́ки конда́к 1:</red> Взбра́нной:
<red>я́коже пре́жде явле́но е́сть, и чте́ние ака́фиста, и полиеле́й, и седа́льны вси пра́здника, и чте́ния пра́здника. Степе́нна, 1-й антифо́н 4-го гла́са. Проки́мен пра́здника:</red> Вся́кое дыха́ние:
<red>Ева́нгелие пра́здника. Псало́м 50. Стихи́ра пра́здника. Кано́н пра́здника, со ирмосо́м на 8 и ака́фиста на 6. Катава́сия пра́здника, о́ба ли́ка вку́пе. Четверопе́снца же зде не пое́м, но пое́м напрели в четверто́к на повече́рии. По 3-й пе́сни кондаки́ 3, и и́косы 3, и па́ки конда́к 1-й. Посе́м седа́лен и чте́ние пра́здника. По 6-й пе́сни кондаки́ 3 и и́косы 3. Та́же конда́к:</red> О Всепе́тая Ма́ти:
<red>три́жды, и и́кос 1-й, и конда́к:</red> Взбра́нной Воево́де:
<red>и чтем про́лог и синакса́рий. На 9-й пе́сни,</red> Честне́йшую:
<red>не пое́м, но пое́м припе́вы пра́здника, я́коже предписа́ся на са́мый пра́здник, к тропаре́м же кано́на ака́фиста припе́в:</red> Пресвята́я Богоро́дице, спаси́ нас.
<red>Та́же на схо́де пое́м припе́в и ирмо́с: </red>Я́ко одушевле́нному:
<red>И покло́н. Свети́лен пра́здника. На хвали́тех стихи́ры пра́здника, глас 1, Подо́бен: </red>Небе́сных чино́в:
<red>на 4. </red>Сла́ва, и ны́не, Да веселя́тся Небеса́:
<red>Славосло́вие вели́кое. Тропа́рь пра́здника, ектении́ и отпу́ст. И дае́тся бра́тии снятый еле́й по обы́чаю, и оглаше́ние Студи́тово, и час 1-й в притво́ре.</red>
</p>
<p>
<red>На 1-м часе́ тропа́рь пра́здника. По трисвято́м конда́к пра́здника, и про́чее, и отпу́ст, и исхожде́ние вне монастыря́.</red>
</p>
<p>
<red>На Литурги́и: Блаже́нны пра́здника, пе́сни 3-я и 6-я, на 8. Проки́мен, Апо́стол, аллилуия, Ева́нгелие и прича́стен пра́здника.</red>
</p>
<p>* * *</p>
<p>
<red>О то́мже пра́зднице, а́ще случи́тся в суббо́ту Ла́зареву.</red>
</p>
<p>
<red>В пято́к ве́чера кафизмы не глаго́лем. На</red> Го́споди, воззва́х:
<red>стихи́ра самогла́сна дне, два́жды: </red>Душеполе́зную: ма́лую.
<red>И пра́здника, 3:</red> Сове́т преве́чный:
<red>И свята́го Ла́заря, 5.</red> Сла́ва: Душеполе́зную: вели́кую.
<red>И</red> ны́не,
<red>пра́здника:</red> По́слан бы́сть:
<red>Вход, проки́мен, и чте́ние дне, и пра́здника чте́ний 5, и про́чее преждесвяще́нных. На трапе́зе же разреше́ние вина́ и еле́я.</red>
</p>
<p>
<red>О 1-м же часе́ но́щи ударя́ет в вели́кий кампа́н дово́льно, и во вся. И собра́вшеся во храм, пое́м повече́рие вели́кое. По 1-м трисвято́м тропа́рь пра́здника. По 2-м, конда́к пра́здника. И по </red>Сла́ва в Вы́шних:
<red>исхожде́ние в притво́р. И пое́м самогла́сны стихи́ры пра́здника, 3. И Трио́ди самогла́сны 3, пи́саны на хвали́тех:</red> Божества́ Твоего́, Христе́: Слава: Да веселя́тся Небеса́:
<red>И</red> ны́не: Благовеству́ет:
<red>На стихо́вне стихи́ры самогла́сны пра́здника, с припе́вы их.</red> Сла́ва: Предста́л еси́ гро́бу:
<red>И</red> ны́не: Дне́сь ра́дость:
<red>По</red> О́тче наш:
<red>тропа́рь пра́здника, три́жды, и благослове́ние хле́бов, и чте́ние пра́здника.</red>
</p>
<p>
<red>На у́трени, на</red> Бог Госпо́дь:
<red>тропа́рь пра́здника, два́жды.</red> Сла́ва: О́бщее воскресе́ние:
<red>И </red>ны́не
<red>, пра́здника. По 1-й кафизме, седа́лен Трио́ди, глас 1:</red> Уще́дрив Ма́рфины и Мари́ины сле́зы:
<red>два́жды. </red>Сла́ва, и ны́не,
<red>пра́здника, и чте́ние о Ла́заре. По 2-й кафизме седа́лен Трио́ди, глас 5:</red> Исто́чник прему́дрости:
<red>два́жды. </red>Сла́ва, и ны́не,
<red>пра́здника. И чте́ние о пра́ведном Ла́заре или́ пра́здника. Та́же, полиеле́й, и седа́лен пра́здника, и чте́ние пра́здника. Степе́нна, 1-й антифо́н 4-го гла́са. Проки́мен, Ева́нгелие пра́здника.</red> Воскресе́ние Христо́во:
<red>и псало́м 50. И стихи́ра пра́здника. Кано́н пра́здника со ирмосо́м на 6 и свята́го Ла́заря о́ба кано́на на 8. Та́кожде и четверопе́снца, Катава́сия 2-го кано́на Ла́зарева, Ирмо́с:</red> Во́ду проше́д:
<red>о́ба ли́ка вку́пе. По 3-й пе́сни конда́к, и и́кос, и седа́лен свята́го Ла́заря. Сла́ва, и ны́не, пра́здника и чте́ние пра́здника. По 6-й пе́сни конда́к пра́здника, и и́кос, и чте́ние. На 9-й пе́сни </red>Честне́йшую:
<red>не пое́м, но пое́м припе́в пра́здника, я́коже предписа́ся на са́мый пра́здник. К Трио́ди же кано́на глаго́лем припе́в:</red> Сла́ва Тебе́, Бо́же наш, сла́ва Тебе́.
<red>Катава́сия:</red> Вои́стинну Богоро́дицу:
<red>Та́же припе́в пра́здника и Ирмо́с: </red>Я́ко одушевле́нному:
<red>посе́м:</red> Свят Госпо́дь Бог наш:
<red>на глас 1. Свети́лен пра́здника, два́жды: </red>Сла́ва, и ны́не,
<red>Ла́заря. На хвали́тех стихи́ры пра́здника 3 и Ла́заря 3. Та́же припе́вы:</red> Воскресни́, Го́споди Бо́же мой:
<red>2-й:</red> Испове́мся Тебе́, Го́споди, всем се́рдцем мои́м: Сла́ва,
<red>свята́го Ла́заря:</red> Ве́лие и пресла́вное:
<red>И </red>ны́не,
<red>пра́здника:</red> Е́же от ве́ка та́инство:
<red>Славосло́вие вели́кое. Тропа́рь пра́здника.</red> Сла́ва, и ны́не: О́бщее воскресе́ние:
<red>ектении́, и отпу́ст, и оглаше́ние, и час 1-й в притво́ре. Тропа́рь пра́здника,</red> Сла́ва: О́бщее воскресе́ние:
<red>И</red> ны́не,
<red>Богоро́дичен часо́в. По</red> О́тче наш:
<red>конда́к Ла́заря. Си́ле тропари́ глаго́лем и на про́чих часе́х, кондаки́ пременя́ем.</red>
</p>
<p>
<red>При часе́ же 2-м дне твори́м исхожде́ние вне монастыря́, возвра́щшеся же, пое́м часы́.</red>
</p>
<p>
<red>На Литурги́и:</red> Блаже́нны пра́здника,
<red>Пе́снь 3-я, на 4 и Ла́заря Пе́снь 6-я, на 4. По вхо́де тропа́рь пра́здника и Ла́заря. </red>Сла́ва,
<red>конда́к Ла́заря. И</red> ны́не,
<red>пра́здника. Вме́сто трисвята́го пое́м: </red>Ели́цы во Христа́ крести́стеся:
<red>Проки́мен, Апо́стол, аллилуия и Ева́нгелие пре́жде пра́здника, та́же Ла́заря. Вме́сто же </red>Досто́йна,
<red>пое́м ирмо́с пра́здника. Прича́стен, пре́жде пра́здника, та́же свята́го Ла́заря.</red>
</p>
<p>* * *</p>
<p>
<red>О то́мже пра́зднице, а́ще случи́тся в неде́лю Ва́ий.</red>
</p>
<p>
<red>В суббо́ту на ма́лой вече́рни, стихи́ры Ва́ий на 4. </red>Сла́ва, и ны́не,
<red>пра́здника: В шесты́м ме́сяц: На стихо́вне самогла́сны пра́здника вели́кия вече́рни, с припе́вы их. </red>Сла́ва, и ны́не,
<red>Ва́ий:</red> Пою́ Твое́ стра́шное:
<red>Тропа́рь пра́здника.</red> Сла́ва, и ны́не: О́бщее воскресе́ние:
<red>ектения́ ма́лая и отпу́ст.</red>
</p>
<p>
<red>На вели́цей вече́рни,</red> Блаже́н муж:
<red>кафизма вся. На</red> Го́споди, воззва́х:
<red>стихи́ры пра́здника 3, повторяющея, и Ва́ий на 4.</red> Сла́ва
<red>, Ва́ий:</red> Дне́сь благода́ть:
<red>И </red>ны́не,
<red>пра́здника:</red> По́слан бы́сть:
<red>Вход, проки́мен дне и чте́ния пра́здника 5 и Ва́ий 3. На лити́и стихи́ры пра́здника 3 и Ва́ий 3. </red>Сла́ва,
<red>Ва́ий:</red> Пре́жде шести́ дней:
<red>И</red> ны́не,
<red>пра́здника:</red> Благовеству́ет Гаврии́л:
<red>На стихо́вне стихи́ры самогла́сны Ва́ий, глас 8, с припе́вы их. </red>Сла́ва,
<red>Ва́ий:</red> Дне́сь благода́ть:
<red>И</red> ны́не,
<red>пра́здника:</red> Е́же от ве́ка та́инство:
<red>На благослове́нии хле́бов, тропа́рь пра́здника, два́жды, и Ва́ий, еди́ножды, и чте́ние пра́здника.</red>
</p>
<p>
<red>На у́трени на</red> Бог Госпо́дь:
<red>тропа́рь пра́здника два́жды. </red>Сла́ва, и ны́не: О́бщее воскресе́ние:
<red>По 1-й кафизме седа́лен Ва́ий. </red>Сла́ва, и ны́не,
<red>пра́здника и чте́ние. По 2-й кафизме седа́лен Ва́ий. </red>Сла́ва, и ны́не,
<red>пра́здника. И чте́ние. Та́же полиеле́й пра́здника, и Седа́лен, и чте́ние пра́здника. Степе́нна, 1-й антифо́н 4-го гла́са. Проки́мен Ва́ий,</red> Вся́кое дыха́ние:
<red>Ева́нгелие Ва́ий. Псало́м 50. Воскресе́ние же Христо́во не глаго́лем. И егда́ целу́ют бра́тия свято́е Ева́нгелие, раздае́т игу́мен вайя со свеща́ми бра́тии, по обы́чаю. Вме́сто же, Моли́твами Богоро́дицы: пое́м:</red> Сла́ва: Дне́сь Христо́с:
<red>И </red>ны́не, то́йже.
<red>Та́же:</red> Поми́луй, мя Бо́же:
<red>Посе́м стихи́ра, глас 6</red>: Дне́сь благода́ть:
<red>Кано́н пра́здника со ирмосо́м на 8 и Ва́ий со ирмосо́м на 8. Катава́сия обои́х кано́нов, ки́йждо лик свой ирмо́с. По 3-й пе́сни конда́к Ва́ий, и и́кос, и седа́лен. </red>Сла́ва, и ны́не,
<red>пра́здника. И чте́ние пра́здника, по 6-й пе́сни конда́к пра́здника и и́кос. На 9-й пе́сни</red> Честне́йшую:
<red>не пое́м, но пое́м припе́в пра́здника, я́ко предписа́ся. Ва́ий же пое́м по обы́чаю припе́в:</red> Сла́ва Тебе́, Бо́же наш, сла́ва Тебе́.
<red>На схо́де же пре́жде пое́м припе́в пра́здника и ирмо́с пра́здника:</red> Я́ко одушевле́нному:
<red>пото́м же Ва́ий. Та́же:</red> Свят Госпо́дь Бог наш:
<red>на глас 1. Свети́лен пра́здника, два́жды. На хвали́тех стихи́ры пра́здника, 3 и Ва́ий, 3.</red> Сла́ва,
<red>пра́здника:</red> Да веселя́тся Небеса́:
<red>И</red> ны́не, Ва́ий: Пре́жде шести́ дней:
<red>Славосло́вие вели́кое. Тропа́рь: О́бщее воскресе́ние: </red>Сла́ва, и ны́не,
<red>пра́здника, ектени́й и отпу́ст. И оглаше́ние, и час 1-й в притво́ре, и отпу́ст. </red>
</p>
<p>
<red>При часе́ же 2-м дне исхо́дим с лити́ею вне монастыря́, я́коже указа́ся на ряду́, и, возвра́щшеся, пое́м часы́.</red>
</p>
<p>
<red>На часе́х тропа́рь пра́здника. </red>Сла́ва: О́бщее воскресе́ние:
<red>И </red>ны́не,
<red> Богоро́дичен часо́в. По</red> О́тче наш:
<red>кондаки́ пременя́ем.</red>
</p>
<p>
<red>На Литурги́и:</red> Блаже́нны пра́здника,
<red>Пе́снь 3-я, на 4, и Ва́ий, Пе́снь 6-я, на 4. По вхо́де глаго́лем Стих: </red>Благовести́те де́нь от дне спасе́ние Бо́га на́шего.
<red>Тропа́рь пра́здника и Ва́ий:</red> О́бщее воскресе́ние: Сла́ва,
<red>конда́к Ва́ий</red>: На престо́ле на небеси́:
<red>И </red>ны́не,
<red>пра́здника:</red> Взбра́нной
<red>: Та́же проки́мен Ва́ий, и пра́здника. Апо́стол, аллилуия, Ева́нгелие и прича́стен пра́здника, и Ва́ий. На Литурги́и за</red> Досто́йно:
<red>ирмо́с Ва́ий:</red> Бог Госпо́дь, и яви́ся нам:
<red>А́ще же храм Благове́щения Богоро́дицы, пое́м за</red> Досто́йно:
<red>Ирмо́с:</red> Я́ко одушевле́нному:
</p>
<p>* * *</p>
<p>
<red>А́ще случи́тся Благове́щение Пресвяты́я Богоро́дицы в Вели́кий Понеде́льник.</red>
</p>
<p>
<red>В неде́лю Ва́ий, на ма́лой вече́рне, на</red> Го́споди, воззва́х:
<red>стихи́ры пра́здника, на 4. </red>Сла́ва, и ны́не, пра́здника.
<red>На стихо́вне стихи́ры пра́здника, вели́кия вече́рни. </red>Сла́ва, и ны́не,
<red>пра́здника, и тропа́рь пра́здника. Ектения́ и отпу́ст.</red>
</p>
<p>
<red>На вели́цей вече́рни, пое́м </red>Блаже́н муж:
<red>1-й антифо́н. На</red> Го́споди, воззва́х:
<red>стихи́ры пра́здника, на 6 и Ва́ий на 4. Сла́ва, Ва́ий, глас 6: </red>Име́яй престо́л не́бо:
<red>И</red> ны́не,
<red>пра́здника:</red> По́слан бы́сть:
<red>Вход. Проки́мен дне, чте́ния пра́здника 3. На лити́и стихи́ры пра́здника. </red>Сла́ва, и ны́не,
<red>пра́здника:</red> Благовеству́ет Гаврии́л:
<red>На стихо́вне стихи́ры дне самогла́сны с припе́вы их. </red>Сла́ва
<red>, Ва́ий:</red> От ветвей и ва́ий:
<red>И </red>ны́не,
<red>пра́здника. На благослове́нии хле́бов тропа́рь пра́здника, три́жды, и чте́ние пра́здника.</red>
</p>
<p>
<red>На у́трени, на </red>Бог Госпо́дь:
<red>тропа́рь пра́здника три́жды. По 1-й кафизме, и по 2-й, седа́льны дне и чте́ние дне. По 3-й кафизме ектения́ ма́лая. Седа́льны пра́здника о́ба и чте́ние пра́здника. Полиеле́й, и седа́льны, и чте́ние пра́здника. Степе́нна, 1-й антифо́н 4-го гла́са. Проки́мен: </red>Благовести́те де́нь от дне: Вся́кое дыха́ние:
<red>Ева́нгелие пра́здника. Псало́м 50. Стихи́ра пра́здника. (Ева́нгелие же дне оставля́ется, а́ще случи́тся Благове́щение в ки́йлибо де́нь сея́ седми́цы.) Кано́н пра́здника, со ирмосо́м на 6, и трипе́снец на 8. Катава́сия Трио́ди, ирмо́с о́ба ли́ка вку́пе. А иде́же не́сть трипе́снца, пое́м кано́н пра́здника, со ирмосо́м на 14. Катава́сия пра́здника. По 3-й пе́сни конда́к дне, и и́кос, и седа́лен пра́здника, и чте́ние пра́здника. По 6-й пе́сни конда́к пра́здника и и́кос. Про́лог, и синакса́рий. На 9-й пе́сни</red> Честне́йшую:
<red>не пое́м, но пое́м припе́в пра́здника:</red> Благовеству́й, земле́:
<red>Та́же ирмо́с пра́здника:</red> Я́ко одушевле́нному:
<red>К трипе́снца тропаре́м припе́в:</red> Сла́ва Тебе́, Бо́же, наш, сла́ва Тебе́.
<red>Та́же, пое́м ирмо́с Трио́ди, пото́м припе́в пра́здника и Ирмо́с:</red> Я́ко одушевле́нному:
<red>Свети́лен пра́здника.</red> Сла́ва,
<red>дне. И</red> ны́не,
<red>пра́здника. На хвали́тех стихи́ры пра́здника, на 4.</red> Сла́ва,
<red>пра́здника,</red> Е́же от ве́ка: И ны́не, дне: Изсо́хшия смоко́вницы:
<red>Та́же предстоя́тель или́ чтец глаго́лет:</red> Сла́ва Тебе́, показа́вшему нам свет.
<red>Ектения́:</red> Испо́лним у́треннюю:
<red>На стихо́вне стихи́ры самогла́сны дне, глас 1:</red> Гряды́й Госпо́дь:
<red>Припе́в:</red> Испо́лнихомся: Дости́гши ве́рнии:
<red>Припе́в:</red> Во <red>вся</red> дни на́ша возвесели́хомся,/ за дни, в ня́же смири́л ны еси́: Го́споди, гряды́й к страда́нию:
<red>Припе́в:</red> И при́зри на рабы́ Твоя́: Го́споди к та́инству:
<red>Припе́в:</red> И бу́ди све́тлость: Го́споди, соверше́ннейшая: Сла́ва,
<red>глас 8:</red> Втору́ю Е́ву:
<red>И</red> ны́не,
<red>пра́здника:</red> Да веселя́тся небеса́:
<red>Та́же:</red> Бла́го е́сть испове́датися:
<red>еди́ножды. По трисвято́м, тропа́рь пра́здника, ектения́, и покло́ны 3 вели́кия. Посе́м: </red>Прииди́те, поклони́мся,
<red>три́жды: и час 1-й. Тропа́рь пра́здника. И </red>ны́не,
<red>Богоро́дичен:</red>Что Тя нарече́м:
<red>По трисвято́м, конда́к пра́здника, и в коне́ц три вели́кия покло́ны. Та́кже:</red> Христе́, Све́те и́стинный:
<red>и отпу́ст.</red>
</p>
<p>
<red>При часе́ же 3-м дне твори́м лити́ю вне монастыря́, возвра́щшеся же, пое́м 3-й час, и 6-й, с кафизмами, и со чте́нием. И чтем Тетроевангелие. Глаго́лется же в них тропа́рь пра́здника. Кондаки́ глаго́лем дне и пра́здника, пременя́юще. И на коне́ц коего́ждо часа́, по 3 покло́ны вели́кия. Та́кожде пое́м и 9-й час иБлаже́нны про́сто без пе́ния. И</red> Помяни́ нас, Го́споди:
<red>и про́чая. По</red> О́тче наш:
<red>конда́к дне. </red>Сла́ва, и ны́не,
<red>пра́здника. </red>Го́споди поми́луй,
<red>40. </red>Сла́ва, и ны́не, Честне́йшую:
<red>и покло́ны 3 вели́кия. И а́бие начина́ем вече́рню без покло́нов и без кафизмы. На </red>Го́споди, воззва́х:
<red>стихи́ры самогла́сны дне 5 и пра́здника 5. </red>Сла́ва,
<red>дне:</red> Изсо́хшия смоко́вницы:
<red>И</red> ны́не,
<red>пра́здника: </red>По́слан бы́сть:
<red>Вход со Ева́нгелием.</red> Све́те ти́хий:
<red>Проки́мен, и чте́ния дне, и пра́здника, 2. Та́же ектения́ ма́лая и трисвято́е. Проки́мен, Апо́стол и аллилуия пра́здника. Ева́нгелие пра́здника и дне. И про́чая Литурги́я Златоу́стаго. Прича́стен пра́здника.</red>
</p>
<p>
<red>А иде́же, вели́кия ра́ди ну́жды, не бу́дет Литурги́и:</red>
</p>
<p>
<red>На</red> Го́споди, воззва́х:
<red>стихи́ры на 10: и пое́м дне 3, глас 1, повторяйте пе́рвыя две, и пра́здника, 5.</red> Сла́ва,
<red>дне, глас 8:</red> Втору́ю Е́ву:
<red>И</red> ны́не,
<red>пра́здника. Вход со Ева́нгелием.</red> Све́те ти́хий:
<red>Проки́мен, и чте́ния дне, и пра́здника, 2. Та́же, проки́мен, Апо́стол, аллилуия и Ева́нгелие пра́здника, и дне.</red> Сподо́би, Го́споди:
<red>ектения́:</red> Испо́лним вече́рнюю:
<red>На стихо́вне дне, глас 5: </red>Го́споди, соверше́ннейшая му́дрствовати:
<red>два́жды, с припе́вы дневны́ми. И други́й стих, глас 8:</red> Изсо́хшия смоко́вницы: Сла́ва,
<red>глас 5:</red> Го́споди, гряды́й ко страда́нию:
<red>И </red>ны́не, пра́здника. Ны́не отпуща́еши
<red>: тропа́рь пра́здника. Ектени́й и отпу́ст. Си́це пое́м и в про́чия дни стра́стный неде́ли. На трапе́зе разреше́ние на еле́й и вино́ то́чию. На повече́рии покло́нов не́сть. То́чию по</red> Сла́ва в Вы́шних:
<red>3 покло́ны. На трисвято́м 3 покло́ны, в коне́ц 3 покло́ны вели́кия, 12 ма́лых. На коне́чном трисвято́м 3 покло́ны. Пое́м же трипе́снец кир Андре́я.</red>
</p>
<p>* * *</p>
<p>
<red>О то́мже пра́зднице, а́ще случи́тся в Вели́кий Вто́рник: </red>
</p>
<p>
<red>В понеде́льник ве́чера кафизмы не глаго́лем. На</red> Го́споди, воззва́х:
<red>стихи́ры самогла́сны дне, 5, и пра́здника, 5.</red> Сла́ва, дне: Втору́ю Е́ву:
<red>И </red>ны́не,
<red>пра́здника:</red> По́слан бы́сть:
<red>Вход со Ева́нгелием.</red> Све́те ти́хий:
<red>Проки́мен, и чте́ния дне, и пра́здника, 3.</red> Да испра́вится моли́тва моя́:
<red>и покло́ны 3. Ева́нгелие дне, и про́чее преждесвяще́нных. На трапе́зе же пие́м вино́.</red>
</p>
<p>
<red>При часе́ же пе́рвом но́щи ударя́ет в вели́кий, и во вся тя́жкая. И собра́вшеся во храм, пое́м повече́рие вели́кое. </red>С на́ми Бог:
<red>пое́м на о́ба ли́ка, с пе́нием. Иере́й в нача́ле кади́т по обы́чаю. И по </red>Сла́ва в Вы́шних:
<red>исхожде́ние в притво́р. И пое́м на лити́и стихи́ры самогла́сны пра́здника. </red>Сла́ва, и ны́не,
<red>пра́здника:</red> Благовеству́ет Гаврии́л:
<red>На стихо́вне стихи́ры самогла́сны пра́здника 3, с припе́вы их. </red>Сла́ва, и ны́не: Дне́сь ра́дость:
<red>На благослове́нии хле́бов тропа́рь пра́здника, три́жды. И чте́ние пра́здника.</red>
</p>
<p>
<red>На у́трени, на</red> Бог Госпо́дь:
<red>тропа́рь пра́здника, три́жды. По обою́ кафизмах, седа́льны Трио́ди и чте́ние дне. По 3-й кафизме ектения́ ма́лая, и седа́льны пра́здника, и чте́ние. Полиеле́й, и седа́лен пра́здника, и чте́ние пра́здника. Степе́нна, 1-й антифо́н 4-го гла́са. Проки́мен. </red>Вся́кое дыха́ние:
<red>Ева́нгелие пра́здника. Псало́м 50. Стихи́ра пра́здника. Кано́н пра́здника со ирмосо́м на 14. Катава́сия, пра́здника, ирмо́с о́ба ли́ка вку́пе. А иде́же двоепе́снец Трио́ди, пое́м кано́н пра́здника со ирмосо́м на 6, двоепе́снец, на 8. Последи́ ирмо́с Трио́ди, о́ба ли́ка вку́пе. По 3-й пе́сни, конда́к дне, и и́кос, и седа́лен пра́здника, и чте́ние пра́здника. По 6-й пе́сни, конда́к пра́здника, и и́кос, и чтем про́лог. На 9-й пе́сни,</red> Честне́йшую:
<red>не пое́м, но пое́м припе́в и ирмо́с пра́здника, я́коже указа́ся в Вели́кий Понеде́льник. Свети́лен пра́здника.</red> Сла́ва,
<red>дне. И</red> ны́не,
<red>пра́здника. На хвали́тех стихи́ры подо́бны пра́здника, на 4,</red> Сла́ва,
<red>дне:</red> Душе́вною ле́ностию:
<red>И </red>ны́не,
<red>пра́здника:</red> Е́же от ве́ка та́инство:
<red>На стихо́вне самогла́сны дне, с припе́вы их, я́ко предписа́ся в понеде́льник:</red> Испо́лнихомся зау́тра: Сла́ва,
<red>пра́здника:</red> Да веселя́тся небеса́:
<red>И</red> ны́не,
<red>дне, глас 6:</red> Егда́ прии́деши во сла́ве:
<red>тропа́рь пра́здника, ектения́ и покло́ны 3 великии. Та́же:</red> Прииди́те, поклони́мся:
<red>три́жды, час 1-й. В конце́ того́, 3 великии покло́ны. И моли́тва:</red> Христе́, Све́те и́стинный:
<red>и отпу́ст. При часе́ же 3-м дне, твори́м лити́ю вне монастыря́, и возвра́щшеся пое́м часы́ с кафизмами, и чте́тся Тетроевангелие, глаго́лем на часе́х тропа́рь пра́здника. И чте́ние пра́здника. Кондаки́ глаго́лем дне и пра́здника, пременя́юще. И на коне́ц коего́ждо часа́ по 3 покло́ны вели́кия. И час 9-й без кафизмы. Блаже́нны ско́ро без пе́ния, и</red> Помяни́ нас, Го́споди:
<red>и про́чее, я́коже предписа́ся. По</red> О́тче наш:
<red>конда́к пра́здника.</red> Го́споди поми́луй,
<red>40. </red>Сла́ва, и ны́не, Честне́йшую:
<red>и покло́ны 3 вели́кия. И а́бие начина́ем вече́рню: </red>Прииди́те, поклони́мся:
<red>три́жды и пое́м вече́рню без кафизмы и без покло́нов. На</red> Го́споди, воззва́х:
<red>стихи́ры самогла́сны дне, 5, и пра́здника, 5.</red> Сла́ва, дне.
<red>И </red>ны́не,
<red>пра́здника. Вход со Ева́нгелием. Проки́мен, и чте́ния дне, и пра́здника 2, ектения́ ма́лая и возгла́с трисвята́го. Проки́мен, Апо́стол и аллилуия пра́здника. Ева́нгелие пра́здника и дне. И про́чая Литурги́я Златоу́стаго. Прича́стен пра́здника. На трапе́зе разреша́ем на еле́й и вино́ то́чию.</red>
</p>
<p>
<red>Повече́рие же пое́м ма́лое, без покло́нов, пое́м же и трипе́снец на нем кир Андре́я Кри́тскаго.</red>
</p>
<p>* * *</p>
<p>
<red>О то́мже пра́зднике, а́ще случи́тся в Сре́ду Вели́кую.</red>
</p>
<p>
<red>Во вто́рник ве́чера пое́м вече́рню без кафизмы и без покло́нов. На</red> Го́споди, воззва́х:
<red>стихи́ры самогла́сны дне 5 и пра́здника 5.</red> Сла́ва,
<red>дне, глас 7:</red> Се тебе́ тала́нт:
<red>И </red>ны́не,
<red>пра́здника. Вход со Ева́нгелием. Проки́мен, и чте́ния дне, и пра́здника, 3.</red> Да испра́вится моли́тва моя́:
<red>и покло́ны 3. Ева́нгелие дне, и про́чая Литурги́я преждесвяще́нных. На трапе́зе же варе́ние без еле́я, вино́ же пие́м. При часе́ же пе́рвом но́щи ударя́ет в вели́кий кампа́н, и во вся тя́жкая. И пое́м повече́рие вели́кое.</red> С на́ми Бог:
<red>на о́ба ли́ка, иере́й же кади́т в нача́ле по обы́чаю. И по</red> Сла́ва в Вы́шних:
<red>исхожде́ние в притво́р, и пое́м на лити́и стихи́ры пра́здника.</red>Сла́ва, и ны́не,
<red>пра́здника. На стихо́вне стихи́ры, и </red>Сла́ва, и ны́не,
<red>пра́здника. На благослове́нии хле́бов, тропа́рь пра́здника, три́жды, и чте́ние пра́здника.</red>
</p>
<p>
<red>На у́трени, на</red> Бог Госпо́дь:
<red>тропа́рь пра́здника, три́жды. И по обе́их кафизмах, седа́льны Трио́ди и чте́ние дне. По 3-й кафизме, ектения́, и седа́льны пра́здника о́ба и чте́ние пра́здника. Полиеле́й, и Седа́лен, и чте́ние пра́здника. Степе́нна 1-й антифо́н 4-го гла́са. Проки́мен:</red> Вся́кое дыха́ние:
<red>Ева́нгелие пра́здника, псало́м 50. Стихи́ра пра́здника. Кано́н пра́здника со ирмосо́м на 14. Катава́сия пра́здника, ирмо́с о́ба ли́ка вку́пе. А иде́же трипе́снец, пое́м кано́н пра́здника, со ирмосо́м на 6 и трипе́снца, на 8. Катава́сия, ирмо́с Трио́ди. По 3-й пе́сни, конда́к дне, и и́кос, и седа́лен пра́здника, и чте́ние пра́здника. По 6-й пе́сни конда́к пра́здника и и́кос. На 9-й пе́сни, </red>Честне́йшую:
<red>не пое́м, но пое́м припе́вы пра́здника, я́коже предуказа́ся. Свети́лен пра́здника.</red> Сла́ва,
<red>дне. И</red> ны́не,
<red>пра́здника. На хвали́тех стихи́ры пра́здника, на 4.</red> Сла́ва,
<red>дне, глас 6:</red> Дне́сь Христо́с прихо́дит:
<red>И </red>ны́не,
<red>пра́здника, глас 2:</red> Е́же от ве́ка та́инство:
<red>На стихо́вне дне, с припе́вы их, я́ко предписа́ся в Вели́кий Понеде́льник. </red>Сла́ва,
<red>пра́здника, глас 8:</red> Да веселя́тся небеса́:
<red>И </red>ны́не,
<red>дне, глас тоиже:</red> Го́споди, я́же во мно́гая грехи́:
<red>и про́чее по преждепи́санному. При часе́ же 3-м дне, твори́м исхожде́ние вне монастыря́, и, возвра́щшеся, пое́м часы́ с кафизмами, и чте́тся Тетроевангелие. И про́чее часо́в, и Литурги́и, я́коже предписа́ся в Понеде́льник и Вто́рник сея́ седми́цы. В коне́ц же часо́в быва́ет во оби́тели проще́ние по-обы́чаю. Повече́рие же пое́м по предпи́санному и трипе́снец кир Андре́я Кри́тскаго.</red>
</p>
<p>* * *</p>
<p>
<red>О то́мже пра́зднице, а́ще случи́тся в Вели́кий Четверто́к.  </red>
</p>
<p>
<red>В Сре́ду Вели́кую ве́чера пое́м вече́рню без кафизмы. На</red> Го́споди, воззва́х:
<red>стихи́ры самогла́сны дне 5 и пра́здника 5. </red>Сла́ва,
<red>дне. И</red> ны́не,
<red>пра́здника. Вход с Ева́нгелием. Проки́мен, и чте́ния дне, и пра́здника, 3. </red>Да испра́вится моли́тва моя́:
<red>и покло́ны 3. Ева́нгелие дне и про́чее преждесвяще́нных. На трапе́зе же пие́м вино́. При часе́ же Зри пе́рвом но́щи ударя́ет в вели́кий и во вся тя́жкая и, собра́вшеся во храм, пое́м повече́рие вели́кое, иере́й же кади́т по обы́чаю. И по</red> Сла́ва в Вы́шних;
<red>исхожде́ние в притво́р и пое́м на лити́и, самогла́сны стихи́ры. </red>Сла́ва, и ны́не,
<red>пра́здника. На стихо́вне стихи́ры и </red>Сла́ва, и ны́не,
<red>пра́здника. На благослове́нии хле́бов тропа́рь пра́здника, три́жды. И чте́ние пра́здника.</red>
</p>
<p>
<red>На у́трени на</red> Бог Госпо́дь:
<red>тропа́рь пра́здника, два́жды.</red> Сла́ва, и ны́не: Егда́ сла́внии ученицы́:
<red>Та́же полиеле́й, и Седа́лен, и чте́ние пра́здника. Степе́нна, 1-й антифо́н 4-го гла́са. Проки́мен.</red> Вся́кое дыха́ние:
<red>и Ева́нгелие пра́здника. Псало́м 50. Стихи́ра пра́здника. Кано́н пра́здника со ирмосо́м на 8, ирмо́с по два́жды и дне, со ирмосо́м на 8. Катава́сия, ирмо́с дне, о́ба ли́ка вку́пе. По 3-й пе́сни, конда́к дне, и и́кос, и седа́лен дне. </red>Сла́ва, и ны́не,
<red>пра́здника. И чте́ние пра́здника. По 6-й пе́сни, конда́к пра́здника, и и́кос, и про́лог, и синакса́рий. На 9-й пе́сни</red> Честне́йшую:
<red>не пое́м, но пое́м припе́вы пра́здника, я́коже предуказа́ся. Последи́ Ирмо́с:</red> Стра́нствия Влады́чня:
<red>Та́же припе́в пра́здника, и ирмо́с. Свети́лен, пра́здника. </red>Сла́ва,
<red>дне. И</red> ны́не
<red>, пра́здника. На хвали́тех стихи́ры пра́здника, на 4.</red> Сла́ва,
<red>пра́здника. И</red> ны́не,
<red>дне. Посе́м,</red> Сла́ва в Вы́шних:
<red>и ектения́. Та́же, на стихо́вне, стихи́ры дне, с припе́вы их.</red> Сла́ва,
<red>дне. И</red> ны́не,
<red>пра́здника. По</red> Бла́го е́сть:
<red>и по</red> О́тче наш:
<red>тропа́рь дне. </red>Сла́ва, и ны́не,
<red>пра́здника. И ектения́:</red> Поми́луй нас, Бо́же: Та́же Прииди́те, поклони́мся,
<red>три́жды, и час 1-й, на не́мже тропа́рь, и паремия дне, и оглаше́ние пра́здника, и отпу́ст. При часе́ же 5-м дне, быва́ет исхожде́ние вне монастыря́, и, ввозвращшеся, пое́м часы́ в притво́ре, 3-й, 6-й и 9-й, на ни́хже глаго́лем тропа́рь пра́здника.</red> Сла́ва,
<red>дне. И</red> ны́не,
<red>Богоро́дичен часо́в. По</red> О́тче наш:
<red>кондаки́ пременя́ем.</red> Помяни́ нас, Го́споди:
<red>и про́чая.</red> Лик небе́сный:
<red>По </red>О́тче наш:
<red>конда́к пра́здника.</red> Го́споди, поми́луй,
<red>40. И моли́тва:</red> Всесвята́я Тро́ице:
<red>и отпу́ст.</red> Благословлю́ Го́спода на вся́кое вре́мя:
<red>не глаго́лем.</red>
</p>
<p>
<red>Ве́чер же зна́менает в вели́кий, и во вся тя́жкая, во 8 час дне, и пое́м вече́рню.</red>
</p>
<p>
<red>На</red> Го́споди, воззва́х:
<red>стихи́ры самогла́сны дне, 5, и пра́здника, 5.</red> Сла́ва,
<red>дне. И</red> ны́не,
<red>пра́здника. Вход со Ева́нгелием.</red> Све́те ти́хий:
<red>и чте́ние дне, и пра́здника, 2. Ектения́ ма́лая, та́же трисвято́е. Проки́мен дне и пра́здника. Апо́стол дне и пра́здника. И про́чая, Литурги́я Вели́каго Васи́лия. Вме́сто</red> Досто́йно:
<red>Ирмо́с:</red> Стра́нствия Влады́чня:
<red>Во храме же Благовещения Пресвятыя Богородицы, ирмо́с:</red> Я́ко одушевле́нному:
<red>Вме́сто же</red> Херуви́мския пе́сни,
<red>пое́м тропа́рь, глас 6:</red> Ве́чери Твое́й та́йныя:
<red>три́жды. То́йже пое́м и в прича́стна ме́сто, еди́ножды. Егда́ же причаща́ются бра́тия, и пое́м вме́сто</red> Те́ло Христо́во:
<red>то́йже:</red> Ве́чери Твоея́:
<red>и вме́сто:</red> Да испо́лнятся:
<red>еди́ножды, со аллилуиями. На трапе́зе же не разреша́ем на ры́бы, но то́чию на еле́й и вино́.</red>
</p>
<p>* * *</p>
<p>
<red>О то́мже пра́зднице, а́ще случи́тся в Вели́кий Пято́к.</red>
</p>
<p>
<red>В Четверто́к ве́чера, на</red> Го́споди, воззва́х:
<red>стихи́ры дне, 5, и пра́здника, 5.</red> Сла́ва,
<red>дне:</red> Рожде́ние ехи́дново:
<red>И </red>ны́не
<red>, пра́здника:</red> По́слан бы́сть:
<red>Вход со Ева́нгелием. Проки́мен, и чте́ние дне, и пра́здника, 3. Ектения́ ма́лая, и возгла́с, и трисвято́е. Проки́мен, Апо́стол, аллилуия и Ева́нгелие дне, и про́чее Боже́ственный Литурги́и Вели́каго Васи́лия, я́коже пре́жде изъяви́ся. На трапе́зе же разреша́ем на еле́й и вино́. Повече́рие пое́м ма́лое с трипе́снцем. По трисвято́м конда́к дне. </red>Сла́ва, и ны́не,
<red>пра́здника.</red>
</p>
<p>
<red>При часе́ же пе́рвом но́щи ударя́ет в вели́кий, и во вся тя́жкая, и начина́ем у́треню. На </red>Бог Госпо́дь:
<red>тропа́рь пра́здника, два́жды. </red>Сла́ва, и ны́не,
<red>дне:</red> Егда́ сла́внии ученицы́:
<red>Посем ектения малая. И а́бие диа́кон или́ иере́й глаго́лет:</red> И о сподо́битися нам слы́шания свята́го Ева́нгелия:
<red>и чтет Ева́нгелие 1-е настоя́тель, и пото́м антифо́ны. И Ева́нгелия святы́х страсте́й, по чи́ну их. И по чте́нии 7-го Ева́нгелия, чте́ние дне. Посе́м, степе́нна, 1-й антифо́н 4-го гла́са. Проки́мен пра́здника.</red> Вся́кое дыха́ние:
<red>Ева́нгелие пра́здника, и а́бие Ева́нгелие святы́х страсте́й осмо́е. Псало́м 50. Стихи́ра пра́здника. Та́же моли́тва:</red> Спаси́, Бо́же, лю́ди Твоя́:
<red>и мы:</red> Го́споди, поми́луй,
<red>12. Кано́н пра́здника, со ирмосо́м на 14. Катава́сия пра́здника, о́ба ли́ка вку́пе. А иде́же трипе́снец, пое́м кано́н пра́здника со ирмосо́м на 6, ирмо́с два́жды и трипе́снец на 8. Катава́сия, ирмо́с Трио́ди, о́ба ли́ка вку́пе. По 3-й пе́сни конда́к дне и и́кос. </red>Сла́ва, и ны́не,
<red>седа́лен пра́здника и чте́ние пра́здника. По 6-й пе́сни конда́к пра́здника, и и́кос, и синакса́рий. На 9-й пе́сни,</red> Честне́йшую:
<red>не пое́м, но пое́м припе́в пра́здника. Свети́лен пра́здника. </red>Сла́ва,
<red>дне. И </red>ны́не,
<red>пра́здника. Та́же, Ева́нгелие 9-е. На хвали́тех стихи́ры самогла́сны дне.</red> Сла́ва,
<red>дне. И</red> ны́не,
<red>пра́здника. Та́же, Ева́нгелие 10-е. Посе́м,</red> Сла́ва в Вы́шних:
<red>ектения́: </red>Испо́лним у́треннюю моли́тву:
<red>и возгла́с. Посе́м Ева́нгелие 11-е. Та́же, на стихо́вне стихи́ры пра́здника</red>. Сла́ва,
<red>дне. И</red> ны́не,
<red>пра́здника. Та́же Ева́нгелие 12-е. Посе́м:</red> Бла́го е́сть испове́датися Го́сподеви:
<red>И по</red> О́тче наш:
<red>тропа́рь, глас 4:</red> Искупи́л ны еси́: Сла́ва, и ны́не,
<red>пра́здника. Ектения́:</red> Поми́луй нас, Бо́же:
<red>иере́й:</red> Прему́дрость.
<red>И отпу́ст. И час 1-й пое́м, я́коже указа́ся в Вели́кий Пято́к, глаго́лем же на нем тропа́рь пра́здника, и дне, и конда́к пра́здника.</red>
</p>
<p>
<red>При часе́ же 5-м дне твори́м исхожде́ние вне оби́тели и, возвра́щшеся, пое́м 3-й час, и 6-й, и 9-й, с тропари́ и паремии́, с Апо́столы, и Ева́нгелии, и чте́ниями, и с про́чею слу́жбою их. Глаго́лются же в них тропари́ часо́в Вели́каго Пятка́, е́же е́сть дне, и пра́здника, конда́к дне, и пра́здника. И про́чая, я́коже в Вели́кий Пято́к указа́ся. Псало́м же 33-й зде оставля́ем, и глаго́лем его́ на Литурги́и. При часе́ же 8-м дне зна́менает в вели́кий и во вся тя́жкая, начина́ем вече́рню, и твори́т иере́й проскоми́дию. На</red> Го́споди, воззва́х:
<red>пое́м стихи́ры дне, 6 и пра́здника, 4.</red> Сла́ва,
<red>дне:</red> О ка́ко законопресту́пный собо́р:
<red>И </red>ны́не,
<red>пра́здника:</red> По́слан бы́сть:
<red>Вход со Ева́нгелием. </red>Све́те ти́хий:
<red>Проки́мен, и чте́ние дне, и пра́здника, 2. Та́же ектения́ ма́лая, и трисвято́е. Проки́мен, Апо́стол, аллилуия и Ева́нгелие, пре́жде пра́здника, и дне. Прича́стен пра́здника. Соверша́ется же Боже́ственная Литурги́я Златоу́стаго. Вме́сто</red> Досто́йно:
<red>пое́м ирмо́с пра́здника:</red> Я́ко одушевле́нному:
<red>На трапе́зе же яди́м сухояде́ние и пие́м вино́.</red>
</p>
<p>* * *</p>
<p>
<red>О то́мже пра́зднице, а́ще случи́тся в Вели́кую Суббо́ту. </red>
</p>
<p>
<red>В Пято́к ве́чера при часе́ 10-м дне зна́менает в вели́кий и во вся тя́жкая, и пое́м вече́рню. На</red> Го́споди, воззва́х:
<red>стихи́ры самогла́сны дне, на 6, и пра́здника на 4.</red> Сла́ва,
<red>дне: И</red> ны́не, пра́здника.
<red>Вход со Ева́нгелием. </red>Све́те ти́хий:
<red>Проки́мен, и чте́ние дне, и пра́здника, 5. Та́же, проки́мен, Апо́стол, аллилуия и Ева́нгелие дне. Посе́м ектения́:</red> Рцем вси:
<red>та́же:</red> Сподо́би, Го́споди, в ве́чер сей: Испо́лним вече́рнюю моли́тву:
<red>На стихо́вне стихи́ры дне, с припе́вы их.</red> Сла́ва,
<red>пра́здника. И</red> ны́не,
<red>дне. Та́же,</red> Ны́не отпуща́еши:
<red>По трисвято́м, тропа́рь пра́здника.</red> Сла́ва, и ны́не: Благообра́зный Ио́сиф:
<red>Иере́й:</red> Прему́дрость, и отпу́ст.
<red>Повече́рие пое́м в ке́ллии. Конда́к дне. </red>Сла́ва, и ны́не,
<red>пра́здника.</red>
</p>
<p>
<red>При часе́ же 1-м но́щи зна́менает в вели́кий и во вся тя́жкая, и пое́м у́треню. На</red> Бог Госпо́дь:
<red>тропа́рь дне, глас 2:</red> Благообра́зный Ио́сиф:
<red>еди́ножды. Егда́ снизше́л еси́ к сме́рти: еди́ножды.</red> Сла́ва: Мироно́сицам жена́м:
<red>И</red> ны́не,
<red>пра́здника:</red> Дне́сь спасе́ния на́шего:
<red>Та́же пое́м непоро́чны на глас 5-й. Кади́т иере́й на 1-й</red> Сла́ве,
<red>та́кожде и на 2-й и на 3-й, я́ко обы́чай. По сконча́нии непоро́чных, пое́м тропари́ воскре́сны:</red> А́нгельский собо́р:
<red>и про́чая. Та́же ектения́ ма́лая, и седа́лен дне, та́же полиеле́й, и седа́лен пра́здника, и чте́ние пра́здника. Степе́нна, 1-й антифо́н 4-го гла́са. Проки́мен пра́здника.</red> Вся́кое дыха́ние:
<red>Ева́нгелие пра́здника. Псало́м 50. Стихи́ра пра́здника. Кано́н пра́здника, со ирмосо́м на 8, ирмо́с два́жды и дне, со ирмосо́м на 8. Катава́сия, ирмо́с дне, о́ба ли́ка вку́пе. По 3-й пе́сни конда́к дне, и и́кос, и седа́лен дне. </red>Сла́ва, и ны́не,
<red>пра́здника и чте́ние пра́здника. По 6-й пе́сни конда́к пра́здника и и́кос. Про́лог и синакса́рий. На 9-й пе́сни,</red> Честне́йшую:
<red>не пое́м, но пое́м припе́вы пра́здника, я́коже указа́ся, последи́ ирмо́с дне:</red> Не рыда́й Мене́, Ма́ти:
<red>Та́же припе́в пра́здника и ирмо́с. </red>Свят Госпо́дь Бог наш:
<red>на глас 2. Свети́лен пра́здника, два́жды. На хвали́тех, стихи́ры самогла́сны дне 3, и пра́здника подо́бны 3. Та́же, самогла́сен пра́здника, глас 8:</red> Да веселя́тся небеса́:
<red>с припе́вом:</red> Благовести́те де́нь от дне: Сла́ва,
<red>дне. И</red> ны́не: Преблагослове́нна еси́:
<red>Славосло́вие вели́кое. И быва́ет вход, я́коже пи́сан в Трио́ди. Посе́м проки́мен и паремия дне. Проки́мен, Апо́стол, аллил́уия и Ева́нгелие дне. Ектения́ и отпу́ст. И час 1-й пое́м в притво́ре, про́чий же часы́ пою́тся во свое́ вре́мя. На часе́х тропа́рь пра́здника и дне кондаки́ глаго́лем, пременя́юще. Блаже́нны ско́ро без пе́ния.</red> Помяни́ нас, Го́споди:
<red>и про́чая. По</red> О́тче наш:
<red>конда́к дне. </red>Сла́ва,
<red>и</red> ны́не,
<red>конда́к пра́здника.</red> Го́споди поми́луй,
<red>40. И моли́тва, Всесвята́я Тро́ице: и отпу́ст. </red>
</p>
<p>
<red>Во святу́ю и Вели́кую Суббо́ту ве́чера о часе́ 10-м дне, зна́менает в вели́кое и во вся тя́жкая.</red>
</p>
<p>
<red>И собра́вшеся во храм, и благослови́вшу иере́ю, пое́м вече́рню по обы́чаю без кафизмы. На</red> Го́споди, воззва́х:
<red>пое́м стихи́ры воскре́сны 3, глас 1:</red> Вече́рния на́ша моли́твы:
<red>и Вели́кия Суббо́ты, самогла́сны 3, глас 8 и пра́здника, на 4.</red> Сла́ва,
<red>дне, глас 6:</red> Дне́шний де́нь та́йно:
<red>И </red>ны́не,
<red>пра́здника:</red> По́слан бы́сть:
<red>Вход со Ева́нгелием.</red> Све́те ти́хий:
<red>Проки́мна не глаго́лем, но а́бие иере́й глаго́лет: </red>Прему́дрость.
<red>И чте́ния дне, по чи́ну их. По сконча́нии же чте́ния ектения́ ма́лая и возгла́с, и пое́м вме́сто трисвята́го:</red> Ели́цы во Христа́ крести́стеся:
<red>аллилуия. Проки́мен дне, и пра́здника. Апо́стол дне, и пра́здника. Вме́сто же</red> Херуви́мский пе́сни
<red>пое́тся:</red> Да молчи́т вся́кая пло́ть:
<red>и по ряду́ Боже́ственная Литурги́я Вели́каго Васи́лия. Вме́сто</red> Досто́йно:
<red>пое́м Ирмо́с:</red> Не рыда́й Мене́, Ма́ти:
<red>В хра́ме же Благове́щения Богоро́дицы, пое́м Ирмо́с:</red> Я́ко одушевле́нному:
<red>Прича́стен дне и пра́здника.</red>
</p>
<p>* * *</p>
<p>
<red>Подоба́ет ве́дати, я́ко а́ще случи́тся в са́мую святу́ю и Вели́кую неде́лю Па́схи, е́же е́сть Кириопа́сха, пра́здник Благове́щения Пресвяты́я Богоро́дицы.</red>
</p>
<p>
<red>В Вели́кую Суббо́ту ве́чера, на</red> Го́споди, воззва́х:
<red>поста́вим стихо́в 10, и пое́м стихи́ры воскре́сны 3, и Вели́кия Суббо́ты 3, и пра́здника 4. </red>Сла́ва,
<red>глас 6:</red> Дне́шний де́нь та́йно:
<red>И</red> ны́не,
<red>пра́здника, глас то́йже:</red> По́слан бы́сть:
<red>Вход со Ева́нгелием.</red> Све́те ти́хий:
<red>проки́мен не глаго́лется, но а́бие иере́й:</red> Прему́дрость.
<red>И чте́ния: 1-е чте́ние дне: </red>В нача́ле сотвори́ Бог не́бо и зе́млю:
<red>еди́на паремия. Та́же пра́здника Благове́щения, чте́ний 5. Та́же и про́чая чте́ния дне, по чи́ну их. И по ряду́ Боже́ственная Литурги́я Вели́каго Васи́лия. По отпуще́нии же Литурги́и быва́ет яде́ние, и чте́ние Дея́ний святы́х Апо́стол, по чи́ну их, я́коже указа́ся в Вели́кую Суббо́ту. И конча́ну бы́вшу чте́нию, благослови́вшу иере́ю, глаго́лем трисвято́е, и по</red> О́тче наш: Го́споди поми́луй,
<red>12.</red> Сла́ва, и ны́не: Прииди́те, поклони́мся,
<red>трижды. Та́же, псало́м 50. И пое́м кано́н пра́здника, со ирмосо́м на 6 и Вели́кия Суббо́ты, со ирмосо́м на 8. Катава́сия, ирмо́с суббо́тный, о́ба ли́ка вку́пе. По 3-й пе́сни конда́к и и́кос пра́здника и седа́лен дне. </red>Сла́ва, и ны́не,
<red>пра́здника и чте́ние пра́здника. По 6-й пе́сни конда́к дне, и и́кос и чте́ние дне. По 9-й пе́сни трисвято́е, и по</red> О́тче наш:
<red>тропа́рь:</red> Егда́ снизше́л еси́ к сме́рти: Сла́ва, и ны́не,
<red>пра́здника. Ектения́, и отпу́ст. И а́ще бу́дет вре́мя пора́ну, прилага́ется чте́ние дне, ему́же что́му, настоя́тель раздае́т свещи́ бра́тии, кандиловжига́тель же, взем благослове́ние у настоя́теля и шед, зна́менает во вся. И по чте́нии исхо́дим в притво́р, предходящим настоя́телю с лампа́дами и затворшимся две́рем, кади́т по чи́ну всю бра́тию. И став пред вели́кими враты́ церко́вными, кади́т крестообра́зно три́жды и рече́т: </red>Сла́ва Святе́й и Единосу́щней:
<red>И нам отвещавшим:</red> ами́нь.
<red>И начина́ет настоя́тель тропа́рь, глас 5:</red> Христо́с воскре́се из ме́ртвых:
<red>три́жды. Посе́м пою́т бра́тия, три́жды. Настоя́тель, стих 1:</red> Да воскре́снет Бог:
<red>и бра́тия:</red> Христо́с воскре́се:
<red>еди́ножды. Настоя́тель, стих 2:</red> Я́ко исчеза́ет дым:
<red>и бра́тия:</red> Христо́с воскре́се:
<red>еди́ножды. Настоя́тель, стих 3:</red> Та́ко да поги́бнут гре́шницы:
<red>и бра́тия:</red> Христо́с воскре́се:
<red>еди́ножды. Настоя́тель, стих 4:</red> Сей де́нь, его́же сотвори́ Госпо́дь:
<red>и бра́тия:</red> Христо́с воскре́се,
<red>еди́ножды. И а́бие настоя́тель велегла́сно:</red> Христо́с воскре́се:
<red>и отверза́ет врата́, и вхо́дит настоя́тель с честны́м Кресто́м, предыдущим ему́ лампадом, и бра́тиям пою́щим: </red>И су́щим во гробе́х живо́т дарова́в.
<red>По внегда́ же вни́ти ему́ во олта́рь, глаго́лем </red>Сла́ву,
<red>и пое́м тропа́рь пра́здника, глас 4:</red> Дне́сь спасе́ния на́шего глави́зна:
<red>И</red> ны́не,
<red>то́йже. Та́же ектения́ вели́кая:</red> Ми́ром Го́споду помо́лимся.
<red>И по возгла́се начина́ет предстоя́тель Ирмо́с: </red>Воскресе́ния де́нь:
<red>и пое́м кано́н Па́схи со ирмосо́м на 8, ирмосы́ по два́жды. И Благове́щения кано́н со ирмосо́м на 8, ирмосы́ по два́жды. Последи́ же ирмосы́ обою́ кано́нов, ки́йждо лик свой. Та́же катава́сия:</red> Воскресе́ния де́нь:
<red>о́ба ли́ка вку́пе. И тропа́рь:</red> Христо́с воскре́се:
<red>три́жды, и по ко́ейждо пе́сни ектения́ ма́лая, и возгла́сы по чи́ну их. По 3-й пе́сни конда́к и и́кос Па́схи, и ипакои́, и чте́ние в Богосло́ве, ему́же нача́ло:</red> На стра́жи мое́й ста́ну.
<red>По 6-й пе́сни конда́к пра́здника Благове́щения, и и́кос, и чте́ние в Богосло́ве же, ему́же нача́ло:</red> Воскресе́ния де́нь:
<red>Та́же проки́мен пра́здника, глас 4: </red>Благовести́те:
<red>Стих:</red>Воспо́йте Го́сподеви пе́снь но́ву: Вся́кое дыха́ние:
<red>Ева́нгелие от Луки́, зача́ло 4:</red> Во дни о́ны, воста́вши Мариа́м:
<red>Та́же</red> Воскресе́ние Христо́во:
<red>три́жды, и стихи́ра:</red> Воскре́с Иису́с:
<red>три́жды, на глас 6. Посе́м Пе́снь 7-я, и про́чия две. На 9-й пе́сни пое́м припе́вы Па́схи, и пра́здника. Свети́лен Па́схи еди́ножды и пра́здника два́жды. На хвали́тех стихи́ры воскре́сны на 4 и Благове́щения на 4, с припе́вы их. Та́же о́ба ли́ка вку́пе, припе́в 1-й: </red>Да воскре́снет Бог:
<red>стихи́ры Па́схи, глас 5, с про́чими припе́вы их.</red> Сла́ва,
<red>Благове́щения, глас 8:</red> Да веселя́тся небеса́:
<red>И </red>ны́не,
<red>Па́схи:</red> Воскресе́ния де́нь:
<red>И целова́ние по обы́чаю, и поуче́ние Златоу́стаго, ектении́ и отпу́ст. Исхожде́ние вне монастыря́ не быва́ет. Часы́ же пою́тся по уста́ву Па́схи. На Литурги́и антифо́ны Па́схи. По вхо́де же глаго́лем: В це́рквах </red>благослови́те Бо́га, Го́спода от исто́чник Изра́илевых. Христо́с воскре́се:
<red>три́жды.</red> Сла́ва,
<red>тропа́рь:</red> Дне́сь спасе́ния на́шего:
<red>И </red>ны́не,
<red>конда́к:</red> А́ще и во гроб:
<red>Вме́сто трисвята́го, пое́м:</red> Ели́цы во Христа́ крести́стеся:
<red>Проки́мен, Апо́стол, аллилуи́я и Ева́нгелие пре́жде Па́схи, пото́м пра́здника. </red>
</p>
<p>
<red>Егда́ же приспе́ет на Литурги́и вре́мя че́сти свято́е Ева́нгелие.</red>
</p>
<p>
<red>И чтет иере́й Ева́нгелие Па́схи, с диа́коном, я́коже указа́ся на Литурги́и в неде́лю. Та́же чтет Ева́нгелие Благове́щения еди́н диа́кон по обы́чаю, я́коже и всегда́, и тому́ Ева́нгелию в кандию́ не ударя́ют, и по ряду́ Боже́ственная Литурги́я Златоу́стаго. За</red> Досто́йно:
<red>ирмо́с Па́схи. Прича́стен Па́схи и пра́здника.</red>
</p>
<p>* * *</p>
<p>
<red>О то́мже пра́зднице, а́ще случи́тся Благове́щение Пресвяты́я Богоро́дицы в понеде́льник, во вто́рник или́ в сре́ду све́тлыя неде́ли.</red>
</p>
<p>
<red>Во святу́ю и вели́кую неде́лю Па́схи: На ма́лой вече́рни, по внегда́ рещи́ иере́ю;</red> Христо́с воскре́се:
<red>три́жды: и стихи́ обы́чныя.</red> Сла́ва, и ны́не: Христо́с воскре́се:
<red>На</red> Го́споди, воззва́х;
<red>стихи́ры воскре́сны, на 4. </red>Сла́ва, и ны́не,
<red>пра́здника, глас 2:</red> Е́же от ве́ка та́инство:
<red>Та́же </red>Све́те ти́хий:
<red>без вхо́да. Проки́мен вели́кий:</red> Кто Бог ве́лий:
<red>и стих его́ 1. Та́же:</red> Сподо́би, Го́споди:
<red>На стихо́вне стихи́ра воскре́сна, 1. Та́же стихи́ры пра́здника, самогла́сны 3, глас 4, вели́кий вече́рни стихо́вныя, с припе́вы их. </red>Сла́ва: Благовеству́ет Гаврии́л:
<red>И</red> ны́не: Воскресе́ния де́нь: Христо́с воскре́се:
<red>три́жды. </red>Сла́ва, и ны́не,
<red>тропа́рь:</red> Дне́сь спасе́ния на́шего:
<red>Ектения́ ма́лая и отпу́ст.</red>
</p>
<p>
<red>На вели́цей вече́рни: по внегда́ кади́ти иере́ю и рещи́ ему́:</red> Сла́ва Святе́й и Единосу́щней:
<red>пое́т:</red> Христо́с воскре́се:
<red>три́жды, и стихи́ его́:</red> Сла́ва, и ны́не: Христо́с воскре́се:
<red>три́жды. Та́же ектения́. На</red> Го́споди, воззва́х:
<red>стихи́ры воскре́сны, 3, и восто́чен Анато́лиев 1, и пра́здника 6. </red>Сла́ва, и ны́не,
<red>пра́здника:</red> По́слан бы́сть:
<red>Вход.</red> Све́те ти́хий:
<red>Проки́мен, глас 7:</red> Кто Бог ве́лий, я́ко Бог наш:
<red>со стихи́ его́. И чте́ний пра́здника 5. (А́ще в неде́лю ве́чера, посе́м иере́й: </red>И о сподо́битися нам:
<red>Ева́нгелие от Иоа́нна, зача́ло 65:</red> Су́шу по́зде в де́нь той:
<red>Коне́ц:</red> не иму́ ве́ры.)
<red>Та́же ектения́. На лити́и стихи́ры самогла́сны пра́здника.</red> Сла́ва, и ны́не: Благовеству́ет Гаврии́л:
<red>На стихо́вне стихи́ра воскре́сна еди́на. Та́же припе́в:</red> Да воскре́снет Бог:
<red>и пое́м стихи́ры Па́схи, с припе́вы их.</red> Сла́ва,
<red>пра́здника:</red> Дне́сь ра́дость:
<red>И </red>ны́не,
<red>Па́схи:</red> Воскресе́ния де́нь:
<red>и на коне́ц,</red> Христо́с воскре́се,
<red>три́жды: тропа́рь пра́здника, три́жды. И благослове́ние хле́бов, и раз дая́ние, и чте́ние пра́здника.</red>
</p>
<p>
<red>На у́трени: по внегда́ благослови́ти иере́ю и рещи́: </red>Христо́с воскре́се:
<red>три́жды, и стихи́ его́. И по сконча́нии,</red> Сла́ва,
<red>тропа́рь пра́здника: И</red> ны́не,
<red>то́йже. Та́же ектения́ вели́кая. Полиеле́й, и седа́льны, и чте́ние пра́здника. Степе́нна, 1-й антифо́н 4-го гла́са. Проки́мен и Ева́нгелие пра́здника.</red> Воскресе́ние Христо́во:
<red>три́жды. Псало́м 50 не глаго́лем, но а́бие</red> Сла́ва: Моли́твами Богоро́дицы
<red>: И</red> ны́не,
<red>тойже. Посе́м припе́в на глас 6:</red> Благовести́те де́нь от дне:
<red>и пое́м стихи́ру самогла́сну пра́здника, глас 6:</red> По́слан бы́сть:
<red>Та́же иере́й глаго́лет моли́тву:</red> Спаси́, Бо́же, лю́ди Твоя́: Го́споди, поми́луй,
<red>12. И по возгла́се пое́м кано́н Па́схи, со ирмосо́м на 6 и пра́здника, со ирмосо́м на 8. Ирмосы́ Па́схи и пра́здника, по два́жды. Катава́сия, Благове́щения ирмо́с, о́ба ли́ка вку́пе. По 3-й пе́сни конда́к Па́схи, и и́кос, и седа́лен пра́здника. По 6-й пе́сни конда́к пра́здника, и и́кос, и чте́ния дне. Та́же </red>Воскре́с Иису́с:
<red>три́жды. На 9-й пе́сни припе́вы Па́схи и пра́здника. Свети́лен Па́схи, еди́ножды, и пра́здника, два́жды. На хвали́тех стихи́ры воскре́сны гла́са 3, и пра́здника подо́бны 3. Та́же:</red> Да воскре́снет Бог:
<red>и пое́м стихи́ры Па́схи, с припе́вы их.</red> Сла́ва,
<red>пра́здника:</red> Да веселя́тся небеса́:
<red>И</red> ны́не,
<red>Па́схи:</red> Воскресе́ния де́нь: Христо́с воскре́се:
<red>три́жды. </red>Сла́ва, и ны́не, т
<red>ропа́рь пра́здника, ектении́ и отпу́ст. И дае́тся святы́й еле́й бра́тии и быва́ет лити́я вне оби́тели. Часы́ же пое́м Па́схи по обы́чаю.</red>
</p>
<p>
<red>На Литурги́и: антифо́ны Па́схи. По вхо́де, глаго́лем Стих: </red>В це́рквах благослови́те Бо́га Го́спода: Христо́с воскре́се:
<red>три́жды. Тропа́рь, пра́здника.</red> Сла́ва,
<red>конда́к Па́схи. И</red> ны́не,
<red>пра́здника. Вме́сто трисвята́го,</red> Ели́цы во Христа́ крести́стеся:
<red>Проки́мен, Апо́стол, аллилуия и Ева́нгелие, пре́жде Благове́щения, та́же дне. И по ряду́ Боже́ственная Литурги́я Златоу́стаго. Прича́стен дне и пра́здника. </red>
</p>
<p>
<red>Изве́стно же да бу́дет, я́ко не свои́м смотре́нием, о е́же ка́ко пе́ти подоба́ет слу́жбу Благове́щению во дни святы́я 40-цы, и в седми́це вели́кия неде́ли на святу́ю Па́сху, и е́же о сем повеле́но бы́сть.</red>
</p>
<p>
<red>И́бо типику Вели́кия це́ркве после́довавше изве́стно, и синакса́рий ви́девше честны́я оби́тели Студи́йския и про́чих, не то́чию же, но и иерусали́мския типики проше́дше, сия́ вчини́хом. И никто́же у́бо диви́тся премене́нию быва́ему, стихи́рам же и канонам, и чте́ниям, проки́меном же и Апо́столом, аллилуиям, и Евангелиям, и причастиям, е́же та́ко премени́ти повеле́но е́сть; но де́нь да сматря́ет, егда́ на́вечерие Благове́щения быва́ет, та́кожде, и де́нь пра́здника е́сть, и обря́щеши, я́ко егда́ в по́стен де́нь на́вечерие случи́тся, че́сти ра́ди святы́я 40-цы, пое́м стихи́ры дне, и пото́м Благове́щения, и Литурги́я преждесвяще́нных.</red>
</p>
<p>
<red>Отту́дуже прии́мет нача́ло пра́здника, вся предваря́ют Благове́щения. </red>
</p>
<p>
<red>Подоба́ет ве́дати, я́ко а́ще случи́тся пра́здник сей в ки́йлибо де́нь вели́кия неде́ли, или́ в суббо́ту Ла́зареву, или́ в неде́лю Цветоно́сную.</red>
</p>
<p>
<red>Пре́жде вчини́хом Благове́щения слу́жбу, поне́же пре́жде стра́сти Христо́вы бы́ти сему́ пра́зднику, за е́же не бы́ти посту́ в нем.</red>
</p>
<p>
<red>Па́ки же в вели́кия дни седми́цы разсуди́хом, а́ще случи́тся в них Благове́щение. На вече́рни предваря́ют стихи́ры дне, и пото́м Благове́щения поста́ ра́ди, я́коже пре́жде ре́хом, и за пресла́вное дне.</red>
</p>
<p>
<red>Бы́ти же в Вели́кий Пято́к и проскоми́дии вчини́хом, а́ще случи́тся Благове́щение; а́ще бо и пра́вила и́нако повелева́ют, но обрето́хом в собо́рней Вели́цей це́ркви, в моле́бных хра́мех Богоро́дицы быва́ти с просфора́ми слу́жбе соверше́нней. Те́мже сия́ си́це, и в Вели́кий Пято́к Литурги́ю Златоу́стову вчини́хом.</red>
</p>
<p>* * *</p>
<p>
<red>Ука́з о отда́нии Благове́щения Пресвяты́я Богоро́дицы.</red>
</p>
<p>
<red>Подоба́ет ве́дати, а́ще случи́тся Благове́щение в Пято́к 3-я или́ 4-я неде́ли посто́в.</red>
</p>
<p>
<red>Пое́м всю слу́жбу пра́здника с Трио́дию по уста́ву, я́коже пре́жде указа́ся в ряду́.</red>
</p>
<p>
<red>На у́трени в суббо́ту 3-ю отда́ние пое́м пра́здника. На</red> Бог Госпо́дь:
<red>тропа́рь пра́здника, два́жды. </red>Сла́ва,
<red>Арха́нгела. И</red> ны́не, пра́здника.
<red>По кафизмах седа́льны пра́здника и чте́ние пра́здника. Кано́н пра́здника, со ирмосо́м на 8 и Арха́нгела на 6. Катава́сия пра́здника. Четверопе́снца же зде не пое́м, но пое́м напреди́ на повече́рии. По 3-й пе́сни конда́к Арха́нгела и Седа́лен, два́жды. </red>Сла́ва, и ны́не,
<red>пра́здника, и чте́ния. По 6-й пе́сни конда́к пра́здника, и и́кос. На 9-й пе́сни, </red>Честне́йшую:
<red>не пое́м, но пое́м припе́в пра́здника, та́же ирмо́с, и на ки́йждо тропа́рь пра́здника, пое́м припе́в то́йже и последи́ ирмо́с. Свети́лен пра́здника.</red> Сла́ва,
<red>Арха́нгела. И</red> ны́не,
<red>пра́здника. На хвали́тех стихи́ры на 6: пра́здника 3, и Арха́нгела 3. </red>Сла́ва, и ны́не,
<red>пра́здника. Славосло́вие вели́кое. По трисвято́м тропа́рь Арха́нгела. </red>Сла́ва, и ны́не,
<red>пра́здника. Ектении́, и отпу́ст, и час 1-й.</red>
</p>
<p>
<red>На 1-м часе́ тропа́рь пра́здника, и Арха́нгела, и конда́к пра́здника, и про́чая, и соверше́нный отпу́ст.</red>
</p>
<p>
<red>На Литурги́и: Блаже́нны пра́здника, пе́сни 3-я и 6-я. По вхо́де тропа́рь пра́здника, и Арха́нгела.</red> Сла́ва,
<red>конда́к Арха́нгела. И</red> ны́не,
<red>пра́здника. Проки́мен пра́здника. Апо́стол, аллилуия и Ева́нгелие дне, и пра́здника. Вме́сто</red> Досто́йна
<red>пое́м ирмо́с пра́здника. Прича́стен пра́здника. </red>
</p>
<p>
<red>А́ще ли случи́тся отда́ние Благове́щения в неде́лю 3-ю посто́в:</red>
</p>
<p>
<red>В суббо́ту на ма́лой вече́рни обы́чно Трио́ди. На вели́цей вече́рни, на</red> Го́споди, воззва́х:
<red>стихи́ры воскре́сны 3, и Креста́ 4, и пра́здника 3.</red> Сла́ва,
<red>Креста́. И</red> ны́не,
<red>пра́здника, или́ Богоро́дичен 1-й гла́са. Вход. Проки́мен дне, и ектении́. На лити́и стихи́ры пра́здника, глас 1-й.</red> Сла́ва,
<red>Креста́. И</red> ны́не,
<red>пра́здника. На стихо́вне стихи́ры воскре́сны.</red> Сла́ва,
<red>Креста́. И</red> ны́не,
<red>пра́здника. На благослове́нии хле́бов тропа́рь пра́здника, два́жды. И Креста́ еди́ножды. И чте́ние. На у́трени, на</red> Бог Госпо́дь:
<red>тропа́рь воскре́сен два́жды.</red> Сла́ва,
<red>Креста́. И</red> ны́не,
<red>праздника. По кафизмах, седа́льны воскре́сны, и Богоро́дичны их и чте́ние во Ева́нгелии толково́м: Понепоро́чных, ипакои́ гла́са, и чте́ние во Ева́нгелии. Степе́нна, и проки́мен гла́са.</red> Вся́кое дыха́ние:
<red>Ева́нгелие воскре́сно. Псало́м 50. Стихи́ра, глас 8:</red> Покая́ния отве́рзи ми две́ри:
<red>и про́чее воскре́сно. Кано́н воскре́сен со ирмосо́м на 4, и пра́здника на 4, и Креста́ на 6. Катава́сия Креста́, о́ба ли́ка вку́пе. По 3-й пе́сни, конда́к пра́здника, и седа́лен Креста́, и чте́ние пра́здника. По 6-й пе́сни, конда́к Креста́, и и́кос, и чте́ние. На 9-й пе́сни, пое́м </red>Честне́йшую:
<red>Светилен воскресен:</red> Сла́ва,
<red>Креста́. И</red> ны́не,
<red>пра́здника. На хвали́тех стихи́ры воскре́сны 3, и Креста́ 2, и пра́здника 3, с припе́вы их, и пото́м припе́в: </red>Воскресни́, Го́споди Бо́же мой:
<red>И пое́м самогла́сну стихи́ру Трио́ди.</red> Сла́ва,
<red>ту́южде. И</red> ны́не: Преблагослове́нна еси́:
<red>Славосло́вие вели́кое. По трисвято́м вход, и пое́м тропа́рь Креста́: </red>Спаси́, Го́споди, лю́ди Твоя́:
<red>три́жды. И быва́ет поклоне́ние честно́му Кресту́ по обы́чаю. Та́же ектения́ и оглаше́ние Студи́тово, и отпу́ст, и исхожде́ние.</red>Сла́ва, и ны́не,
<red>стихи́ра Ева́нгельская, и час 1-й в притво́ре. На часе́х тропа́рь воскре́сен.</red> Сла́ва,
<red>Креста́. И</red> ны́не,
<red>Богоро́дичен часо́в. По</red> О́тче наш:
<red>конда́к Креста́. На 3-м часе́, тропа́рь воскре́сен.</red> Сла́ва,
<red>пра́здника. И</red> ны́не,
<red>Богоро́дичен часо́в. По</red> О́тче наш:
<red>конда́к пра́здника и Креста́ пременя́ем.</red>
</p>
<p>
<red>На Литурги́и: Блаже́нны гла́са, на 4, и Креста́ Пе́снь 3-я, на 4, и пра́здника Пе́снь 9-я, на 4. По вхо́де тропа́рь воскре́сен, и Креста́, и пра́здника. </red>Сла́ва,
<red>конда́к Креста́. И</red> ны́не,
<red>пра́здника. Проки́мен, Апо́стол, аллилуия, Ева́нгелие и прича́стен пре́жде Креста́, и пото́м пра́здника Богоро́дицы. За</red> Досто́йно: О Тебе́ ра́дуется:
<red>Арха́нгела Гаврии́ла пое́м слу́жбу в понеде́льник.</red>
</p>
<p>
<red>А́ще случи́тся отда́ние Благове́щения и собо́р Архистрати́га Гаврии́ла в неде́лю 3-ю поста́ и а́ще е́сть храм его́:</red>
</p>
<p>
<red>На Вели́цей Вече́рни,</red> Блаже́н муж:
<red>кафизма вся. На</red> Го́споди, воззва́х:
<red>стихи́ры воскре́сны 3, и Креста́ подо́бны 3, и пра́здника подо́бны 2, и Арха́нгела подо́бны 2, обои́ на 4. </red>Сла́ва,
<red>Креста́. И</red> ны́не,
<red>пра́здника, или́ Богоро́дичен настоя́щаго гла́са. Вход, проки́мен дне. На лити́и стихи́ры пра́здника.</red> Сла́ва,
<red>пра́здника. И</red> ны́не,
<red>Креста́. На стихо́вне стихи́ры воскре́сны.</red> Сла́ва,
<red>Креста́. И</red> ны́не,
<red>пра́здника. На благослове́нии хле́бов, тропа́рь пра́здника два́жды и Креста́ еди́ножды. И чте́ние во Апо́стольских посла́ниях. На у́трени, на </red>Бог Госпо́дь:
<red>тропа́рь воскре́сен еди́ножды и Креста́ еди́ножды.</red> Сла́ва,
<red>Арха́нгела. И</red> ны́не,
<red>пра́здника. По кафизмах, седа́льны воскре́сны, и Богоро́дичны их, и чте́ние во Ева́нгелии толково́м. По непоро́чных, ипакои́ гла́са и чте́ние. Степе́нна и проки́мен гла́са. Ева́нгелие воскре́сно.</red> Воскресе́ние Христо́во:
<red>Псало́м 50. Стихи́ра, глас 8:</red> Покая́ния отве́рзи ми
<red>: и про́чая. Кано́н воскре́сен со ирмосо́м на 4: и пра́здника 3, и Арха́нгела 3, и Креста́ на 4. Катава́сия Креста́. По 3-й пе́сни конда́к пра́здника, и Арха́нгела, и седа́лен Арха́нгела. </red>Сла́ва,
<red>Креста́. И</red> ны́не,
<red>пра́здника. По 6-й пе́сни конда́к Креста́ и и́кос. На 9-й пе́сни пое́м </red>Честне́йшую:
<red>Свети́лен воскре́сен:</red> Сла́ва,
<red>Креста́. И</red> ны́не,
<red>пра́здника. На хвали́тех стихи́ры воскре́сны 3, и Креста́ две и Арха́нгела со сла́вою 3, с припе́вы его́. Та́же припе́в:</red> Воскресни́, Го́споди Бо́же мой:
<red>и пое́м самогла́сну стихи́ру Трио́ди. </red>Сла́ва,
<red>ту́южде. И</red> ны́не: Преблагослове́нна еси́:
<red>Славосло́вие вели́кое. По трисвято́м вход, и Креста́ поклоне́ние по обы́чаю, и ектении́, и отпу́ст.</red>Сла́ва, и ны́не,
<red>стихи́ра ева́нгельская, и оглаше́ние Студи́тово. И час 1-й в притво́ре. На 1-м часе́, тропа́рь воскре́сен.</red> Сла́ва,
<red>Креста́. И</red> ны́не,
<red>Богоро́дичен часо́в. По трисвято́м, конда́к Креста́. На 3-м часе́, тропа́рь воскре́сен: </red>Сла́ва,
<red>пра́здника. И</red> ны́не,
<red>Богоро́дичен часо́в. По трисвято́м конда́к пра́здника, и Креста́, и Арха́нгела глаго́лем, пременя́юще. Блаже́нны гла́са, на 4. И Креста́ Пе́снь 3-я, на 4. И Арха́нгела Пе́снь 6-я, на 4. По вхо́де, тропа́рь воскре́сен, и Креста́, и пра́здника, и Арха́нгела. Конда́к Креста́.</red> Сла́ва,
<red>Арха́нгела. И</red> ны́не,
<red>пра́здника. Проки́мен Креста́, и Арха́нгела. Апо́стол, аллилуия и Ева́нгелие поежде Креста́, и Арха́нгела. За</red> Досто́йно:
<red>пое́м,</red> О Тебе́ ра́дуется:
<red>Прича́стен Креста́, и Арха́нгела. </red>
</p>
<p>
<red>А́ще случи́тся отда́ние Благове́щения в неде́лю 4-ю, или́ 5-ю посто́в:</red>
</p>
<p>
<red>В суббо́ту на ма́лой вече́рни, стихи́ры по обы́чаю. На вели́цей вече́рни, на</red> Го́споди, воззва́х:
<red>стихи́ры воскре́сны 3 и восто́чен Анато́лиев 1, и пра́здника 3, и Арха́нгела 3.</red> Сла́ва,
<red>пра́здника. И</red> ны́не,
<red>Богоро́дичен пе́рвый гла́са. Вход. Проки́мен дне. На лити́и стихи́ры пра́здника 3, самогла́сны, глас 4, стихо́вны. </red>Сла́ва, и ны́не,
<red>пра́здника. На стихо́вне стихи́ры воскре́сны по алфави́ту. </red>Сла́ва, и ны́не,
<red>пра́здника. На благослове́нии хле́бов тропа́рь,</red> Богоро́дице Де́во:
<red>три́жды. И чте́ние.</red>
</p>
<p>
<red>На у́трени, н</red>а Бог Госпо́дь:
<red>тропа́рь воскре́сен два́жды.</red> Сла́ва
<red>, Арха́нгела. И</red> ны́не,
<red>пра́здника. По кафизмах седа́льны воскре́сны, с Богоро́дичны их, и чте́ние во Ева́нгелии толково́м. И про́чее воскре́сно. Кано́н воскре́сен со ирмосо́м на 4. И Трио́ди на 4. И пра́здника, и Арха́нгела на 6. Катава́сия пра́здника. По 3-й пе́сни конда́к Арха́нгела и седа́лен. </red>Сла́ва, и ны́не,
<red>пра́здника. По 6-й пе́сни конда́к пра́здника и и́кос. На 9-й пе́сни, пое́м </red>Честне́йшую:
<red>Свети́лен воскре́сен.</red> Сла́ва,
<red>Арха́нгела. И</red> ны́не,
<red>пра́здника. На хвали́тех стихи́ры воскре́сны 4, и пра́здника 3. И самогла́сен пра́здника, с припе́вом его́. Та́же, припе́в:</red> Воскресни́, Го́споди Бо́же мой:
<red>и самогла́сен Трио́ди.</red> Сла́ва,
<red>то́йже. И</red> ны́не: Преблагослове́нна еси́:
<red>Славосло́вие вели́кое. Тропа́рь воскре́сен, ектении́, и отпу́ст, и оглаше́ние Студи́тово, и обы́чное исхожде́ние. </red>Сла́ва, и ны́не,
<red>стихи́ра ева́нгельская, и час 1-й в притво́ре. На часе́х, тропа́рь воскре́сен.</red> Сла́ва,
<red>пра́здника. И</red> ны́не,
<red>Богоро́дичен часо́в. По</red> О́тче наш:
<red>конда́к пра́здника.</red>
</p>
<p>
<red>На Литурги́и: Блаже́нны гла́са, на 6 и пра́здника Пе́снь 9-я на 4. По вхо́де тропа́рь воскре́сен, и пра́здника, и Арха́нгела. Конда́к воскре́сен.</red> Сла́ва,
<red>Арха́нгела. И</red> ны́не,
<red>пра́здника. Проки́мен, Апо́стол, аллилуия, Ева́нгелие и прича́стен дне, и пра́здника. Вме́сто</red> Досто́йно:
<red>пое́м: </red>О Тебе́ ра́дуется.
</p>
<p>
<red>А́ще случи́тся отда́ние Благове́щения Пресвяты́я Богоро́дицы в понеде́льник 4-я, или́ 5-я, или́ 6-я неде́ли посто́в:</red>
</p>
<p>
<red>В неде́лю ве́чера, на</red> Го́споди, воззва́х:
<red>стихи́ры Трио́ди 3, и пра́здника 4, и Арха́нгела 3. </red>Сла́ва, и ны́не,
<red>пра́здника. Вход. Проки́мен вели́кий, ектения́:</red> Испо́лним вече́рнюю:
<red>На стихо́вне стихи́ры Трио́ди, самогла́сен дне два́жды и му́ченичен. </red>Сла́ва, и ны́не,
<red>пра́здника. По трисвято́м, тропари́ по чи́ну по́стному, и покло́ны 3 вели́кий, и отпу́ст.</red>
</p>
<p>
<red>Повече́рие ма́лое без покло́нов, покло́ны от</red> Сла́ва в Вы́шних:
<red>на не́мже глаго́лем кано́н рядовы́й мине́и. В понеде́льник на у́трени, пое́м всю слу́жбу, я́коже на ряду́ 26-го числа́ пи́сано.</red>
</p>
<p>
<red>А́ще отда́ние Благове́щения случи́тся в сре́ду 4-я неде́ли посто́в, е́же е́сть крестопокло́нную:</red>
</p>
<p>
<red>Во вто́рник ве́чера, на </red>Го́споди, воззва́х:
<red>стихи́ры на 10: Трио́ди самогла́сен, дне, два́жды, и му́ченичен, и подо́бны дне 3, и пра́здника 4. </red>Сла́ва,
<red>Креста́. И</red> ны́не,
<red>пра́здника. Вход. Проки́мен, и чте́ние дне, и пра́здника, и по ряду́ Боже́ственная Литурги́я Златоу́стаго. Арха́нгела же слу́жбу пое́м во ин де́нь или́ на повече́рии. Повече́рие же и у́треню пое́м, я́коже предписа́ся.</red>
</p>
<p>
<red>На у́трени, кано́н пра́здника со ирмосо́м на 6 и Креста́ на 4. А иде́же трипе́снец, и пое́м кано́н пра́здника со ирмосо́м на 4 и Креста́ на 2. Трипе́снец же пое́м по чи́ну их на 8, последи́ ирмо́с трипе́снца. По 3-й пе́сни, конда́к и и́кос пра́здника, и седа́лен Трио́ди. </red>Сла́ва, и ны́не,
<red>пра́здника. По 6-й пе́сни, конда́к и и́кос Креста́. На 9-й пе́сни, пое́м</red> Честне́йшую:
<red>Светилен, троичен. На хвали́тех стихи́ры Креста́, на 4 пи́саны во вто́рник ве́чера, на</red> Го́споди, воззва́х: Сла́ва, и ны́не,
<red>пра́здника. На стихо́вне Трио́ди.</red> Сла́ва,
<red>самогла́сен Трио́ди. И ны́не, па́ки то́йже.</red>
</p>
<p>
<red>На 1-м часе́, поклоне́ние Креста́, часы́ с покло́ны по по́стному.</red>
</p>
<p>
<red>А́ще случи́тся отда́ние Благове́щения в четверто́к 5-я неде́ли посто́в. </red>
</p>
<p>
<red>В сре́ду ве́чера, и в четверто́к на у́трени, пое́м всю слу́жбу пра́здника, с Трио́дию, я́коже указа́ся в де́нь по́стен. А отда́ние пое́м Благове́щения в четверто́к на у́трени с трипе́снцем апо́стольским. Вели́кий бо кано́н прелага́ется, и предпе́т е́сть сея́же седми́цы во вто́рник. </red>
</p>
<p>
<red>А́ще случи́тся отда́ние пра́здника Благове́щения в суббо́ту ака́фиста:</red>
</p>
<p>
<red>В пято́к ве́чера пое́м стихи́ры на 10: Трио́ди самогла́сен дне два́жды и пра́здника Богоро́дицы на 8. </red>Сла́ва,
<red>Трио́ди: </red>Е́же от ве́ка та́инство:
<red>И</red> ны́не,
<red>пра́здника:</red> По́слан бы́сть:
<red>Вход, и чте́ние дне. и пра́здника два, ектения́ ма́лая, и возгла́с трисвята́го:</red> Я́ко свят еси́, Бо́же:
<red>Та́же пое́м:</red> Святы́й Бо́же:
<red>Проки́мен, Апо́стол, аллилуия, Ева́нгелие и прича́стен пра́здника, и про́чая Литурги́я Златоу́стаго.</red>
</p>
<p>
<red>На у́трени, на </red>Бог Госпо́дь:
<red>тропа́рь ака́фиста три́жды. По 1-й кафизме, кондаки́ 3, и и́косы 3, и па́ки конда́к 1-й, и чте́ние ака́фиста. По 2-й кафизме, кондаки́ 3, и и́косы 3, и па́ки конда́к 1-й, и чте́ние, псало́м 50. Кано́н пра́здника со ирмосо́м на 6 и ака́фиста на 8. Катава́сия: </red>Отве́рзу уста́ моя́:
<red>о́ба ли́ка вку́пе. Четверопе́снца же зде не пое́м, но напре́д пое́м на повече́рии. По 3-й пе́сни кондаки́ 3, и и́косы 3, и па́ки конда́к 1-й, и пото́м седа́лен пра́здника, и чте́ние пра́здника. По 6-й пе́сни, кондаки́ 3, и и́косы 3, та́же конда́к: О</red> Всепе́тая Ма́ти:
<red>три́жды, и па́ки и́кос, и конда́к пе́рвый, и чте́ние. На 9-й пе́сни </red>Честне́йшую:
<red>не пое́м, но пое́м припе́в пра́здника. Та́же Ирмо́с:</red> Я́ко одушевле́нному:
<red>Свети́лен пра́здника два́жды. На хвали́тех стихи́ры Трио́ди на 4.</red>Сла́ва, и ны́не,
<red>пра́здника. Славосло́вие вели́кое. По трисвято́м тропа́рь пра́здника, ектении́, и отпу́ст, и час 1-й.</red>
</p>
<p>
<red>На 1-м часе́ тропа́рь пра́здника. По трисвято́м конда́к пра́здника, и про́чая, и соверше́нный отпу́ст.</red>
</p>
<p>
<red>На Литурги́и: Блаже́нны ака́фиста, пе́сни 3-я и 6-я. Проки́мен:</red> Вели́чит душа́ Моя́ Го́спода:
<red>Апо́стол дне, та́же Богоро́дицы, аллилуия Богоро́дицы. Ева́нгелие дне, та́же Богоро́дицы. За</red> Досто́йно:
<red>Ирмо́с:</red> Я́ко одушевле́нному:
<red>Прича́стен:</red> Ча́шу спасе́ния прииму́:
</p>
<p>
<red>А́ще случи́тся отда́ние Благове́щения Пресвяты́я Богоро́дицы в суббо́ту Ла́зареву, или́ в неде́лю Ва́ий, или́ во еди́н от дней стра́стный седми́цы или́ све́тлыя.</red>
</p>
<p>
<red>И отда́ния Благове́щения не́сть, и пою́тся стихи́ры, и кано́н попра́зднства, и Арха́нгела, на повече́рии в мимоше́дших днех 6-я неде́ли.</red>
</p>
</section>
