<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Обре́тение моще́й свята́го блаже́ннаго Иоа́нна, Христа́ ра́ди юро́диваго, Моско́вскаго чудотво́рца </p>
</title>
<p>
<emphasis>
<red>(Слу́жбу зри 3 июля)</red>
</emphasis>
</p>
<p>
<red>Тропа́рь, глас 8:</red>
</p>
<p>И́же Христа́ ра́ди, во́лею оста́вив свое́ оте́чество — град Во́логду/ и вся кра́сная ми́ра сего́ возненави́дев,/ жела́нием духо́вным всели́лся еси́ во град Росто́в/ и, я́ко в пусты́ни скита́яся в нем,/ гла́дом, и жа́ждею и безме́рною тягото́ю пло́ть свою́ изнуря́я,/ и рабо́тая Го́сподеви де́нь и но́щь,/ в посте́ и моли́тве пребыва́я в притво́ре церко́внем,/ власы́ же главы́ своея́ пе́плом и смоло́ю удруча́я,/ и, ревну́я Васи́лию блаже́нному,/ прише́л еси́ в ца́рствующий град Москву́/ и в целому́дрии и терпе́нии тече́ние до́бре сконча́в,/ пресели́лся еси́ к ве́чным оби́телем,/ чуде́с лучи́ испуща́я,/ преблаже́нне Иоа́нне, о́тче наш,/ моли́ Христа́ Бо́га спасти́ся душа́м на́шим.
<style name="color-red"/></p>
<p>
<red>Конда́к, глас то́йже:</red>
</p>
<p>И́же Христа́ ра́ди наложи́вый на себя́ му́дростию юро́дство,/ о́бразом бу́йства зрим от челове́к,/ у́мныма же крыло́ма горе́ возлета́я,/ все те́ло свое́ вери́гами обяза́я
<a type="note" xlink:href="#note32">32</a>
,/ я́ко зла́то многоце́нное, соблюде́ся в наро́де,/ очи́стив ум от страсте́й,/ весе́лием духо́вным преше́л еси́ мо́ре мяте́жнаго сего́ жития́,/ обре́те све́тлость жи́зни ве́чныя,/ мо́лим тя, блаже́нне Иоа́нне,/ моли́ся приле́жно Христу́ Бо́гу на́шему/ сохрани́тися нам от вся́каго наве́та/ и злых обстоя́ний ви́димых и неви́димых враг, да зове́м ти:/ ра́дуйся, многострада́льне, я́ко да моли́твами твои́ми направля́еми,/ предстоя́ при́сно с на́ми,/ в Тро́ице сла́вимому Бо́гу пое́м Ему́: аллилу́ия.</p>
</section>
