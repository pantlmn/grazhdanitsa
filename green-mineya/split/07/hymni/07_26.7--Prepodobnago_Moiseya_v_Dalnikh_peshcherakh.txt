<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Преподо́бнаго Моисе́я, в Да́льних пеще́рах почива́ющаго</p>
</title>
<p>
<red>Тропа́рь, глас 1:</red>
</p>
<p>Ве́лия исправле́ния и кре́пкия по́двиги/ во псалмопе́ниих же и коленопреклоне́ниих безчи́сленных показа́вый/ и мно́гими труды́ и чудоде́йствии,/ Богоно́се Моисе́е, просия́вый,/ моли́ Христа́ Бо́га/ во е́же спасти́ся нам.</p>
<p>
<red>Конда́к, глас то́йже:</red>
</p>
<p>Явля́я тве́рдую и неразори́мую свою́ любо́вь ко Го́споду,/ по́ясом желе́зным Его́ ра́ди поя́сался еси́,/ к сему́ и крест желе́зен/ при́сно на себе́ носи́л еси́ ве́лий,/ преподо́бне Моисе́е,/ в ко́ем стесне́нии сый,/ е́же и де́лы ручны́ми удруча́лся еси́,/ за е́же ве́лиими чудесы́ обога́щся/ и Ца́рствию Христо́ву о́бщник я́влься,/ моли́ и нам в то́жде всели́тися.</p>
</section>
