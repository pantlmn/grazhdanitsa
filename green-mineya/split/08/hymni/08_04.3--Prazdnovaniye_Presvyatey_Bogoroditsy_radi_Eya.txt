<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title><p>Пра́зднование Пресвяте́й Богоро́дицы ра́ди Ея́ ико́ны, имену́емыя «Каза́нская-Пе́нзенская»</p>
</title><p><red>Тропа́рь, глас 4:</red></p>
<p>Засту́пнице усе́рдная,/ Ма́ти Го́спода Вы́шняго,/ за всех моли́ши Сы́на Твоего́, Христа́ Бо́га на́шего,/ и всем твори́ши спасти́ся,/ в держа́вный Твой покро́в прибега́ющим./ Всех нас заступи́, о Госпоже́, Цари́це и Влады́чице,/ и́же в напа́стех, и ско́рбех, и в боле́знех обремене́нных грехи́ мно́гими,/ предстоя́щих и моля́щихся Тебе́ умиле́нною душе́ю/ и сокруше́нным се́рдцем/ пред пречи́стым Твои́м о́бразом со слеза́ми/ и невозвра́тно наде́жду иму́щих на Тя,/ избавле́ния всех зол,/ всем поле́зная да́руй/ и вся спаси́, Богоро́дице Де́во:/ Ты бо еси́ Боже́ственный покро́в рабо́м Твои́м.</p>
<p><red>Конда́к, глас 8.</red></p>
<p><red>Подо́бен:</red> Избра́нной:</p>
<p>Притеце́м, лю́дие, к ти́хому сему́ и до́брому приста́нищу,/ ско́рой Помо́щнице, гото́вому и те́плому спасе́нию, покро́ву Де́вы,/ ускори́м на моли́тву и потщи́мся на покая́ние:/ источа́ет бо нам неоску́дныя ми́лости Пречи́стая Богоро́дица,/ предваря́ет на по́мощь и избавля́ет от вели́ких бед и зол/ благонра́вныя и богобоя́щияся рабы́ Своя́.</p>
<p><red>Велича́ние:</red></p>
<p>Велича́ем Тя,/ Пресвята́я Де́во,/ и чтим о́браз Твой святы́й,/ и́мже изба́вихомся/ от пога́ных наше́ствия.</p>
<p><red>Казанская-Пензенская икона Божией Матери </red>была пожалована царем Алексеем Михайловичем (1645 -1676) городу Пензе при его основании в 1666 году. Приходившие с верою к этой иконе всегда получали благодатную помощь в различных нуждах. Накануне 4 августа 1717 года во время набега ногайских татар (так называемый «кубанский погром»), когда не оставалось надежды на спасение города, все жители собрались в соборный храм на молитву, которая не прекращалась всю ночь. Утром икону Царицы Небесной вынесли на крепостной вал и начали акафистное пение. Когда ногайцы начали приступ города, лик Божией Матери потемнел, и святая икона отвернулась от врагов. Во время чтения молитвы в татарском стане произошло смятение, и враги́ поспешно бежали.</p>
</section>
