<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title><p>Святи́теля и чудотво́рца Ти́хона, епи́скопа Воро́нежскаго</p>
</title><p><red>На МА́ЛОЙ ВЕЧЕ́РНИ</red></p>
<p>На Го́споди, воззва́х: <red>стихи́ры на 4, глас 1:</red></p>
<p>Прииди́те, ве́рнии,/ ра́достно соше́дшеся,/ ублажи́м святи́теля Христо́ва Ти́хона,/ па́стыря предо́браго,/ учи́теля златослове́снаго,/ ско́рбных уте́шителя,/ неду́гующих безме́зднаго врача́,/ но́ваго да́ннаго Росси́и чудотво́рца,/ и́же мо́лится о душа́х на́ших.</p>
<p>Па́мять твоя́, святи́телю Ти́хоне,/ я́ко светоза́рное со́лнце, возсия́ нам,/ озаря́ющи приходя́щия к Тебе́ ве́рою:/ све́тлостьми бо доброде́телей/ явля́еши нам свет пра́вды,/ луча́ми слове́с просвеща́еши нас/ и́стинно Христа́ ве́дети,/ предста́тельством твои́м разгоня́еши/ о́блак находя́щих бед,/ нетле́нием же моще́й всем зарю́ безсме́ртия показу́еши,/ Те́мже хва́лим тя.</p>
<p>Хва́лим тя, блажа́ще, Богому́дре о́тче Ти́хоне,/ зане́, любо́вию притека́юще к ра́це моще́й твои́х,/ благода́ть прие́млем:/ прикоснове́нием бо боле́зни врачу́еши,/ те́плым же хода́тайством Спаса́еши души́ на́ша.</p>
<p><red>Сла́ва, глас то́йже:</red></p>
<p>О преблаже́нне о́тче Ти́хоне!/ Предстоя́ ны́не Престо́лу Го́спода/ и веселя́ся с Небе́сными ли́ки в ве́чнем Ца́рствии,/ не забу́ди нас, земны́х и ско́рбных,/ мольбы́ принеси́ о ча́дех твоея́ па́ствы,/ и́миже на земли́ боле́зновал еси́,/ испроси́ оте́честву на́шему кре́пость,/ Це́ркви мир,/ всем же ве́рным в ве́ре утвержде́ние,/ грехо́в оставле́ние и от бед избавле́ние.</p>
<p><red>И ны́не, Богоро́дичен дне.</red></p>
<p><red>На стихо́вне стихи́ры, глас 2:</red></p>
<p>Ума́ чистоту́ стяжа́в,/ Ду́ха Свята́го жили́ще быв,/ благода́ть святи́тельства прия́л еси́,/ лю́ди просвеща́л еси́ ве́дением Пресвяты́я Тро́ицы,/ себе́ же сама́го Ей приноси́л еси́ во огни́ любве́ Боже́ственныя,/ и, ны́не предстоя́ Престо́лу Бо́жию,/ не преста́й приноси́ти моле́ния о нас,/ чту́щих па́мять твою́.</p>
<p><red>Стих:</red> Честна́ пред Го́сподем/ сме́рть преподо́бных его́.</p>
<p>Непоро́чно житие́ твое́,/ честна́ сме́рть твоя́ пред Бо́гом,/ че́стен и гроб, и́же облагода́тствованное твое́ содержи́т те́ло,/ я́ко обогаща́ет чудесы́ притека́ющия к Тебе́ ве́рою,/ святи́телю Ти́хоне,/ те́плый моли́твенниче о душа́х на́ших.</p>
<p><red>Стих:</red> Свяще́нницы Твои́ облеку́тся в пра́вду,/ и преподо́бнии Твои́ возра́дуются.</p>
<p>Апо́столов обще́ния,/ патриа́рхов сопребыва́ния, и ра́дости пра́ведных,/ и всех святы́х с ликова́ния/ в Небе́снем Ца́рствии сподо́бился еси́,/ святи́телю Ти́хоне,/ тех бо доброде́телей и по́двигом подража́я,/ яви́лся еси́ прича́стник Небе́сный сла́вы их.</p>
<p><red>Сла́ва, глас то́йже:</red></p>
<p>Пра́вило ве́ры был еси́, святи́телю,/ и сло́вом пра́вой ве́ре и благо́му житию́ учи́л еси́,/ о́браз доброде́телей яви́лся еси́ па́стве твое́й,/ творя́ усе́рдно Христо́вы за́поведи,/ сего́ ра́ди, я́ко сотвори́вый и научи́вый,/ ве́лий наре́клся еси́ в Ца́рствии Небе́снем, святи́телю./ я́ко име́яй ве́лие дерзнове́ние,/ моли́ Христа́ Бо́га/ о чту́щих с ве́рою честну́ю па́мять твою́.</p>
<p><red>И ны́не, Богоро́дичен дне.</red></p>
<p><red>Тропа́рь пи́сан на вели́цей вече́рни.</red></p>
<p><red>На ВЕЛИ́ЦЕЙ ВЕЧЕ́РНИ</red></p>
<p>Блаже́н муж: <red>1-й антифо́н. На</red> Го́споди, воззва́х: <red>стихи́ры на 8, глас 8:</red></p>
<p>Прииди́те, вси Росси́йстии лю́дие,/ воспои́м пе́сньми боже́ственными святи́теля и чудотво́рца Ти́хона,/ богосве́тлаго Це́ркве Христо́вы свети́льника,/ во тьме́ ве́ка сего́ возсия́вшаго,/ правосла́вных догма́тов наста́вника,/ суему́дрых уче́ний обличи́теля,/ покая́ния пропове́дника благоглаго́ливаго,/ за́поведей Христо́вых учи́теля и́стиннаго,/ сотвори́вшаго и научи́вшаго,/ и, припа́дающе к ра́це святы́х и многоцеле́бных моще́й его́,/ со умиле́нием возопии́м к нему́:/ просвети́ нас, о́тче наш,/ све́том твоего́ Богоразу́мия,/ воздви́гни нас от сна грехо́внаго/ стра́хом преще́ния и Суда́ Бо́жия,/ утверди́ стопы́ на́ша на пути́ за́поведей Христо́вых/ и моли́ спасти́ся душа́м на́шим.</p>
<p>Богому́дре и Богоно́сне Ти́хоне,/ благода́ти сосу́де избра́нный,/ Тро́ицы чи́стое жили́ще,/ доброде́телей честны́й до́ме,/ от ю́ности Христу́ после́дуя,/ до́бре тече́ние сконча́л еси́,/ ве́ру до конца́ соблю́л еси́,/ Те́мже и прия́л еси́ вене́ц пра́вды от Христа́ Бо́га,/ Его́же непреста́нно моли́/ спасти́ся душа́м на́шим.</p>
<p>Па́стырю предо́брый,/ сто́лпе и красото́ Це́ркве,/ све́тлая похвало́ Правосла́вия,/ ты Христо́во ста́до,/ е́же па́сти поста́ви тя Дух Святы́й,/ до́бре упа́сл еси́,/ свяще́нники соверша́я, лю́ди науча́я,/ заблу́ждшия исправля́я,/ оби́димых был еси́ защи́тник,/ си́рых и вдови́ц прибе́жище,/ ни́щия пита́л еси́,/ и ны́не, предстоя́ Пастыренача́льнику,/ моли́ спасти́ся душа́м на́шим.</p>
<p>Учи́телю златослове́сный,/ Ду́ха Свята́го боже́ственный орга́не,/ и́стины Христо́вы провозве́стниче,/ покая́ния пропове́дниче,/ изводя́ честна́я от недосто́йнаго,/ я́ко уста́ Госпо́дня был еси́,/ источа́я всем словеса́ жи́зни ве́чныя,/ Те́мже и ны́не моли́/ спасти́ся душа́м на́шим.</p>
<p>Ра́дуйся, свяще́нная главо́,/ преподо́бных подража́телю,/ по́стников сотру́дниче,/ люби́телю безмо́лвия:/ ты бо, сшед с престо́ла святи́тельскаго,/ в смире́нную оби́тель всели́лся еси́/ и, зря, я́ко наслажде́ние, ско́рби,/ ше́ствовал еси́ те́сным путе́м,/ возлюби́л еси́ смире́ние нелицеме́рное,/ ху́дость ри́зную, труды́ и моли́твы непреста́нныя,/ рыда́ния неумо́лчная, па́мять сме́ртную,/ Ти́хоне преподо́бне о́тче наш,/ моли́ спасти́ся душа́м на́шим.</p>
<p>При́сный наш засту́пниче,/ те́плый о нас к Бо́гу моли́твенниче,/ благосе́рде о́тче наш Ти́хоне,/ помози́ моли́твами твои́ми нам,/ огради́ Це́рковь Правосла́вную от наве́т суеве́рия и неве́рия,/ сохрани́ оте́чество на́ше от враг ви́димых и неви́димых,/ умири́ мир ве́сь от мяте́жа страсте́й челове́ческих,/ отыми́ от нас вся́кую зло́бу,/ вражду́ и злосло́вие,/ вкорени́ в сердца́х на́ших мир,/ любо́вь и единоду́шие,/ во е́же благоугоди́ти нам Го́споду и Влады́це живота́ на́шего/ и во ве́ки спасти́ся душа́м на́шим.</p>
<p><red>Сла́ва, глас то́йже:</red></p>
<p>Прииди́те, ве́рнии,/ просла́вим святи́теля блаже́ннаго Ти́хона,/ я́ко, на Небеси́ водворя́лся с ли́ки а́нгельскими,/ с проро́ки и апо́столы ликовству́ет,/ со святи́тели и му́ченики,/ с преподо́бными и пра́ведными весели́тся,/ Христа́ Бо́га созерца́я не в зерца́ле и гада́нии,/ но лице́м к лицу́,/ на земли́ же честно́е его́ те́ло нетле́нием украша́ется,/ источа́я то́ки исцеле́ний с ве́рою и любо́вию притека́ющим,/ Те́мже мо́лим тя, святи́телю,/ бу́ди о нас те́плый предста́тель у Престо́ла Бо́жия,/ я́ко име́яй ве́лие дерзнове́ние.</p>
<p><red>И ны́не, Богоро́дичен гла́са, а́ще попра́зднство, пра́здника.</red></p>
<p><red>Вход. Проки́мен дне. И чте́ния 3 святи́тельская.</red></p>
<p>При́тчей чте́ние <red>(главы́ 3 и 8):</red></p>
<p>Па́мять пра́веднаго с похвала́ми,/ и благослове́ние Госпо́дне на главе́ его́./ Блаже́н челове́к, и́же обре́те Прему́дрость,/ и сме́ртен, и́же уве́де ра́зум./ Лу́чше бо сию́ купова́ти,/ не́жели зла́та и сребра́ сокро́вища./ Честне́йшая же е́сть ка́мений многоце́нных,/ все же честно́е недосто́йно ея́ е́сть./ Долгота́ бо дней и ле́та живота́ в десни́це ея́,/ в шу́ице же ея́ бога́тство и сла́ва./ От уст ея́ исхо́дит пра́вда,/ зако́н же и ми́лость на язы́це но́сит./ Послу́шайте у́бо мене́, о ча́да, честна́я бо реку́,/ и блаже́н челове́к, и́же пути́ моя́ сохрани́т:/ исхо́ди бо мои́ — исхо́ди живота́,/ и уготовля́ется хоте́ние от Го́спода./ сего́ ра́ди молю́ вас/ и предлага́ю мой глас сыново́м челове́ческим;/ я́ко аз, Прему́дрость, устро́их сове́т,/ и ра́зум, и смысл аз призва́х./ Мой сове́т и утвержде́ние,/ мой ра́зум, моя́ же кре́пость./ Аз мене́ лю́бящия люблю́,/ и́щущии же мене́ обря́щут благода́ть./ Разуме́йте у́бо, незло́бивии, кова́рство,/ ненака́заннии же, прилага́йте сердца́./ Послу́шайте мене́ и па́ки, честна́я бо реку́,/ и отве́рзу от усте́н пра́вая,/ я́ко и́стине поучи́тся горта́нь мой,/ ме́рзки же предо мно́ю устны́ лжи́выя./ С пра́вдою вси глаго́лы уст мои́х,/ ничто́же в них стро́потно, ниже́ развраще́нно./ Вся пра́ва су́ть разумева́ющим/ и про́ста обрета́ющим ра́зум./ Научу́ бо вас и́стине,/ да бу́дет о Го́споде наде́жда ва́ша,/ и испо́лнитеся Ду́ха.</p>
<p>При́тчей чте́ние <red>(главы́ 9 и 11):</red></p>
<p>Уста пра́веднаго ка́плют Прему́дрость,/ язы́к же непра́веднаго поги́бнет./ Устне́ муже́й пра́ведных ка́плют благода́ти,/ уста́ же нечести́вых развраща́ются./ Ме́рила льсти́вая, ме́рзость пред Го́сподем,/ вес же пра́ведный прия́тен Ему́./ Иде́же а́ще вни́дет досажде́ние, та́мо и безче́стие,/ уста́ же смире́нных поуча́ются Прему́дрости./ Соверше́ние пра́вых наста́вит их/ и поползнове́ние отрица́ющихся упасе́т их./ Не по́льзуют име́ния в де́нь я́рости,/ пра́вда же изба́вит от сме́рти./ У́мер пра́ведный, оста́ви раска́яние,/ нару́чна же быва́ет и посмея́тельна нечести́вых па́губа./ Пра́вда непоро́чнаго исправля́ет пути́,/ в нече́стие же па́дает непра́вда./ Пра́вда муже́й пра́вых изба́вит их,/ безсове́тием же пленя́ются беззако́ннии./ Сконча́вшуся му́жу пра́ведну, не поги́бнет наде́жда,/ похвала́ же нечести́вых поги́бнет./ Пра́ведник от ло́ва убе́гнет,/ вме́сто же его́ предае́тся нечести́вый./ Во усте́х нечести́вых се́ть гра́жданом,/ чу́вство же пра́ведных благопоспе́шное./ Во благи́х пра́ведных испра́вится град,/ и в поги́бели нечести́вых ра́дование./ Во благослове́нии пра́вых возвы́сится град,/ усты́ же нечести́вых раскопа́ется./ Руга́ется гра́жданом лише́нный ра́зума,/ муж же му́дрый безмо́лвие во́дит.</p>
<p>Прему́дрости Соломо́новы чте́ние <red>(глава́ 4):</red></p>
<p>Пра́ведник, а́ще пости́гнет сконча́тися, в поко́и бу́дет./ Ста́рость бо честна́ не многоле́тна,/ ниже́ в числе́ лет исчита́ется./ Седи́на же е́сть му́дрость челове́ком,/ и во́зраст ста́рости житие́ нескве́рное./ Благоуго́ден Бо́гови быв, возлю́блен бы́сть,/ и живы́й посреде́ гре́шник преста́влен бы́сть./ Восхище́н бы́сть, да не зло́ба измени́т ра́зума его́/ или́ ле́сть прельсти́т ду́шу его́./ Раче́ние бо зло́бы помрача́ет до́брая/ и паре́ние по́хоти пременя́ет ум незло́бив./ Сконча́вся вма́ле, испо́лни ле́та до́лга,/ уго́дна бо бе Го́сподеви душа́ его́,/ сего́ ра́ди потща́ся от среды́ лука́вствия./ Лю́дие же ви́девше и не разуме́вше,/ ниже́ поло́жше в помышле́нии таково́е,/. я́ко благода́ть и ми́лость в преподо́бных его́/ и посеще́ние во избра́нных его́.</p>
<p><red>На лити́и стихи́ры, глас 2:</red></p>
<p>Святи́телей удобре́ние и отце́в сла́ву,/ ве́рных засту́пника вели́каго,/ но́ваго чудотво́рца восхва́лим,/ преблаже́ннаго Ти́хона,/ то́ки чуде́с незави́стно излива́юща,/ неду́ги врачу́юща,/ дарова́ния Боже́ственная неоску́дно подаю́ща,/ и возопии́м:/ о преблаже́нне Ти́хоне,/ благода́ти сосу́де преиспо́лненный/ и ми́лостей исто́чниче,/ о нас моли́ся ко Го́споду,/ поми́ловатися душа́м на́шим.</p>
<p>О́тче Богому́дре Ти́хоне!/ Ты раб благи́й и ве́рный у Го́спода был еси́,/ не сокры́в в земли́ да́нный Тебе́ от Него́ тала́нт,/ но, уча́ и творя́, умно́жил еси́ его́,/ те́мже, в ма́ле ве́рен быв,/ над мно́гими поста́влен еси́ от Небе́снаго Домовлады́ки,/ Его́же моли́ о чту́щих с ве́рою па́мять твою́.</p>
<p>Слове́с ева́нгельских,/ е́же не стяжа́ти себе́ сокро́вища на земли́,/ ве́рный храни́тель был еси́,/ преблаже́нне Ти́хоне,/ и во́льную нищету́, я́ко сокро́вище,/ себе́ стяжа́л еси́,/ ни́щия же и убо́гия неоску́дно удовля́л еси́,/ Те́мже и ны́не испроси́ нам у Го́спода/ ве́лию и бога́тую ми́лость.</p>
<p><red>Сла́ва, глас 6:</red></p>
<p>Дне́сь красу́ется Задо́нская оби́тель,/ ра́дуется воро́нежская па́ства,/ торжеству́ет вся Правосла́вная Це́рковь,/ па́мять твою́ соверша́ющи, святи́телю Ти́хоне:/ в нетле́нии бо моще́й твои́х и чудесе́х/ и́мамы вси ве́лие зна́мение/ благода́ти Свята́го Ду́ха в Це́ркви Правосла́вней,/ и ересе́й и раско́лов обличе́ние,/ и неве́рия посрамле́ние.</p>
<p><red>И ны́не, Богоро́дичен:</red> Творе́ц и Изба́витель:</p>
<p><red>На стихо́вне стихи́ры, глас 3:</red></p>
<p>Напита́л еси́ бога́тно души́ а́лчущих пи́щею Небе́сною,/ хлеб бо а́нгельский е́сть сло́во твое́,/ Богому́дре Ти́хоне,/ испо́лнил еси́ Боже́ственнаго весе́лия се́рдца жа́ждущих,/ уче́ние бо твое́ е́сть вино́ Боже́ственное/ и исто́чник благода́ти Свята́го Ду́ха,/ источа́яй жи́знь ве́чную.</p>
<p><red>Стих:</red> Уста́ моя́ возглаго́лют Прему́дрость/ и поуче́ние се́рдца моего́ ра́зум.</p>
<p>Тя, архиере́я и па́стыря незло́бива и преподо́бна,/ учи́теля ве́рна восхваля́юще любо́вию,/ усе́рдно мо́лим:/ принеси́ Го́споду моле́ния/ о спасе́нии душ на́ших.</p>
<p><red>Стих:</red> Услы́шите сия́, вси язы́цы,/ внуши́те, вси, живу́щии по вселе́нней.</p>
<p>Пле́велы, я́же всея́ в па́стве твое́й лука́вый враг,/ му́жественно исто́ргл еси́,/ душевре́дныя бо обы́чаи,/ обличи́в безсту́дное язы́ческое и́грище, потреби́л еси́,/ вся науча́я благоче́стно храни́ти за́поведи Христо́вы.</p>
<p><red>Сла́ва, глас 8:</red></p>
<p>Что тя нарече́м, святи́телю Ти́хоне?/ Па́стыря до́браго?/ Я́ко ду́шу твою́ за па́ству свою́ положи́ти гото́в был еси́./ Апо́столов сопресто́льника?/ Я́ко писа́ньми твои́ми вся ны наставля́еши./ По́стников похвалу́ и мона́хов украше́ние?/ Я́ко труды́, бде́ния и поще́ния и́ноческия подъя́л еси́./ Земна́го а́нгела и Небе́снаго челове́ка?/ Я́ко в ми́ре преми́рно пожи́л еси́./ Сы́на Бо́жия?/ Я́ко миротвори́ти па́че всего́ возлюби́л еси́./ И ны́не моли́ся Христу́ Бо́гу/ умири́ти мир и утверди́ти Святу́ю Це́рковь.</p>
<p><red>И ны́не, Богоро́дичен:</red> Безневе́стная Де́во:</p>
<p><red>Тропа́рь, глас 8:</red></p>
<p>От ю́ности возлюби́л еси́ Христа́, блаже́нне,/ о́браз всем был еси́ сло́вом, житие́м, любо́вию,/ Ду́хом, ве́рою, чистото́ю и смире́нием,/ Те́мже и всели́лся еси́ в Небе́сныя оби́тели,/ иде́же предстоя́ Престо́лу Пресвяты́я Тро́ицы,/ моли́, святи́телю Ти́хоне,/ спасти́ся душа́м на́шим.</p>
<p><red>Ин Тропа́рь, глас 4:</red></p>
<p>Правосла́вия наста́вниче, благоче́стия учи́телю,/ покая́ния пропове́дниче, Златоу́стаго ревни́телю,/ па́стырю предо́брый,/ но́вый Росси́и свети́льниче и чудотво́рче,/ па́ству твою́ до́бре упа́сл еси́/ и писа́ньми твои́ми вся ны наста́вил еси́,/ Те́мже венце́м нетле́ния/ укра́шен от Пастыренача́льника,/ моли́ его́ спасти́ся душа́м на́шим.</p>
<p><red>НА У́ТРЕНИ</red></p>
<p><red>По 1-й стихоло́гии седа́лен, глас 8:</red></p>
<p>Вторы́й Моисе́й яви́лся еси́:/ возше́д бо на го́ру доброде́телей,/ а́ки скрижа́ли, руко́ю Бо́жиею пи́санныя, догма́ты чи́стаго богосло́вия прия́л еси́,/ не зна́мении стра́шными удивля́я,/ но Боже́ственных слове́с уче́нии наставля́я к ти́хому приста́нищу но́ваго Изра́иля.</p>
<p><red>Сла́ва, и ны́не, Богоро́дичен:</red></p>
<p>Да ни́жния с Вы́шними совокупи́т,/ еди́ный всех Бог во чре́во Неискусобра́чныя вни́де/ и в подо́бии пло́тстем яви́ся, вражды́ средосте́ние разори́/ и жи́знь подаде́ и Боже́ственное избавле́ние.</p>
<p><red>По 2-й стихоло́гии седа́лен, глас 8:</red></p>
<p>Непостижи́мый Свет от Све́та Христо́с Госпо́дь, почи́в в тебе́, святи́телю,/ пресве́тлу свещу́ показа́ тя ми́ру, я́ко блиста́еши све́тлым житие́м,/ озаря́еши луча́ми уче́ний, сия́еши чудесы́:/ Те́мже све́тло пра́зднуем па́мять твою́, преблаже́нне Ти́хоне.</p>
<p><red>Сла́ва, и ны́не, Богоро́дичен:</red></p>
<p>Богора́дованная Влады́чице, святи́телем удобре́ние,/ пра́ведным утвержде́ние и преподо́бным всем похвало́,/ спаси́ ны от бед, и скорбе́й, и лю́тых прегреше́ний, ве́рою воспева́ющия Тя.</p>
<p><red>По полиеле́и седа́лен, глас 8:</red></p>
<p>Воздержа́нием те́ло ду́ху порабо́тил еси́,/ ум влады́ку над страстьми́ поста́вив,/ боле́зньми же по́стническими ду́шу просвети́в, святи́телю,/ я́ко же́ртву чи́сту предста́вил еси́ Христу́,/ И́мже возлю́блен быв, я́ко того́ возлюби́л еси́,/ боже́ственный был еси́ вои́стинну Тро́ицы жили́ще.</p>
<p><red>Сла́ва, и ны́не, Богоро́дичен:</red></p>
<p>От любве́ душе́вныя вопию́ Ти, Влады́чице,/ Пресве́тлаго Со́лнца заре́, спасе́ния две́рь, Небе́сная врата́,/ мы́сленная ле́ствице всех христиа́н:/ мольбу́ приими́ Тя блажа́щих,/ наде́жду душ на́ших и спасе́ние нам да́руй.</p>
<p><red>Та́же Степе́нна, 1-й антифо́н 4-го гла́са. Проки́мен, глас 4:</red> Честна́ пред Го́сподем/ сме́рть преподо́бных его́. <red>Стих:</red> Что возда́м Го́сподеви о всех, я́же воздаде́ ми? <red>Вся́кое дыха́ние: Ева́нгелие от Иоа́нна, зача́ло 36.</red></p>
<p><red>По 50-м псалме́ стихи́ра, глас 2:</red></p>
<p>Взял еси́ на рамена́ крест,/ сраспя́лся еси́ ми́ру и после́довал еси́ стопа́м Спа́са Христа́,/ любо́вь же жите́йскую и вся́ко пристра́стие оттря́с/ и благи́м житие́м просия́в,/ восприя́л еси́ ве́чное насле́дие,/ и ны́не, Влады́це твоему́ предстоя́,/ помяни́ ста́до твое́, при́сно чту́щее тя,/ святи́телю о́тче Ти́хоне.</p>
<p><red>Кано́н, его́же краегране́сие сие́:</red> Сла́влю святи́теля и чудотво́рца Ти́хона<red>. Глас 8.</red></p>
<p><red>Пе́снь 1</red></p>
<p><red>Ирмо́с</red><emphasis>: </emphasis><emphasis>Во́ду проше́д, я́ко су́шу,/ и еги́петскаго зла избежа́в,/ Изра́ильтянин вопия́ше:/Изба́вителю и Бо́гу на́шему пои́м.</emphasis></p>
<p>Святи́телю Христо́в Ти́хоне!/ Сам да́руй ми ум и язы́к,/ да воспою́ по достоя́нию сла́ву,/ е́юже сла́вно просла́ви тя Христо́с Госпо́дь.</p>
<p>Луча́ Боже́ственнаго све́та возсия́ нам,/ прииди́те, ча́да све́та, да озари́мся е́ю,/ да возгори́мся Ду́хом, пе́сньми святи́теля велича́юще.</p>
<p>Апо́столов прее́мника, святи́телей сопресто́льника, преподо́бных сожи́теля,/ просла́вим блаже́ннаго Ти́хона,/ его́же предста́тельством спасе́ние улуча́ем.</p>
<p><red>Богоро́дичен:</red> Воплоти́вся неизрече́нно Влады́ка всех из Тебе́, Богороди́тельнице Мари́е,/ соверше́н бы́сть челове́к/ и, роди́вся, я́коже пре́жде рождества́, сохрани́ Тя чи́сту,/ Его́же моли́ спасти́ от бед ду́ши на́ша.</p>
<p><red>Катава́сия по уста́ву.</red></p>
<p><red>Пе́снь 3</red></p>
<p><red>Ирмо́с</red><emphasis>:</emphasis><emphasis> Небе́снаго кру́га Верхотво́рче, Го́споди,/ и Це́ркве Зижди́телю,/ Ты мене́ утверди́ в любви́ Твое́й,/ жела́ний кра́ю, ве́рных утвержде́ние,/ Еди́не Человеколю́бче.</emphasis></p>
<p>Любо́вию Христо́вою уязви́вся, блаже́нне,/ тому́ от ю́ности невозвра́тным жела́нием после́довал еси́,/ вся́кое плотско́е наслажде́ние возненави́дев.</p>
<p>Ю́ношеския стра́сти, пло́ть томя́щия, любому́дрия мече́м посе́кл еси́,/ же́ртву себе́ Влады́це Христу́ принося́.</p>
<p>Стра́хом Госпо́дним утвержда́емь, нача́ло бо Прему́дрости сей е́сть,/ любо́вию лу́чшею прилепи́лся еси́ Прему́дрости, о Ти́хоне.</p>
<p><red>Богоро́дичен:</red> Воспои́м боже́ственный храм Бо́жий,/ ублажи́м Святу́ю Де́ву, обоже́ни бы́вше Е́ю и от бед избавля́ема.</p>
<p><red>Седа́лен, глас 8:</red></p>
<p>Храм Свята́го Ду́ха от ю́ности был еси́:/ Уте́шителева бо благода́ть, по ве́ре твое́й очи́стивши ду́шу твою́ от страсте́й,/ я́ве в ней вселя́ется,/ сего́ ра́ди и по преставле́нии соблюде́ся те́ло твое́ нетле́нно./ Моли́ Христа́ Бо́га от тлетво́рных страсте́й изба́витися/ чту́щим любо́вию па́мять твою́.</p>
<p><red>Сла́ва, и ны́не, Богоро́дичен:</red></p>
<p>Ма́ти сла́дкаго ми Иису́са, Чи́стая Богоотрокови́це, прия́телище Ду́ха Свята́го,/ очи́сти мою́ ду́шу, беззако́нии оскверне́нную,/ и све́тлое жили́ще доброде́телей соде́лай,/ Светоно́сная Нетле́нная, отжени́ о́блак страсте́й,/ да и мене́ Твои́ми моли́твами осени́т Уте́шителева благода́ть.</p>
<p><red>Пе́снь 4</red></p>
<p><red>Ирмо́с</red><emphasis>:</emphasis><emphasis> Ты моя́ кре́пость, Го́споди,/ Ты моя́ и си́ла,/ Ты мой Бог, Ты мое́ ра́дование,/ не оста́вль не́дра О́тча/ и на́шу нищету́ посети́в./ Тем с проро́ком Авваку́мом зову́ Ти:/ си́ле Твое́й сла́ва, Человеколю́бче.</emphasis></p>
<p>Я́ко овча́, от Христа́ упа́слся еси́,/ я́коже па́стырь, упа́сл еси́ ста́до,/ изводя́ на па́жити живоно́сных твои́х уче́ний.</p>
<p>Таи́нник быв Христо́ва уче́ния,/ сего́ ве́дением просвети́л еси́ лю́ди,/ де́лы и словесы́ явля́я и́стину его́.</p>
<p>И́стинен и ве́рен страж до́му Бо́жия был еси́,/ стреги́й его́ де́лом, я́ко о́браз явля́я житие́м,/ сло́вом, я́ко уча́ усе́рдно,/ помышле́нием, я́ко пеки́йся о бла́зе его́.</p>
<p><red>Богоро́дичен:</red> Тя приста́нище, и сте́ну, и прибе́жище, и наде́жду, и покро́в,/ и Предста́тельницу те́плую обре́тше, ве́рнии,/ к Тебе́ прибега́ем и вопие́м приле́жно,/ я́коже научи́ нас взыва́ти к тебе́ блаже́нный Ти́хон:/ Пресвята́я Богоро́дице, спаси́ нас.</p>
<p><red>Пе́снь 5</red></p>
<p><red>Ирмо́с:</red> <emphasis>Вску́ю мя отри́нул еси́/ от лица́ Твоего́, Све́те Незаходи́мый,/ и покры́ла мя е́сть чужда́я тьма́, окая́ннаго?/ Но обрати́ мя и к све́ту за́поведей Твои́х/ пути́ моя́ напра́ви, молю́ся.</emphasis></p>
<p>Его́же возлюби́л еси́, Его́же возжеле́л еси́,/ Его́же ра́ди подвиза́лся еси́, святи́телю,/ моли́ ны́не Христа́ о рабе́х,/ да, ми́лостив быв, всем нам ми́рное состоя́ние да́рует,/ почита́ющим па́мять твою́.</p>
<p>Любо́вию и ве́рою Христо́вою испо́лнен сый,/ яви́лся еси́ я́ко река́, оби́льно всю зе́млю Росси́йскую напоя́я/ сло́вом уче́ния, блаже́нне Ти́хоне.</p>
<p>Я́ко пчела́ сла́дкий мед от цвето́в, ско́ро увяда́ющих,/ собра́л еси́, о́тче, от тле́ннаго ми́ра духо́вное сокро́вище,/ и́мже всех нас услажда́еши.</p>
<p><red>Богоро́дичен:</red> Испо́лни весе́лия се́рдце на́ше, Пречи́стая Богоотрокови́це,/ весе́лия ро́ждшая Вино́внаго,/ грехо́вную печа́ль вся́кую потребля́ющи.</p>
<p><red>Пе́снь 6</red></p>
<p><red>Ирмо́с:</red> <emphasis>Очи́сти мя, Спа́се,/ мно́га бо беззако́ния моя́,/ и из глубины́ зол возведи́, молю́ся,/ к Тебе́ бо возопи́х, и услы́ши мя,/ Бо́же спасе́ния моего́.</emphasis></p>
<p>Чист быв се́рдцем,/ чи́стому Христу́ прилепи́лся еси́, святы́й Свято́му,/ люби́тель Люби́тельному, кро́ткий Кро́ткому, взыва́я непреста́нно:/ мне прилепля́тися Бо́гови бла́го е́сть.</p>
<p>Уте́ху, ро́скошь, че́сть, бога́тство, сла́ву/ и все сокро́вище ми́ра презре́л еси́,/ воспаря́я к Го́рнему Иерусали́му, к до́му Отца́ Небе́снаго,/ иде́же оби́тели мно́ги су́ть.</p>
<p>Доса́ды, ско́рби, оби́ды ра́достно терпе́л еси́, помышля́я,/ я́ко вене́ц без побе́ды, побе́да без по́двига,/ по́двиг без бра́ни, бра́нь без враго́в не быва́ет.</p>
<p><red>Богоро́дичен:</red> О Де́во Госпоже́, Ма́ти Зижди́телева!/ Небе́сных еси́ чино́в ра́дование/ и челове́ческому ро́ду благослове́нная Помо́щнице,/ моли́ спасти́ся душа́м на́шим.</p>
<p><red>Конда́к, глас 8:</red></p>
<p>Апо́столов прее́мниче,/ святи́телей украше́ние,/ Правосла́вный Це́ркве учи́телю,/ Влады́це всех моли́ся/ мир вселе́нней дарова́ти/ и душа́м на́шим ве́лию ми́лость.</p>
<p><red>И́кос:</red></p>
<p>Ду́шу твою́ украси́в доброде́телию,/ ум просвети́в любому́дрием,/ па́стырь до́брый яви́лся еси́ ста́ду Христо́ву,/ сло́вом и писа́нием уча́, наказу́я и вразумля́я,/ житие́м свои́м о́браз слове́с явля́я,/ Те́мже на Небеси́ венце́м сла́вы украси́лся еси́ от Пастыренача́льника Христа́,/ на земли́ сия́я нетле́нием моще́й/ и источа́я оби́льныя то́ки чуде́с ве́рою призыва́ющим тя,/ досточу́дне и Богому́дре Ти́хоне./ Моли́ся ко Го́споду дарова́ти душа́м на́шим ве́лию ми́лость.</p>
<p><red>Пе́снь 7</red></p>
<p><red>Ирмо́с:</red> <emphasis>Бо́жия снизхожде́ния/ о́гнь устыде́ся в Вавило́не иногда́,/ сего́ ра́ди о́троцы в пещи́, ра́дованною ного́ю,/ я́ко во цве́тнице, лику́юще, поя́ху:/ благослове́н еси́, Бо́же оте́ц на́ших.</emphasis></p>
<p>Терпе́нием стяжа́л еси́ ду́шу твою́, блаже́нне,/ путе́м те́сным, еди́ным веду́щим в жи́знь ве́чную, шел еси́,/ вы́ну взира́я на кре́стный пу́ть подвигополо́жника Христа́/ и сего́ о́браз житию́ твоему́ полага́я.</p>
<p>Всего́ себе́ любви́ Бо́жией пре́дал еси́,/ ду́шу и те́ло, се́рдце и ра́зум,/ па́мять и во́лю, наме́рение, начина́ние,/ сло́во, де́ло и помышле́ние Бо́гу в любо́вь посвяти́л еси́.</p>
<p>Оте́ц сиро́т, и вдов защи́тник, и бога́тство ни́щих,/ боля́щих утеше́ние, и су́щих в бога́тстве наста́вник,/ ста́рости жезл, и наказа́ние ю́ности,/ и мона́шествующим доброде́телей пра́вило яви́лся еси́, блаже́нне Ти́хоне.</p>
<p><red>Богоро́дичен:</red> Ра́дуйся, Мари́е, ра́дуйся, Спаси́теля ми́ру ро́ждшая,/ приста́нище бу́ди нам, жите́йскою бу́рею волну́емым,/ и оти́шие в пучи́не скорбе́й,/ и води́тельство к Небе́сным селе́нием.</p>
<p><red>Пе́снь 8</red></p>
<p><red>Ирмо́с:</red> <emphasis>Седмери́цею пе́щь/ халде́йский мучи́тель/ Богочести́вым неи́стовно разжже́,/ си́лою же лу́чшею спасе́ны, сия́ ви́дев,/ Творцу́ и Изба́вителю вопия́ше:/ о́троцы, благослови́те,/ свяще́нницы, воспо́йте,/ лю́дие, превозноси́те во вся ве́ки.</emphasis></p>
<p>Ца́рствия Небе́снаго еще́ на земли́ сын быв,/ вы́ну воздыха́л еси́ к Сы́ну Бо́жию, вопия́ Ему́:/ бу́ди ми пи́щи и питие́, бу́ди свет души́ мое́й,/ бу́ди отра́да в ско́рби, бу́ди жи́знь ве́чная по воскресе́нии,/ да превозношу́ Тя во ве́ки.</p>
<p>Ада́ма паде́ние, Христо́выми страстьми́ искупле́ние,/ час сме́ртный, Стра́шный Суд, муче́ния гре́шных,/ блаже́нство пра́ведных всегда́ помышля́я, рыда́л еси́,/ нам умиле́ния о́браз показу́я,/ себе́ же предочища́я к бу́дущей сла́ве.</p>
<p>Труды́ по ве́ре и благоче́стию подъе́м в жи́зни сей,/ сла́дце по труде́х почи́л и упоко́ился еси́:/ соше́л бо еси́ во гроб,/ я́ко пшени́ца, для жи́тницы Бо́жия созре́лая, во вре́мя пожа́тая.</p>
<p><red>Богоро́дичен:</red> Иссо́пом Животворя́щия Кро́ве за спасе́ние ми́ра закла́ннаго А́гнца,/ из Твои́х пречи́стых крове́й пло́ть прие́мшаго,/ окропи́ мя, оскверне́ннаго, Влады́чице, и очи́сти мя,/ да Твои́м ма́терним заступле́нием па́че сне́га убелю́ся.</p>
<p><red>Пе́снь 9</red></p>
<p><red>Ирмо́с:</red> <emphasis>Ужасе́ся о сем Не́бо,/ и земли́ удиви́шася концы́,/ я́ко Бог яви́ся челове́ком пло́тски/ и чре́во Твое́ бы́сть простра́ннейшее Небе́с./ Тем Тя, Богоро́дицу,/ А́нгелов и челове́к чинонача́лия велича́ют.</emphasis></p>
<p>Хода́тай яви́лся еси́ и моли́твенник те́плый о нас к Бо́гу, святи́телю,/ ми́лостива у́бо моли́твами твои́ми соде́лай Влады́ку,/ испроси́, о́тче, прегреше́ний оставле́ние ве́рою свяще́нную па́мять твою́ пра́зднующим/ и серде́чною любо́вию тя велича́ющим.</p>
<p>От Бо́га Све́та Небе́сным све́том осия́нный,/ просвети́ нас, помраче́нных страстьми́ жите́йскими,/ реши́ти же и вяза́ти вла́сть от Него́ прие́мый,/ разреши́ прегреше́ния на́ша и Ца́рствия Небе́снаго сподо́би/ па́мять твою́ пра́зднующих и досто́йно тя велича́ющих.</p>
<p>На́ше хвале́ние сие́, от недосто́йныя и окая́нныя души́,/ от усе́рдия же бога́таго приноси́мое Тебе́, приими́ ми́лостивно, святи́телю,/ благода́ть проти́ву воздая́ нам щедрооби́льную.</p>
<p><red>Богоро́дичен:</red> Ада́ма па́дшаго возста́вила еси́, Богома́ти, ро́ждши Но́ваго Ада́ма,/ возста́ви и нас, па́дших по подо́бию дре́вняго,/ но благода́ти Но́ваго зри́ши ве́рующих.</p>
<p><red>Свети́лен.</red></p>
<p><red>Подо́бен:</red> Пло́тию усну́в:</p>
<p>Пло́тию а́ще и почи́л еси́, святи́телю Ти́хоне,/ но Ду́хом жив сый, в Ца́рствии Невече́рнем со Христо́м Ца́рствуеши/ и мо́лишися Ему́ о призыва́ющих тя ве́рою и любо́вию.</p>
<p><red>Ин свети́лен.</red></p>
<p><red>Подо́бен:</red> Черто́г Твой вни́ду, Спа́се:</p>
<p>В черто́зе Жениха́ Христа́ помышля́я тя, святи́телю, неизрече́нным све́том сия́юща,/ Ца́рствия Небе́снаго приобщи́тися жела́ю,/ но от сна грехо́внаго объюроде́ мой ум, угасе́ свети́льник, я́ко безъеле́ен,/ и души́ моея́ оскверне́на е́сть оде́жда,/ и ви́жду две́ри Ца́рствия мне заключе́нныя,/ но, твои́ми моли́твами возбуди́в мя от сна грехо́внаго,/ еле́й покая́ния ми да́руй и, ри́зою заслу́г Христо́вых прикры́в мою́ наготу́,/ досто́йна мя сотвори́ Невече́рняго Ца́рствия.</p>
<p><red>На хвали́тех стихи́ры, глас 3:</red></p>
<p>Ско́рбных уте́шителю,/ оде́янных в ру́бище любе́зно приима́л еси́,/ су́щих в темни́це посеща́л еси́,/ ни́щих, ра́нами смердя́щих, упокоева́л еси́,/ печа́льных убо́гаго ро́да утеша́л еси́,/ друг быв ме́ньшей бра́тии Христо́ве,/ сего́ ра́ди и Христо́с в лице́ друзе́й вчини́ тя,/ Его́же моли́ и на́ше жестосе́рдие умягчи́ти/ и ско́ры ны сотвори́ти на благотворе́ние/ по́мощи и утеше́ния тре́бующим.з</p>
<p>Ми́ра люби́телю,/ вся оби́ды, я́ко нем и не отверза́яй уст,/ терпе́л еси́ ра́достно, вся оставля́я,/ да то́чию ми́рен бу́дет оби́дяй,/ и вражду́ющих миротво́рец яви́лся еси́./ Умири́ у́бо многомяте́жныя на́ша стра́сти,/ и гнев, и за́висть, и рве́ние потребля́я,/ братолю́бию же и терпе́нию науча́я.</p>
<p>Безмо́лвия рачи́телю,/ хране́ние усто́м твои́м полага́вый/ и две́рь огражде́ния о устне́х твои́х,/ да еди́н еди́ному Бо́гу бесе́дуеши,/ удержи́ неудержи́мое зло язы́ка на́шего/ и исцели́ нас от праздносло́вия,/ суесло́вия и осужде́ния,/ принося́ вы́ну за ны/ те́плыя твоя́ моли́твы Го́споду Бо́гу.</p>
<p><red>Сла́ва, глас 2:</red></p>
<p>Подража́телю любве́ Отца́ Небе́снаго,/ я́ко сын любве́,/ в любви́ при́сно пребыва́яй,/ любо́вь вы́ше поста́ поста́вил еси́./ Мо́лим тя: уйми́<a type="note" xlink:href="#note16">16</a> и нам от ду́ха любве́ твоея́/ и научи́ нас зре́ти на́ша прегреше́ния/ и не осужда́ти бра́та:/ мо́жеши бо, я́ко в Бо́зе пребыва́еши/ и Бог в Тебе́ пребыва́ет.</p>
<p><red>И ны́не, Богоро́дичен, глас то́йже:</red></p>
<p>Ино́го держа́внаго прибе́жища,/ и кре́пости столпа́, и сте́ны необори́мыя/ вои́стинну не стяжа́хом,/ ра́зве Тебе́, Пречи́стая,/ к Тебе́ прибега́ем и Тебе́ вопие́м:/ Влады́чице, помози́, да не поги́бнем,/ покажи́ Твою́ благода́ть на ны,/ и кре́пости сла́ву,/ и милосе́рдия Твоего́ вели́чество.</p>
<p><red>А́ще же е́сть попра́зднство, Богоро́дичен пра́здника.</red></p>
<p><red>Славосло́вие вели́кое и отпу́ст.</red></p>
<p><red>НА ЛИТУРГИ́И</red></p>
<p><red>Блаже́нны от кано́на, пе́сни 3-я и 6-я. Проки́мен, глас 1:</red> Уста́ моя́ возглаго́лют Прему́дрость/ и поуче́ние се́рдца моего́ ра́зум. <red>Стих:</red> Услы́шите сия́, вси язы́цы, внуши́те, вси живу́щии по вселе́нней. <red>Апо́стол ко Евре́ем, зача́ло 318.</red><red> </red>Аллилу́ия,<red> глас 2: </red>Уста́ пра́веднаго поуча́тся прему́дрости и язы́к его́ возглаго́лет суд. <red>Стих:</red> Зако́н Бо́га его́ в се́рдце его́<red>. Ева́нгелие от Матфе́я, зача́ло 11. Прича́стен:</red> В па́мять ве́чную бу́дет пра́ведник:</p>
<p><red>Моли́тва</red></p>
<p>О вели́кий святи́телю Христо́в и чудотво́рче Ти́хоне! Услы́ши нас, многогре́шных, прибега́ющих к Тебе́ с те́плою ве́рою и умиле́нною мольбо́ю. Зане́ ве́мы ангелоподо́бное благо́е житие́ твое́ на земли́, прославля́ем ко всем твою́ ми́лость, благогове́ем пред высото́ю твои́х христиа́нских доброде́телей, и́миже во благовре́мении преуспева́л еси́ к сла́ве ди́вно просла́вившаго тя Го́спода. Ты вои́стинну был еси́ до́брый па́стырь слове́снаго ста́да Христо́ва, та́ин Бо́жиих до́бльственный строи́тель, сто́лпе и украше́ние Це́ркве Правосла́вный, Росси́йский Златоу́сте, язы́ческих обы́чаев кре́пкий искорени́телю, преиску́сный истолкова́телю Ева́нгельскаго уче́ния, ре́вностный блюсти́телю свяще́нных оте́ческих преда́ний, люби́телю мона́шескаго безмо́лвия, богодухнове́нный собира́телю сокро́вища духо́вныя му́дрости от ви́димаго ми́ра сего́, прему́дро Бо́гом сотворе́ннаго. Ты, я́ко избра́нный сосу́д благода́ти, неле́ностно поуча́л еси́ всех жа́ждавших спасе́ния сло́вом, житие́м, любо́вию, Ду́хом, ве́рою, чистото́ю и смире́нием. Ты был еси́ ми́лостивый защи́тник си́рых, призре́ние вдови́ц, убо́гих и всем су́щим в беда́х и напа́стех ско́рый уте́шитель. И ны́не ве́мы, я́ко предстои́ши пред лице́м Го́спода сла́вы и име́еши ве́лие к Нему́ дерзнове́ние; сего́ ра́ди к Тебе́, о́тче, прибега́ем и усе́рдно мо́лим тя: бу́ди о всех нас хода́тай у Престо́ла Всевы́шняго. Да прости́т Он беззако́ния и непра́вды на́ша; да просвети́т омраче́нный суето́ю ум наш и напра́вит к и́стинному све́ту Богопозна́ния; да сохрани́т слабая се́рдца на́ша от любостра́стных грехо́вных увлече́ний и тлетво́рнаго мудрова́ния ве́ка сего́; да пода́ст земли́ благовре́менное ороше́ние дожде́й и плодоноше́ние и вся нам поле́зная, я́же к животу́ вре́менному и ве́чному, да вси притека́ющии к ра́це нетле́нных моще́й твои́х обрету́т мир, любо́вь и безмяте́жие. Це́ркви на́шей испроси́ у Небе́снаго Царя́ ми́лость, благоде́нствие, спасе́ние, на враги́ же побе́ду и одоле́ние. Оте́чество на́ше огради́ споко́йствием и тишино́ю, сохрани́ оби́тель твою́ святу́ю от вся́ких собла́знов и научи́ всех нас благогове́йно и богобоя́зненно ше́ствовати по стезя́м за́поведей Бо́жиих, да сподо́бимся и мы ку́пно с тобо́ю и со все́ми святы́ми ста́ти одесну́ю Го́спода сил в де́нь стра́шнаго всеми́рнаго Суда́ его́. Помяни́, уго́дниче Христо́в, святи́телю о́тче Ти́хоне, во святы́х свои́х моли́твах и души́ отше́дших оте́ц и бра́тий на́ших, да упоко́ит их Госпо́дь в Небе́сных селе́ниих; не пре́зри и на́ше воздыха́ние, да вы́ну прославля́ем Отца́ и Сы́на и Свята́го Ду́ха, ны́не, и при́сно, и во ве́ки веко́в. Ами́нь.</p>
<p><red>И́на моли́тва</red></p>
<p>О всехва́льный святи́телю и уго́дниче Христо́в, о́тче наш Ти́хоне! А́нгельски пожи́в на земли́, ты я́ко А́нгел благи́й яви́лся еси́ и в ди́внем твое́м прославле́нии. Ве́руем от всея́ души́ и помышле́ния, я́ко ты, благосе́рдый наш помо́щниче и моли́твенниче, твои́ми нело́жными хода́тайствы и благода́тию, оби́льно дарова́нною Тебе́ от Го́спода, при́сно спосо́бствуеши на́шему спасе́нию. Приими́ у́бо, ублажа́емый уго́дниче Христо́в, и в час сей на́ша недосто́йная моле́ния: свободи́ ны твои́м заступле́нием от облега́ющаго нас суесло́вия и суему́дрия, неправове́рия и злове́рия челове́ческаго. Потщи́ся, ско́рый о нас предста́телю, благоприя́тным твои́м хода́тайством умоли́ти Го́спода, да проба́вит Своя́ вели́кия и бога́тыя ми́лости на нас, гре́шных и недосто́йных рабе́х Свои́х, да уврачу́ет Свое́ю благода́тию неисце́льныя я́звы и стру́ны растле́нных душ и теле́с на́ших, да раствори́т окамене́лая се́рдца на́ша слеза́ми умиле́ния и сокруше́ния о премно́гих согреше́ниих на́ших и да изба́вит ны ве́чных мук и огня́ гее́нскаго; всем же ве́рным лю́дем Свои́м да да́рует в ны́нешнем ве́це мир и тишину́, здра́вие и спасе́ние и во всем благо́е поспеше́ние, да та́ко, ти́хое и безмо́лвное житие́ пожи́вше во вся́ком благоче́стии и чистоте́, сподо́бимся со А́нгелы и со все́ми Святы́ми сла́вити и воспева́ти всесвято́е И́мя Отца́ и Сы́на и Свята́го Ду́ха, во ве́ки веко́в. Ами́нь.</p>
<p><red>И́ну моли́тву, о́бщую, святи́телем Митрофа́ну и Ти́хону зри в 7-й де́нь.</red></p>
<p><red>Святитель Тихон, епископ Воронежский.</red> Святитель Тихон Задонский (в миру Тимофей), сын дьячка Савелия Кириллова, родился в 1724 году в селе Короке Валдайского уезда Новгородской губернии. В младенчестве Тимофей лишился отца и остался на попечении матери Домники и старшего брата Бвфимия. «Как я начал себя помнить, — вспоминал впоследствии святитель Тихон, — в доме, при матери нашей (отца своего́ я не помню), было нас четыре брата и две сестры; большой брат дьячкову должность отправлял, средний же брат был взят в военную службу, а мы все еще малы были и в великой жили бедности...». При таком положении Тимофей едва ли мог надеяться получить достаточное образование даже для исполнения церковной должности пономаря. Некий богатый бездетный ямщик полюбил Тимофея и хотел усыновить его. Он неоднократно просил об этом Домнику, обещая воспитать Тимофея как родного сына. Святитель Тихон вспоминал об этом: «Матушка моя, хотя и отказывала ему́ (ямщику) — жаль ей было отдать меня, но крайний недостаток в пропитании понудил ее отдать... Я хорошо помню, как, взяв за руку, она повела меня к ямщику. Старшего брата в то время не было дома. Когда же он возвратился, то спросил сестру: «Где матушка?» Та отвечала: «Повела Тиму к ямщику». Брат, догнав матушку, стал пред нею на колени и сказал: «Ямщику его отдадите — ямщиком он и будет. Я лучше с сумою по миру пойду, а брата не отдам... Постараемся обучить его грамоте, тогда он сможет к какой-нибудь церкви определиться в дьячки или пономари. И матушка воротилась домой».</p>
<p>В родительском доме Тимофей жил до четырнадцати лет.</p>
<p>В 1737 году были изданы два указа императрицы Анны Иоанновны, которые со всей строгостью предписывали «сделать церковно-служительским детям разбор, и лишних, особливо не учащихся, отдавать на военную службу». В Новгородской епархии, не имевшей тогда епископа, исполнение этих указов было особо ревностным.</p>
<p>Тимофей был привезен матерью в Новгород для поступления в Духовное училище. 11 декабря 1738 года он, по просьбе старшего брата, бывшего причетником в Новгороде, взявшего его на свое иждивение, был зачислен в Новгородскую Духовную славянскую школу при архиерейском доме. От чтения книг ему приходилось переходить к работе, от копания гряд — к школьным занятиям. «Таким образом, еще не будучи подвижником, Тимофей уже начал предвкушать жизнь подвижническую».</p>
<p>В 1740 году старанием нового епископа Новгородского Амвросия Духовная славянская школа была преобразована в Духовную Семинарию. Из общего тысячного состава учащихся Духовной школы Тимофей, как один из способнейших к наукам, был переведен во вновь открытую Семинарию и принят на казенное содержание. Начальство Новгородской Семинарии присвоило ему новую фамилию — Соколовский. О годах семинарской жизни святитель Тихон вспоминал впоследствии: «Я продолжал учение на казенном коште и терпел великую нужду, по недостатку потребного к содержанию, и так бывало: когда получу казенный хлеб, то из оного половину оставлю для продовольствия себе, а другую половину продам; куплю свечу, с нею сяду на печку и читаю книжку». Обучался Тимофей в Семинарии почти 14 лет: два года — грамматике и по четыре года — риторике, философии и богословию. Длительный период обучения связан с тем, что в недавно открытой Семинарии был недостаток учителей.</p>
<p>В 1754 году Тимофей окончил Семинарию. Один из исследователей так характеризует годы его пребывания в ней: «Во время всеобщего увлечения схоластикой, когда в самой Семинарии, воспитавшей святителя, преобладала над всем схоластическая ученость, когда между словом и делом, между мыслью и действительностью не было ничего почти общего, когда о многом и очень хорошо говорили, но очень мало или же совсем ничего не делали, святитель Задонский был человеком совершенно чуждым указанных недостатков и противоречий». Тимофей был назначен преподавателем риторики (1754-1758). Молодого учителя, отличавшегося необыкновенной сердечностью, скромностью и благочестивой жизнью, все очень любили и уважали: и ученики, и семинарское начальство, и Новгородские архиереи.</p>
<p>Будущий святитель в тот период своей жизни все более прилагал ум и сердце Богу, изучая дивные пути его и стремясь к иночеству и богомыслию (16, с. 14). Промысл Божий готовил в нем доблестного подвижника и светильника Церкви Русской и, охраняя его от опасностей, явно указывал на его высокое предназначение.</p>
<p>Святитель Тихон, по милости Божией, стяжал способность особого духовного зрения. Однажды в майскую ночь Тимофей вышел из келлии и увидел разверзшиеся Небеса и дивный свет. Вскоре после бывшего ему видения он окончательно решил стать иноком.</p>
<p>16 апреля 1758 года Тимофей Соколовский был пострижен в монашество с именем Тихон. После пострига он был вызван в Петербург, где Новгородский архиепископ Димитрий (Сеченов) рукоположил Тихона во иеродиакона, а летом того же года — во иеромонаха. В том же году иеромонах Тихон стал преподавать философию, и был назначен префектом Семинарии, но недолго оставался в этой должности. Епископ Тверской Афанасий (Вольховский), хорошо знавший дарования и благочестивую жизнь отца Тихона, ходатайствовал о его переводе в свою епархию. Указом Святейшего Синода от 26 августа 1759 года иеромонах Тихон был переведен в ведение Тверского архиепископа, который возвел его в сан архимандрита и назначил настоятелем Желтикова монастыря. В том же году архимандрит Тихон был назначен ректором Тверской Семинарии и настоятелем Отроча монастыря. Одновременно он состоял присутствующим в Духовной консистории и преподавателем богословия в Семинарии. 13 мая 1761 года архимандрит Тихон был хиротонисан во епископа Кексгольмского и Ладожского, викария Новгородской епархии, с тем, чтобы, управляя Хутынским монастырем, быть викарием архиепископа Новгородского. Так, на 37 -м году жизни, через семь лет по окончании семинарского курса и через три года по принятии монашества, архимандрит Тихон, по воле Божией, был облечен саном архиерейским.</p>
<p>В Новгороде святитель находился немногим более года. 3 февраля 1763 года, после кончины епископа Воронежского и Елецкого Иоанникия (Павлуцкого), он получил новое назначение — на Воронежскую кафедру.</p>
<p>Воронежская епархия, в состав которой, помимо Воронежской губернии, входили некоторые города Тамбовской, Орловской и Курской губерний, а также земля Войска Донского, нуждалась тогда в преобразованиях. Большим бедствием в жизни Воронежского края был раскол. Широкие степи Дона сделались с конца ХVII века удобным и излюбленным местом укрытия преследовавшихся правительством старообрядцев и сектантов. Нелегко было святителю Тихону бороться с нестроениями в церковной жизни. Его добрым намерением ставились препятствия как со стороны отдельных лиц, так и со стороны светской власти и даже духовенства. Но, невзирая на это, святитель стремился преодолеть раскол. Святитель Тихон, в первую очередь, заботился о подготовке достойных пастырей — через развитие и правильную постановку школьного духовного образования — и ввел строго уставное богослужение и требоисполнение. Духовное образование имело решающее значение в борьбе с расколом и сектантством. Святитель обратил особенное внимание на это. Поэтому-то его первой заботой была как организация школ для бедных детей духовенства, так и для самого духовенства. Святитель Тихон также старался ставить на духовные должности лиц достойных, внушал им правильное понятие об обязанностях своего звания. Заботясь о пастырях, святитель не забывал и о церковном благолепии: о ремонте и благоустройстве храмов, о церковной утвари, священных сосудах и святых иконах.</p>
<p>В Воронежском крае еще имели место давние языческие обряды. Особенно сильно возмущался дух святителя существованием «годового торжества» в честь языческого Божества Ярилы, сумасбродством и пьянством во время «масленицы».</p>
<p>В творениях его, появившихся в Воронеже, читаем: «Души многих находятся в худом состоянии... расслаблены, разболелись, требуют врачества и целительного пластыря»; «Христианской веры и жития равного... и следов не видано!»; «Предерзости, злодеяния, насилования, озлобления и прочая беззакония от злых и пагубных людей все более и более умножаются»; «Многие, нынешнего наипаче века, люди то до болезни, то до старости, то до смерти отлагают покаяние... грех тяжкий, и точно прелесть диавольская... Знак есть крайнего о спасении нерадения и сна греховного».</p>
<p>Святитель Тихон против этого принимал самые решительные меры. Однажды он сам явился на праздник Ярилы. Видя перед собою святителя, одни «от стыда... разбежались с площади игрища», другие «в угрызении совести» молча пали к ногам святителя, третьи «в горячности своего покаяния... испрашивали прощения». Игрищные и торжищные палатки в присутствии святителя были разрушены. После этого святитель Тихон произнес в храме проникновенное слово, во время которого народ плакал. Многие, увлеченные древностью языческого обычая, в смысл которого они не вдумывались, приходили к святителю и раскаивались в содеянном. Красноречивыми проповедями святитель Тихон также вернул в Православие не одну тысячу старообрядцев. «Влияние его на раскольников было велико, — отмечает историк. — Даже наиболее упорствовавшие из них, не возвратившиеся в лоно Православия, несомненно, чтили его».</p>
<p>Святитель Тихон был чрезвычайно деятелен, ни одной свободной минуты у него не проходило напрасно, он все слишком близко принимал к своему́ любвеобильному сердцу. Ни одной праздничной церковной службы не пропускал святитель Тихон и не оставлял без назидания свою паству. В своих поучениях он особенно ополчался против сребролюбия и различных видов хищения, безнравственных увеселений, против роскоши, скупости и недостатка любви к ближним. Святитель смело обличал во всей наготе и безобразии эти и им подобные пороки.</p>
<p>В 1765 году святитель преобразовал Воронежскую славяно-латинскую школу в Духовную Семинарию.</p>
<p>Постоянные труды и заботы, от которых святитель Тихон никогда не имел отдыха, а также неприятности и частые затруднения при исполнении благих намерений сильно расстроили здоровье святителя. Епископ Тихон сожалел, что не может с прежней неутомимостью трудиться на пользу Церкви Божией. 17 декабря ему была назначена пенсия и дозволено жить там, где он пожелает.</p>
<p>Недолговременна была церковно-общественная деятельность святителя Тихона на Воронежской кафедре — 4 года и 7 месяцев, но и за такой сравнительно короткий срок он оставил благотворный след и в области духовного просвещения, и в церковном благоустройстве, и в миссионерском деле. После ухода за штат святитель Тихон более 15 лет пребывал на покое в монастырях Воронежской епархии: до 1769 года — в Толшевском Спасо-Преображенском монастыре, а затем — в Задонском монастыре. В те годы святитель Тихон написал свои лучшие духовные произведения.</p>
<p>Во время пребывания святителя Тихона в Задонском монастыре его пастырские и аскетические добродетели достигли наиболее полного выражения.</p>
<p>Своей жизнью святитель учил всех окружающих тому, как надо жить, чтобы спастись. Подвижническая жизнь святителя Тихона, его неземная доброта утверждали людей в мысли о высоком достоинстве христианской веры.</p>
<p>Подвигами святителя Тихона на покое были, прежде всего, молитва и милостыня. После молитвы любимым занятием его была беседа с каждым о спасении души. Он собирал вокруг себя детей и учил их молиться Богу, входил в разговор с крестьянами и учил любви к труду и страху Божию, делил скорби несчастных. Иногда выезжал к знакомым, и чаще тогда, когда не ожидали его, но имели нужду в его советах. Кроме устных бесед, вел благочестивую переписку, излагал мысли в письмах. Плодом размышлений его о природе и о людях, который святитель Тихон завершил на покое, были «Сокровище духовное, от мира собираемое» (1770) и «Об истинном христианстве» (1776).</p>
<p>С годами святитель Тихон все более увеличивал свои подвиги, приготовляя себя к блаженной вечности. В конце жизни он предался уединению и безмолвию.</p>
<p>За три года до кончины святитель Тихон каждый день молился и со слезами просил Бога: «Скажи мне, Господи, кончину мою и число дней моих!» И вот однажды на утренней заре он услыхал тихий голос: «В день недельный будет конец жизни твоей». Это святитель открыл своему ближай­шему другу Отцу Митрофану. Духовный благодатный мир, который наступает после борьбы, в то время уже обитал в святой душе подвижника.</p>
<p>В праздник Рождества Христова 1779 года святитель в последний раз был в храме на Божественной литургии. 29 января 1782 года святитель составил духовное завещание, в котором, воздав славу Богу за все его благодеяния к нему, словами апостола Павла выразил упование на милость Божию и за пределами земной жизни. Свою кончину святитель предузнал и предсказал за три дня, позволив в тот день всем знакомым приходить к нему́ прощаться. 13 августа 1783 года, «в день недельный», в шесть часов сорок пять минут утра душа святителя разлучилась с телом. «Смерть его была столь спокойна, что как бы заснул». Так окончил свою многотрудную жизнь святитель Тихон Задонский.</p>
</section>
