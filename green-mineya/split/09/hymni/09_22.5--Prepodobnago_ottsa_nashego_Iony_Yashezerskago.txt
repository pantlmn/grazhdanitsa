<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Преподобнаго отца́ на́шего Ио́ны Яшезе́рскаго</p>
</title><p>
<red>Моли́тва</red>
</p>
<p>О преподо́бне и богоно́сне о́тче наш Ио́но! Ты, порабо́тати Го́сподеви жела́я, зде всели́лся еси́, и неле́ностно во труда́х, во бде́ниих, в моли́твах и поста́х подвиза́лся еси́, и был еси́ наста́вник мона́шествующим, всем же лю́дем учи́тель ре́вностный. Ны́не у́бо, по отше́ствии твое́м от земны́х, Небе́сному Царю́ предстоя́, моли́ бла́гость Его́, е́же уще́дрити ме́сто селе́ния на́шего, святы́й храм сей, иде́же ду́хом любви́ твоея́ неотсту́пно пребыва́еши, и всем лю́дем твои́м, с ве́рою к тебе́ припа́дающим, во блага́я проше́ния их испо́лнити. Испроси́ у ми́лостиваго Го́спода на́шего, да низпо́слет нам оби́лие благ земны́х, па́че же я́же на по́льзу душ на́ших да да́рует нам, и сконча́ти житие́ сие́ привре́менное в покая́нии да сподо́бит, в День же Су́дный десна́го предстоя́ния и наслажде́ния во Ца́рствии Свое́м да удосто́ит во ве́ки веко́в. Ами́нь.</p>
</section>
