<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Службу ея зри 12 июня, на пренесение честных мощей</p>
</title><p>
<red>Тропарь, глас 3</red>:</p>
<p><red>Днесь</red> восхваляем тя, преподобная мати,/ великая княгине инокине Анно:/ яко бо лоза плодовита посреде терния,/ процвела еси во граде Кашине твоими добродетельми,/ всех удивила еси чудным твоим житием,/ темже Христу Богу угодила еси,/ и ныне, радующися и веселящися,/ пребываеши с лики преподобных жен,/ наслаждающися райския красоты́ и веселия./ Молим убо тя, моли о нас/ Человеколюбца Христа Бога нашего,/ даровати нам мир и велию милость.</p>
<p>
<red>Кондак, глас 4</red>
</p>
<p>
<red>Подобен:</red> Вознеслся еси</p>
<p>Яко пресветлая звезда явилася еси в Российстей земли,/ во граде Кашине, преподобная мати Анно./ Во всех благочестивых и верных женах,/ яко крин, процвела еси чистым и непорочным твоим житием,/ во инокинях же совершенными твоими труды и подвиги/ и взошла еси к Вышнему граду, радующися и веселящися,/ яко добре совершивши твое течение,/ и ныне честныя твоя мощи, аки бисерие драгое,/ явишася на исцеление всем приходящим с верою./ Тем и вопием ти:/ радуйся, всекрасная душею, и моли Христа Бога о спасении душ наших.</p>
<p>В той же день</p>
<p>
<red>Мучеников Каза́нских Иоа́нна, Стефа́на, Петра́, Бори́са, Иа́кова, Фео́дора, Сильва́на, Фео́дора, Васи́лия, Фео́дора, Дими́трия, Михаи́ла, Иоа́нна и Васи́лия</red>
</p>
<p>
<red>Тропарь, глас 1</red>:</p>
<p>Молитвами Твоих мучеников, Господи,/ благочестие в стране Каза́нстей насади́ся,/ и, яко пла́менем о́гненным,/ Православной верой Восток озари́ся,/ и ныне их предста́тельством, Человеколюбче,/ не помяни́ беззаконий наших,/ но утверди нас в вере истинней/ и мир подаждь, молимся Ти.</p>
<p>
<red>Кондак, глас 1</red>:</p>
<p>Молитвами святых мучеников Казанских/ умоле́н буди, Господи,/ и вся наша болезни исцели́,/ и мир умири́, Многомилостиве.</p>
</section>
