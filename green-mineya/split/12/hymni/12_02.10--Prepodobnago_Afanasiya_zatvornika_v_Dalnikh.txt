<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Преподо́бнаго Афана́сия затво́рника, в Да́льних пеще́рах почива́ющаго</p>
</title>
<p>
<red>Тропа́рь, глас 7:</red>
</p>
<p>По и́мени своему́ за труды́ ве́лия/ и всегда́шнее зде умерщвле́ние пло́ти в затво́ре/ безсме́ртную ны́не на Небеси́/ жизнь насле́довавый,/ мо́лим тя приле́жно:/ моли́ся о нас,/ я́ко да и мы тоя́жде сподо́бимся получи́ти.</p>
<p>
<red>Конда́к, глас 1:</red>
</p>
<p>Ве́дый ми́ра сего́ су́ету́ бы́ти тще́тну,/ отврати́лся еси́ ея,/ не ктому́ сами́ма очи́ма,/ но и всего́ себе́ всеконе́чне, преподо́бне, отврати́в,/ затвори́лся еси́ в те́мней пеще́ре,/ в не́йже в моли́твах и слеза́х многовре́менне потру́ждся/ и обре́т на Небеси́ безконе́чную ра́дость,/ моли́ся непреста́нно за ду́ши на́ша.</p>
</section>
