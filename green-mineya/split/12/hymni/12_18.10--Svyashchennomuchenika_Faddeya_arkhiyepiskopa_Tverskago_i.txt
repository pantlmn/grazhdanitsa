<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Священному́ченика Фаддея, архиепи́скопа Тверскаго и Ка́шинскаго</p>
</title>
<p>
<red>Тропа́рь, глас 1:</red>
</p>
<p>Хвала́ Бо́гу и же́ртва жива́я/ житие́ твое́, священному́чениче Фаддее, яви́ся./ Посто́м, бде́нием и моли́твою Небе́сная дарова́ния прии́м,/ мно́гим до́брый помо́щник и утеши́тель бысть./ Па́стырскою му́дростию и ти́хостию нра́ва украше́н,/ лука́вства враго́в Христо́вых препобеди́л еси́./ Сла́ва Да́вшему тебе́ во страда́ниих кре́пость,/ сла́ва я́ко му́ченика Венча́вшему тя,/ сла́ва Де́йствующему тобо́ю всем исцеле́ния.</p>
<p>
<red>Конда́к, глас 4:</red>
</p>
<p>Ду́ха небоя́зни, си́лы, любве́ и упова́ния/ даде́ Пастыренача́льник ти, святи́телю Фаддее,/ во страда́нии бо твое́м благода́рение Бо́гу возда́вал еси́/ и в гоне́ниих стра́ждущия утеша́л еси́, глаго́ля:/ не уныва́йте, Христо́с бо с на́ми есть.</p>
</section>
