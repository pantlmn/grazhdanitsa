<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Преподо́бнаго Ахи́лы, диа́кона Пече́рскаго, в Да́льних пеще́рах почива́ющаго</p>
</title><p>
<red>Тропа́рь, глас 8:</red>
</p>
<p>По́стническое житие́ облобыза́в/ и мно́гими тру́ды от млады́х ногте́й себе́ обложи́в,/ на сте́пень диа́конства произведе́н быв, всечестне,/ в ко́ем служи́л еси́ в це́ркви Бо́жия Ма́тере непоро́чне,/ Ейже моли́ся,/ во е́же спасти́ся душа́м на́шим.</p>
<p>
<red>Конда́к, глас 2:</red>
</p>
<p>Ве́лие име́л еси́ вои́стинну воздержа́ние, сла́вне,/ и мно́гое показа́л еси́ поще́ние, о Ахи́ло,/ зане́ едва́ еди́ною в седми́цы,/ и се еди́ну ма́лу просфору́ снеда́ше/ и бде́нным стоя́нием к Нему́ вы́ну друча́шеся,/ тем тя, я́ко по́стника и преподо́бным соо́бщника/ чту́ще, ублажа́ем.</p>
</section>
