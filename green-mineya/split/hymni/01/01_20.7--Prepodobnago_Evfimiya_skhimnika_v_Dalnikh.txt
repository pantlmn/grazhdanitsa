<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Преподо́бнаго Евфи́мия схи́мника, в Да́льних пеще́рах почива́ющаго</p>
</title><p>
<red>Тропарь, глас 4:</red>
</p>
<p>Евфи́мие всече́стне,/ преподо́бным единоревни́телю и А́нгелом собесе́дниче,/ получи́вый с ни́ми житие́м свои́м чи́стым и безмо́лвным ве́чная блага́я,/ моли́ся Го́сподеви при́сно о всех нас,/ да и мы тех же благ сподо́бимся.</p>
<p>
<red>Конда́к, глас 4:</red>
</p>
<p>Я́ко прия́л еси́ схи́му,/ бысть вы́ну тих и молчали́в, преподо́бне,/ никогда́же бо ни с ким, ра́зве моли́тв ко Го́споду,/ ничесо́же глаго́лал еси́,/ и пи́щи, ра́зве зе́лия су́рова, нико́ея же вкуша́л еси́./ Тем обре́т <red>Днесь</red> пи́щу неижди́вущую на Небеси́, Евфи́мие,/ моли́ и нам то́яжде причасти́тися.</p>
</section>
