<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Пе́рвое и второ́е обрете́ние честны́я главы́ Предте́чевы</p>
</title>
<p>А́ще не есть пост: Ве́чер пое́м Блаже́н муж:
<red>1-й антифо́н. </red>На Го́споди, воззва́х:
<red>стихи́ры на 6. А́ще же пост, стихологису́ем обы́чную кафи́зму, и пое́тся слу́жба Предтечи с Триодию.</red>
</p>
<p>Глас 5.</p>
<p><red>Подо́бен:</red> Ра́дуйся:</p>
<p>Ра́дуйся, свяще́нная главо́, и светоно́сная,/ и А́нгелом гове́йная,/ я́же ме́чем отсечена́ древле́,/ и о́стрыми обличе́ньми нечистоты́ студ посе́кшая,/ исто́чник чуде́с, верныя напая́юща,/ и я́же Спасово спаси́тельное прише́ствие возвести́вшая,/ и наи́тие Ду́ха дре́вле уви́девшая,/ к Сему́ все́льшаяся,/ ве́тхой же и но́вой хода́тайствовавшая благода́ти./ Христа́ умоли́ душа́м на́шим дарова́ти ве́лию ми́лость.
</p>
<p>В сосу́де скуде́льне сокрове́нная иногда́/ Предте́чева глава́ яви́ся,/ от земны́х недр изда́вшаяся я́вственне/ и чуде́с струи́ источа́ющая,/ и́бо в во́дах главу́ омы́,/ превы́спренняя ны́не покрыва́ющего вода́ми/ и одождя́ющаго челове́ком Боже́ственное оставле́ние./ Сию́ у́бо ублажи́м, и́стинно пресла́вну,/и в се́я обре́тении ра́достно пра́зднуем,/ Христа́ моля́ще дарова́ти ду́шам на́шим ве́лию ми́лость.
</p>
<p>Глава́, я́же  А́гнца Бо́жия пропове́давшая,/ пло́тию я́вльшагося,/ и всем покая́ния спасе́нныя пути́ Боже́ственными за́поведьми извести́вшая,/ я́же пре́жде И́родово зако́нопреступление обличи́вшая/ и сего́ ра́ди отсечена́ от телесе́,/ и на вре́мя подъе́мшая сокрове́ние,/ я́коже светоявле́нное нам возсия́ со́лнце,/ покайтеся – вопию́щая – и ко Христу́ ны́не предложи́теся во умиле́нии душе́внем,/ подаю́щему ми́ру ве́лию ми́лость.
</p>
<p><red>Сла́ва, глас 6:</red></p>
<p>Сокро́вище Боже́ственных даро́в,/ Богохрани́мая глава́ твоя́, Предте́че,/ от земны́х недр возсия́,/ ю́же мы, ве́рно прие́млюще/ и покланя́ющеся, сла́вне,/ обогаща́емся от <red>Тебе</red>́, Христо́в Крести́телю,/ чудесы́ пресла́вными и согреше́ний про́щением.
</p>
<p>И ны́не, <red>Богоро́дичен:</red> Кто Тебе́ не ублажи́т:</p>
<p>Вход. Проки́мен дне и чте́ния.</p>
<p>Проро́чества Иса́иина чте́ние
<red>(глава́ 40):</red>
</p>
<p>Та́ко глаго́лет Госпо́дь:/ утеша́йте, утеша́йте лю́ди Моя́./ Глаго́лет Бог:/ свяще́нницы, глаго́лите в се́рдце Иерусали́му,/ умоли́те его́, я́ко умножися смире́ние его́,/ разреши́ся бо грех его́,/ я́ко прия́т из руки́ Госпо́дни сугу́ба согреше́ния своя́./ Глас вопию́щаго в пусты́ни:/ угото́вайте путь Госпо́день,/ пра́вы твори́те стези́ Бо́гу на́шему./ На го́ру высоку́ взы́ди, благовеству́й Сио́ну,/ возвыша́й кре́постию глас свой, благовеству́яй Иерусали́му,/ вознеси́те, не бо́йтеся./ Аз Госпо́дь Бог,/ Аз услы́шу убо́гих, Изра́илев, и не оста́влю тех./ Но отве́рзу от гор ре́ки и посреде́ по́ля  исто́чники,/ сотворю́ пусты́ню в луг/ и жа́ждущую зе́млю во исто́чники водны́я./ Да возвесели́тся Не́бо  свы́ше, и о́блацы да кропя́т пра́вду,/ да возсия́ет земля́, и да прозя́бнет ми́лость,/ и пра́вда да возсия́ет вку́пе./ Глас весе́лия возвести́те, и услы́шано да бу́дет./ Возвести́те да́же до коне́ц  земли́,/ глаго́лите:/ я́ко изба́ви Госпо́дь раба́ Своего́ Иа́кова./ И <red><red>Аще</red></red> вжа́ждут в пусты́ни,  источи́т им во́ду из ка́мене./ Возвесели́ся, непло́ды неражда́ющая,/ расто́ргни и возопи́й, неболе́вшая,/ я́ко мно́га ча́да пусты́я па́че,/ не́жели иму́щия му́жа.
</p>
<p>Проро́чества Малахи́ина чте́ние
<red>(глава́ 3):</red>
</p>
<p>Та́ко глаго́лет Госпо́дь Вседержи́тель:/ се Аз посыла́ю А́нгела Моего́ пред Лице́м Твои́м,/ и́же угото́вит путь Твой пред Тобо́ю/ и прии́дет во храм Свой Госпо́дь,/ <red>егоже</red> вы и́щете./ И кто стерпи́т день вхо́да Его́?/ зане́же тому́ прийти́, я́ко огнь в горни́ле/ и я́коже бы́лие перу́щих./ И очи́стит, пояда́я и очища́я, я́ко сребро́ и зла́то./ И прии́дет к вам судо́м,/ и бу́дет свиде́тель скор на лука́выя,/ и на прелюбоде́йцы, и на клену́щияся И́менем Мои́м во лжу,/ и на лиша́ющия мзды нае́мника, и на наси́льствующия вдови́цы,/ и пха́ющия си́рыя, и на уклоня́ющия суд прише́льца,/ и на небоя́щияся его́, глаго́лет Госпо́дь Вседержи́тель./ Зане́ Аз Госпо́дь Бог ваш и не изменю́ся./ И вы, сы́нове Иа́ковли, уклони́стеся от зако́на и не сохрани́сте./ Сего́ ра́ди обрати́теся ко Мне,/ и обращу́ся к вам, глаго́лет Госпо́дь Вседержи́тель,/ и ублажа́т вас вси язы́цы./ И разуме́йте, я́ко Аз Госпо́дь,/ смотря́яй посреди́ пра́веднаго/ и посреди́ беззако́нника в день он,/ во́ньже сотворю́ снабде́ние лю́бящим Мя./ Позна́йте у́бо и помяни́те зако́н Моисе́ов, раба́ Моего́,/ я́коже запове́да вам в Хори́ве ко всему́ Изра́илю повеле́ние и оправда́ние./ И се Аз послю́ вам Илию́ Фесви́тянина,/ пре́жде да́же не прийти́ дню Госпо́дню вели́кому и просвеще́нному,/ и́же напра́вит се́рдце отца́ к сы́ну/ и се́рдце челове́ка ко и́скреннему своему́,/ да не прише́д поражу́ зе́млю вско́ре,/ глаго́лет Госпо́дь Вседержи́тель,/ Бог Святы́й Изра́илев.
</p>
<p>Прему́дрости Соломо́новы чте́ние
<red>(гла́вы 4, 5):</red>
</p>
<p>Пра́ведник, <red>Аще</red> пости́гнет сконча́тися, в поко́и бу́дет./ Осу́дит же пра́ведник умира́яй живу́щия нечести́выя./ Узрят бо кончи́ну пра́веднаго/ и не разуме́ют, что совеща́ша о не́м,/ я́ко пове́ржет Госпо́дь нечести́выя безгла́сны ниц/ и поколе́блет их от основа́ний,/ и до после́дняго исче́знут в боле́зни и па́мять их поги́бнет./ Прии́дут бо в помышле́ние согреше́ний свои́х ужасни́,/ и обличи́т их сопроти́в беззако́ния их./ Тогда́ ста́нет в дерзнове́нии мно́зе пра́ведник/ пред лицем оскорби́вших его́ и отмета́ющих труды́ его́./ Ви́девше же его́, смяту́тся стра́хом мно́гим/ и ужасну́тся о пресла́вном спасе́нии его́./ Реку́т бо в себе́, ка́ющеся,/ и в тесноте́ ду́ха воздохну́т и реку́т:/ сей бе, его́же име́хом не́когда в посме́х и в при́тчу поноше́ния, безу́мнии./ Житие́ его́ вмени́хом неи́стово и кончи́ну его́ безче́стну./ Ка́ко вмени́ся в сыне́х Бо́жиих/ и во святы́х жре́бий его́ есть?/ У бо заблуди́хом от пути́ и́стиннаго,/ и пра́вды свет не облиста́ нам,/ и со́лнце не возсия́ нам./ Беззако́нных испо́лнихомся стезь и поги́бели,/ и ходи́хом стези́ непрохо́дны,/ пути́ же Госпо́дня не разуме́хом.
</p>
<p>На стихо́вне стихи́ры, глас 2.</p>
<p><red>Подо́бен:</red> Егда́ от Дре́ва:</p>
<p>Прииди́те, честну́ю главу́, отсе́ченную мече́м, Крести́телеву,/ ве́рнии, <red>Днесь</red> почти́м,/ во обре́тении ея срета́юще пе́сньми,/ чту́ще от любве́, благода́ть пролива́ющую исцеле́ний нам,/ ю́же буесло́вящий И́род дре́вле предъотсече́,/ неи́стовством Иродиа́де спле́тся.
</p>
<p><red>Стих:</red> Честна́ пред Го́сподем/ смерть преподо́бных Его́.
</p>
<p>Я́коже от руды́ зла́то,/ та́ко от земли́ Предтече́ва глава́ просиява́ет,/ в сосу́де скуде́льнем светя́щися и веща́ющи я́сно,/ И́родово облича́ющи прелюбоде́йство и уби́йство,/ зарю́ же просвеща́ющую помышле́ния на́ша./ Ю́же облобыза́юще, ве́рнии, <red>Днесь</red> почти́м пе́сньми,/ я́ко о нас Бо́гу моля́щуюся.
</p>
<p><red>Стих:</red> Пра́ведник, я́ко фи́никс, процвете́т,/ я́ко кедр, йже в Ливане, умно́жится.</p>
<p>Древле, я́коже Боже́ственное сокро́вище/ в сосу́де, сокрове́нная глава́ Крестителева в земли́/ <red>Днесь</red> концем открыва́ется,/ я́коже бога́тство про ливающая исто́чники исцеле́ний,/ боле́зни исцеляющая, ду́ши просвеща́ющая./ Темже, утеше́ния всякаго благода́ть восприе́млюще,/ пе́сньми сию́ благогове́йно похва́лим.
</p>
<p><red>Сла́ва, глас 2:</red></p>
<p>Я́коже Боже́ственных умышле́ний всечестна́я ра́ка,/ Неизрече́ннаго Существа́ я́сно прови́девшая та́инство, глава́ твоя́,/ я́ко от ложе́сн мате́рних, от сокро́вищ земны́х <red>Днесь</red> возсия́,/ Иоа́нне всехва́льне,/ и облагово́ни всю подсо́лнечную, освяще́ния пролива́ющая ми́ро,/ и мы́сленно пропове́дающая путь покая́ния,/ и Спа́су всех моля́щаяся о душа́х на́ших.
</p>
<p><red>И ны́не, Богоро́дичен.</red></p>
<p>Тропа́рь, глас 4:</p>
<p>От земли́ возсия́вши, Предте́чева глава́/ лучи́ испуща́ет нетле́ния ве́рным исцеле́ний/ свы́ше собира́ет мно́жество А́нгел,/ до́ле же созыва́ет челове́ческий род,/ единогла́сную возсыла́ти сла́ву Христу́ Бо́гу.
</p>
<p><red>На у́трени</red></p>
<p>На Бог Госпо́дь:
<red>тропа́рь два́жды. Сла́ва, и ны́не, Богоро́дичен воскре́сен, по гла́су тропаря́.</red>
</p>
<p>По 1-й стихоло́гии седа́лен, глас 4.</p>
<p><red>Подо́бен:</red> Ско́ро предвари́:</p>
<p>Я́ко Боже́ственное сокро́вище, сокрове́но в земли́,/ Христо́с откры́ главу́ твою́ нам, проро́че и Предте́че:/ вси у́бо, соше́дшеся в се́я обрете́ние,/ пе́сньми Богогла́сными Спа́са воспое́м,/ спаса́ющаго на́шу жизнь моли́твами твои́ми.
</p>
<p><red>Сла́ва, и ны́не, Богоро́дичен:</red></p>
<p>Пое́м Тя, Богоневе́сто, Ма́ти Христа́ Бо́га,/ сла́вяще Рождество́ Твое́ непостижи́мое,/ и́мже изба́вихомся от ле́сти диа́воли и вся́кия беды́, Богоро́дице Влады́чице,/ и ве́рно вопие́м:/ поми́луй ста́до Твое́, Еди́на Всепе́тая.
</p>
<p>По 2-й стихоло́гии седа́лен, глас 4.</p>
<p><red>Подо́бен:</red> Вознесы́йся:</p>
<p>Изда́вшися, я́ко зла́то от руды́,/ свяще́нная твоя́ глава́ пресла́вно/ от незаходи́мых недр земны́х,/ обогати́ ве́рных вся мы́сли разуме́нием Боже́ственным,/ ны́не пока́йтеся, вопию́щи обы́чно./ Ейже покланя́ющеся, Предте́че, Христа́ велегла́сно ве́рою сла́вим.
</p>
<p><red>Сла́ва, и ны́не, Богоро́дичен:</red></p>
<p>Никогда́же премолчи́м, Богоро́дице,/ благода́рно пе́ти от души́ Твоя́ ми́лости, Влады́чице,/ раби́ Твои́, зову́ще и глаго́люще:/ Пресвята́я Де́во, предвари́/ и изба́ви от враг ви́димых и неви́димых и всякаго преще́ния,/ Ты бо еси́ нам заступле́ние.
</p>
<p>По полиелеи седа́лен, глас 8.</p>
<p><red>Подо́бен:</red> Повеле́нное та́йно:</p>
<p>Крести́телева глава́ крыяшеся, я́ко би́сер, в  земли́ вла́жней/ и, я́ко све́щник Богосве́тел, укра́шена,/ озаря́ет, чудотворя́щи, мир весь:/ я́ко у́тро, возсия́ всеблаголе́пно Со́лнцу Предте́ча/ и невечерни́м све́том возвеща́я па́ки нам:/ се, – взыва́я, – А́гнец Бо́жий!
</p>
<p><red>Сла́ва, и ны́не, Богоро́дичен:</red></p>
<p>Благодари́м Тя при́сно, Богоро́дице,/ и велича́ем, Чи́стая, и покланяемся,/ воспева́юще Рождество Твое́, Благода́тная, вопию́ще непреста́нно:/ спаси́ ны, Де́во Всеми́лостивая, я́ко Блага́я,/ и де́монов исхити́ словоположе́ния стра́шнаго в час испыта́ния,/ да не посрами́мся, раби́ Твои́.</p>
<p>Степе́нна, 1-й антифо́н 4-го гла́са. Проки́мен, глас 4: Та́мо возращу́ рог Дави́ду,/ угото́вах свети́льник пома́занному Моему́.
<red>Стих:</red> Помяни́, Го́споди, Дави́да/ и всю кро́тость его́. Вся́кое дыха́ние да хва́лит Го́спода.
<red>Ева́нгелие от Луки́, зача́ло 31.</red>
</p>
<p>По 50-м псалме́ стихи́ра самогла́сна, глас 6:</p>
<p>Я́же пе́рвее на блю́де,/ И́родову беззако́нную нечистоту́ обличи́вшая,/ покая́ние же всем пропове́давшая ве́рным,/ че́стная глава́ Крести́теля Христо́ва,/ от сокро́вищ земны́х я́влышаяся, предлежи́т,/ ве́рно притека́ющим к ней,/ и прикаса́ющимся со стра́хом,/ и покланя́ющимся любо́вию душе́вною/ дару́ющая разреше́ние прегреше́ний,/ проше́нием подае́т потре́бная и ве́лию ми́лость.</p>
<p>Кано́н Богоро́дицы со ирмосо́м на 6 и Предте́чи кано́н на 8. Глас 6.</p>
<p><red>Песнь 1</red></p>
<p><red>Ирмо́с:</red> Я́ко по су́ху, пешеше́ствовав Изра́иль/ по бе́здне стопа́ми,/гони́теля фарао́на ви́дя потопля́ема,/ Бо́гу, побе́дную песнь пои́м, вопияше.</p>
<p>Гряди́те, благохва́льным язы́ком/ и всеси́льным пле́щуще ду́хом, из у стен нечи́стых/ глас Сло́ва – Предте́чу пе́сньми духо́вными, ве́рнии, просла́вим.</p>
<p>Ми́рным устрое́нием утиша́ется/ и безме́рными мно́жествы Христо́ва Це́рковь благостоя́тельне упаса́ется,/ тебе́ ле́тнюю песнь вопию́щи, Предтече.</p>
<p>Ю́же от Бо́га дару́емую я́ко сокро́вище нам неотъе́млемо/ Богоно́сную главу́ Предте́чеву, вси пе́сньми досто́йно, соше́дшеся, ве́рнии, почти́м.</p>
<p><red>Богоро́дичен:</red> Твоего́ прие́мши Соде́теля,/ я́ко Сам восхоте́, из безсе́меннаго Твоего́ чре́ва па́че ума́ воплоща́ема, Чи́стая,/ тва́рей вои́стинну яви́лася еси́ Влады́чица.</p>
<p>Катава́сия: Отве́рзу уста́ моя́:</p>
<p><red>Песнь 3</red></p>
<p><red>Ирмо́с:</red> Несть свят,/ я́коже Ты, Го́споди Бо́же мой,/ вознесы́й рог ве́рных Твои́х, Бла́же,/ и утверди́вый нас на ка́мени/ испове́дания Твоего́.</p>
<p>Утро́ба непло́дна прозябе́ние тя изнесе́ Боже́ственно,/ я́же от язы́к це́рковь, славна́ невестово́дца,/ Христу́, и́стинному Бо́гу и Жениху́, сию́ обруча́юща.</p>
<p>Твоего́ Боговеща́ннаго гла́са, Предте́че Иоа́нне,/ ни́же ме́чем удержа́ окая́нная прелюбоде́йца:/ Боже́ственную бо твою́ нам явля́вши главу́ от земли́.</p>
<p>Торжеству́ющий све́тло, жела́ющ тя град учрежда́емь быва́ет,/ я́ко бога́тство обре́тш та́йное/ и исто́чник неоску́ден исцеле́ний, Предте́че, главу́ твою́.</p>
<p><red>Богоро́дичен:</red> Боже́ственнаго Рождества́ Твоего́, Чи́стая,/ вся́кий естества́ чин прехо́дит чу́до:/ Бо́га бо преесте́ственно зачала́ еси́ во чре́ве/ и, ро́ждши, пребывае́ши при́сно Де́ва.</p>
<p>Седа́лен, глас 8.</p>
<p><red>Подо́бен:</red> Повеле́нное та́йно:</p>
<p>Я́ко в храни́лищи сокро́вище вло́жена Предте́чева глава́ храня́шеся,/ в водоно́се кры́ющася, глас Сло́ва;/ я́ко пшени́ца покрове́на, во глу́бине земли́ изцвете́,/ плодонося́щи Боже́ственную жизнь./ То́я вси почита́ем обрете́ние, Христа́ сла́вяще,/ пода́вшаго той благода́ть источи́ти исцеле́ния.</p>
<p><red>Сла́ва, и ны́не, Богоро́дичен:</red></p>
<p>Повеле́нное та́йно прие́м в ра́зуме,/ в кро́ве Ио́сифове тща́нием предста́ безпло́тный, глаго́ля Неискусобра́чней:/ приклони́вый схожде́нием Небеса́ вмеща́ется неизме́нно весь в Тя./ Его́же и ви́дя в ложесна́х Твои́х, прие́мша ра́бий зрак,/ ужаса́юся зва́ти Тебе́:/ ра́дуйся, Невесто́ Неневе́стная.</p>
<p><red>Песнь 4</red></p>
<p><red>Ирмо́с:</red> Христо́с моя́ си́ла,/ Бог и Госпо́дь,/ че́стная Це́рковь,/ Боголе́пно пое́т, взыва́ющи,/ от смы́сла чиста́ о Го́споде пра́зднующи.</p>
<p>Ве́тхаго был еси́ печа́ть, всебога́те, я́ве заве́та,/ и проро́ков коне́ц извести́л еси́,/ и чертогокраси́тель же Боже́ственный Но́ваго яви́лся еси́, Предте́че.</p>
<p>Власяны́ми ру́бы обы́чно, Предте́че,/ честну́ю претерпе́л еси́ и сла́вную главу́ твою́ покры́ти ца́рскою багряни́цею,/ я́ко ри́зою, ра́дуяся.</p>
<p>Боже́ственную главу́ твою́ отбеже́нием ни́щий и скита́яйся/ твои́ми Боже́ственными наставле́ньми,/ я́коже незави́стно бога́тство, Иоа́нне, пока́зует.</p>
<p>Заре́ю, Предте́че, Боже́ственнаго Ду́ха чту́щий тя град всегда́ моли́ уясни́ти/ и Боже́ственней па́мяти твое́й безплотным срадоватися.</p>
<p><red>Богоро́дичен:</red> Ме́ртва мя показа́ сада́ вкуше́ние,/ живо́тное же дре́во, из Тебе́ я́вльшееся, Пречи́стая, воздви́же/ и ра́йския пи́щи насле́дника мя сотвори́.</p>
<p><red>Песнь 5</red></p>
<p><red>Ирмо́с:</red> Бо́жиим све́том Твои́м, Бла́же,/ у́тренюющих Ти ду́ши любо́вию озари́, молю́ся,/ Тя ве́дети, Сло́ве Бо́жий,/ и́стиннаго Бо́га,/ от мра́ка грехо́внаго взыва́юща.</p>
<p>Не был еси́ трость, Крести́телю, искуси́тельны ми злополуче́ния ве́тры  все́гда коле́блемь,/ столп же Боже́ственных люде́й непоколеби́м,/ си́лою бо Илиино́ю яви́лся еси́ и Ду́ха.</p>
<p>И́же Божество́ отмета́яй, и умаля́я сла́ву от <red>Тебе</red>́ кре́щшагося Христа́,/ и Боже́ственную благода́ть твою́ утаева́я,/ пра́ведно от огра́д Боже́ственных возбраня́емь есть.</p>
<p>Отверзл еси́ незави́стнаго Боже́ственнаго исто́чника дверь/ пою́щим тя любо́вию, сла́вный Предте́че,/ Боже́ственныя благода́ти источа́ющия во́ды  и струй исцеле́ний, всех веселя́щия.</p>
<p><red>Богоро́дичен:</red> Нося́щи добро́ту мы́сленную красне́йшия души́ Твоея́,/ неве́ста Бо́жия была́ еси́,/ запеча́тствованна де́вством, Чи́стая, и заре́ю чистоты́ мир просвеща́ющи.</p>
<p><red>Песнь 6</red></p>
<p><red>Ирмо́с:</red> Жите́йское мо́ре,/ воздвиза́емое зря/ напа́стей бу́рею,/ к ти́хому приста́нищу Твоему́ прите́к, вопию́ Ти:/ возведи́ от тли живо́т мой,/ Многоми́лостиве.</p>
<p>Проро́ка тя рече́ И́стина – Христо́с, и проро́ков превы́шша,/ Крести́теля же и Предте́чу Жи́зни:/ Того́ бо узре́л еси́, Его́же зако́н и проро́цы провозвести́ша.</p>
<p>Не терпя́ше кры́тися чуде́с исто́чник, сокро́вище благода́ти,/ сла́вная глава́ твоя́, Крести́телю, проро́че и Предте́че,/ но, я́вльшися, пролива́ет исцеле́ний исто́чники.</p>
<p>Всебога́тно похвале́ние, и украше́ние све́тло,/ и щит спаси́телен христолю́бный сей/ и благосла́вный предлага́ет град твой,/ честну́ю и Боже́ственную твою́ главу́, Предте́че.</p>
<p><red>Богоро́дичен:</red> Вели́кий прописа́ во проро́цех Моисе́й Тя, киво́т, и трапе́зу, и све́щник,/ и ста́мну обра́зне, назна́менуя воплоще́ние,/ е́же из Тебе́, Вы́шняго, Ма́ти Де́во.</p>
<p><red>Конда́к, глас 6.</red></p>
<p><red>Подо́бен:</red> Вы́шних ища́:</p>
<p>Проро́че Бо́жий и Предте́че благода́ти,/ главу́ твою́, я́ко ши́пок свяще́ннейший, от земли́ обре́тше,/ исцеле́ния всегда́ прие́млем,/ и́бо па́ки, я́коже пре́жде, в ми́ре проповедуеши покая́ние.</p>
<p><red>И́кос:</red></p>
<p>От Го́спода свиде́тельство прие́м, Иоа́нне, па́че всех челове́к вы́шший был еси́,/ отону́дуже похвалы́ пе́сней принести́ тебе́ ужаса́юся,/ но, любо́вию понужде́н, песнь нача́ти дерзну́х./ Те́мже да не унедосто́иши споспе́шник мне бы́ти, всехва́льне,/ да возмогу́ венча́ти твой верх, святы́й требога́те,/ и́бо ты в ми́ре пропове́дуеши покая́ние.</p>
<p><red>Песнь 7</red></p>
<p><red>Ирмо́с:</red> Росода́тельну у́бо пещь/ соде́ла А́нгел/ преподо́бным отроко́м,/ халде́и же опаля́ющее/ веле́ние Бо́жие мучи́теля увеща́ вопи́ти:/ благослове́н еси́, Бо́же оте́ц на́ших.</p>
<p>Де́вы прозябе́ние, тя па́че всех рече́ в рожде́нных жена́ми,/ я́ко бо безпло́тен и равноа́нгелен на земли́ Тому́ пожи́л еси́, вопия́:/ благослове́н еси́, Бо́же оте́ц на́ших.</p>
<p>Во утро́бе де́вственней Все́льшася позна́л еси́ из непло́дна чре́ва/ и, употреби́в ма́терня, Предте́че, гла́са, игра́я взыва́л еси́ Ему́:/ благослове́н еси́, Бо́же оте́ц на́ших.</p>
<p>От пусты́ни, Пресвяты́м Ду́хом науче́н, яви́лся еси́,/ я́коже у́тро светоно́сно,/ А́́нгел Све́та, нас науча́я вопи́ти:/ благослове́н еси́, Бо́же оте́ц на́ших.</p>
<p>Ублажи́ся я́ко вои́стинну во граде́х сей ны́не, приснопа́мятне,/ стяжа́вый тя град сокро́вище, Предте́че Христо́в./ Те́мже, пра́зднуя, вопие́т:/ благослове́н еси́, Бо́же оте́ц на́ших.</p>
<p><red>Богоро́дичен:</red> Тобо́ю, Ма́ти Де́во, Свет возсия́ всей вселе́нней све́тлый,/ Ты бо Зижди́теля всех родила́ еси́, Бо́га:/ у Него́же испроси́, Пречи́стая, нам низпосла́ти ве́рным ве́лию ми́лость.</p>
<p><red>Песнь 8</red></p>
<p><red>Ирмо́с:</red>
<emphasis>Из пла́мене преподо́бным ро́су источи́л еси́/ и пра́веднаго же́ртву водо́ю попали́л еси́:/ вся бо твори́ши, Христе́, то́кмо е́же хоте́ти./ Тя превозно́сим во вся ве́ки.</emphasis>
</p>
<p>По́слан бысть вопию́щаго глас – Предте́ча запусте́вшим сердца́м,/ Сы́на Бо́жия ве́ру благочести́вую водружа́яй, су́щаго Бо́га,/ Его́же превозно́сим во вся ве́ки.</p>
<p>Угото́вите, глаго́лет и ны́не Предте́ча, Госпо́дню стезю́:/ Сей бо святы́ни ра́ди, прише́д, со Отце́м и Ду́хом/ в на́ша сердца́ всели́тся во ве́ки.</p>
<p>Слу́хом у́бо гла́су Роди́телеву, очи́ма же Боже́ственнаго Ду́ха зре́нию,/ вся́чески же осяза́нием Иоа́нн Предте́ча, на Тебе́ ру́ку положи́вый, Христе́,/ Богоно́сец быва́ет.</p>
<p>Из чре́ва освяти́ся Боже́ственным Ду́хом/ и проро́к яви́ся, во чре́ве носи́м,/ ны́не же наслажде́ние и́же в не́дрех тя иму́щему гра́ду показа́ся, проро́че.</p>
<p><red>Богоро́дичен:</red> Златоза́рный Тя све́щник предъизобрази́,/ при́емшую неизрече́нно Свет Непристу́пный,/ позна́нием Того́ озаря́ющ вся́ческая,/ Его́же превозно́сим во вся ве́ки.</p>
<p><red>Песнь 9</red></p>
<p><red>Ирмо́с:</red> Бо́га/челове́ком невозмо́жно ви́дети,/на Него́же не сме́ют чи́ни А́нгельстии взира́ти;/ Тобо́ю же, Всечи́стая, яви́ся челове́ком/ Сло́во воплоще́нно,/ <red>егоже</red> велича́юще,/ с Небе́сными во́и Тя ублажа́ем,</p>
<p>Я́ве исполне́ния десяти́цы, Предте́че, за́поведей ты храни́тель кре́пок быв,/ прили́чие от Христа́ почте́н был еси́ дарова́ний десяти́цею./ Те́мже тя, Ду́ха таи́нника и дру́га Сло́ву, веду́ще, ублажа́ем.</p>
<p>Христо́в проро́к же и апо́стол, А́́нгел же и Предте́ча,/ Боже́ственнаго воплоще́ния Крести́тель,/ и свяще́нник, и му́ченик ве́рен,/ пропове́дник же су́щим во а́де ты был еси́,/ и де́вствующим пра́вило, и пусты́ни прозябе́ние.</p>
<p>Души́ неве́рие облича́ется священноде́йственныя руки́ умерщвле́нныя чудесе́м,/ прозя́бший же па́ки ве́ре и твое́й я́влыпейся главе́, блаже́нне,/ поже́ртая длань обновля́ется.</p>
<p>Твое́, явле́ние провозвеща́юще зри́телю,/ возвеща́ху А́нгельстии чи́ни нело́жно,/ Гаврии́ла подо́бящеся Боже́ственному благове́щению,/ е́же пре́жде Рождества́ твоего́ свяще́нный 3аха́рия прие́млет.</p>
<p><red>Богоро́дичен:</red> Страсте́й исцеле́ния да почерпа́ем, в сла́вный храм Предте́чев притека́юще:/ в той бо прихо́дят А́нгельстии ли́цы,/ ду́си же пра́ведных всех,/ Влады́чица с Крести́телем Иоа́нном, исцеле́ния подава́юще.</p>
<p>Свети́лен.</p>
<p><red>Подо́бен:</red> Ученико́м:</p>
<p>Светоявле́нная возсия́ честна́я твоя́ глава́ от незаходи́мых недр земны́х, Предте́че Иоа́нне,/ свети́льниче Све́та невеще́ственнаго,/ ея́же обре́тение любо́вию соверша́юще, мо́лим тя/ лю́тых обрести́ разреше́ние и вре́мя удо́бне соверши́ти воздержа́ния/ моли́твами твои́ми, всехва́льне, Крести́телю Спа́сов.</p>
<p><red>Сла́ва, и ны́не, Богоро́дичен:</red></p>
<p>Утеша́ется, Всечи́стая, ве́рных Богому́дрое собра́ние слу́жащее/ и ве́рно воспева́ющее Тя, Богоро́дицу и́стинно./ Те́мже моли́твами Твои́ми поста́ тече́ние даждь нам соверши́ти Боголе́пно,/ и Кресту́ Честно́му поклони́тися, и страсте́м спаси́те́льным Сы́на и Бо́га Твоего́.</p>
<p>На хвали́тех стихи́ры на 4, глас 4.</p>
<p><red>Подо́бен:</red> Дал еси́ зна́мение:</p>
<p>Отве́рзе преддве́рия воздержа́ния/ всечестна́я глава́ твоя́, всехва́льне,/ и пи́щу предложи́ сладча́йшую всем Боже́ственных дарова́ний,/ и́хже причаща́ющеся ве́рно,/ поста́ те́рпкое услажда́ем,/ и ве́рою восхваля́ем тя,/ и вопие́м Христу́ Бо́гу:/ Иису́се Всеси́льне, Спа́се душ на́ших.</p>
<p>Ми́ра, я́коже во́ды,/ глава́ иска́пающи Предте́чева приснотеку́щая/ и, на трапе́зе <red>Днесь</red> возло́жшися та́йней и Боже́ственней,/ благоуха́ет мы́сленне,/ и го́ресть отгоня́ет скорбе́й,/ и весе́лия вся исполня́ет любо́вию зову́щия:/ Иису́се Всеси́льне, Спа́се душ на́ших.</p>
<p>Посече́ гла́ва твоя́, я́коже меч остре́йший,/ главы́ беззако́ннующих враг/ и исцеле́ния источи́ в благозако́нии су́щим всем/ Боже́ственных дарова́ний./ И сего́ ра́ди тя ве́рно восхваля́ем,/ дру́га и Предте́чу, Иоа́нне, Зижди́телева,/ и вопие́м Ему́ приле́жно:/ Иису́се Всеси́льне, Спа́се душ на́ших.</p>
<p><red>Сла́ва, глас 6:</red></p>
<p>Всечестну́ю главу́ Крести́теля Твоего́, Го́споди,/ я́вльшуюся <red>Днесь</red> от земли́,/ со гла́сом хвале́ния прие́мшии ве́рно,/ в моли́тву, Человеколю́бче, гре́шнии раби́ Твои́ приводя́ще, мо́лимся,/ Тоя́ ра́ди улучи́ти в день Суда́ от <red>Тебе</red>́ очище́ние и ве́лию ми́лость.</p>
<p>И ны́не, <red>Богоро́дичен:</red></p>
<p>Благолюби́вый Бо́же и Спа́се,/ рабы́ Твоя́ спаса́й от вся́каго обстоя́ния лю́таго/ моли́твами Предте́чи Твоего́ и всех святы́х/ и Ма́тере Твое́й мольба́ми.</p>
<p>Славосло́вие вели́кое и отпу́ст.</p>
<p>НА ЛИТУРГИ́И</p>
<p>Блаже́нны от кано́на, пе́сни 3-я и 6-я. Проки́мен, глас 7: Возвесели́тся пра́ведник о Го́споде/ и упова́ет на Него́.
<red> <red>Стих:</red> </red>Услы́ши, Бо́же, глас мой,/ внегда́ моли́ти ми ся к Тебе́.
<red> Апо́стол к Коринфяном, зача́ло 176. </red>Аллилу́йя, глас 4: Пра́ведник, я́ко фи́никс, процвете́т, я́ко кедр, и́же в Лива́не, умно́жится.
<red> Стих</red>: И́стина от земли́ возсия,/ и пра́вда с Небесе приниче.
<red> Ева́нгелие от Матфе́я, зача́ло 40. Прича́стен: </red>В па́мять ве́чную бу́дет пра́ведник:
</p>
<p>Подоба́ет ведати, я́ко <red><red>Аще</red></red> случи́тся обрете́ние честныя гла́вы Иоа́нна Предте́чи в неде́лю мясопу́стную и́ли сыропу́стную (начина́ется бо с среды́ мясопустныя неде́ли и восхо́дит до вто́рника 4-я неде́ли Великаго поста́):</p>
<p><red>На ма́лой вече́рни</red> в суббо́ту стихи́ры воскреси́м 4, и Богоро́дичен гла́са. На стихо́вне стихи́ра воскре́сна еди́на: и Предте́чи стихо́вна. По Ны́не отпуща́еши:
<red> тропа́рь воскре́сен: Сла́ва, Предте́чи: И ны́не, Богоро́дичен воскресен. Ектения ма́лая, и отпуст.</red>
</p>
<p>На велицей вече́рни, на Го́споди, воззва́х:
<red>стихи́ры воскре́сны 3, и Трио́ди 4, и Предте́чи 3. Сла́ва, Трио́ди: И ны́не, Богоро́дичен 1-й гла́са. (<red>Аще</red> ли неде́ля сыропу́ст ная, и пое́м стихи́ры воскре́сны 3, и восто́чен, Анато́лиев, еди́н: и Трио́ди 3, и Предте́чи 3. Сла́ва, Трио́ди: И ны́не, Богоро́дичен 1-й гла́са). На ли́тии стихи́ра хра́ма и Трио́ди хвалитны, два стиха́. <red>Аще</red> неде́ля мясопу́стная, 1-й стих, глас 6: </red>Помышля́ю день он:
<red>2-й, глас то́йже: </red>О, каковый час тогда́ и день
<red>. (<red>Аще</red> ли неде́ля сыропу́стная: Глаго́лем Трио́ди такожде в ли́тии два стиха́ хвалитны: 1-й стих, глас 5: </red>Увы́ мне, Ада́м рыда́нием возопи́:
<red> 2-й, глас то́йже: </red>По́прище доброде́телей отверзеся).
<red> Сла́ва, Предте́чи, глас 6: </red>Сокро́вище Боже́ственных даро́в.
<red> И ны́не, Трио́ди, пи́сан на ли́тии Славник. На стихо́вне стихи́ры воскре́сны; Сла́ва, Предте́чи, глас 2: </red>Я́коже Боже́ственных:
<red>И ны́не, Трио́ди. На благослове́нии хлебо́в тропа́рь, </red>Богоро́дице Де́во:
<red>три́жды. И чте́ние в посланиих Апо́стольских.</red>
</p>
<p><red>На у́трени</red>, на Бог Госпо́дь:
<red> тропа́рь воскре́сен, два́жды. Сла́ва, Предте́чи: И ны́не, Богоро́дичен 1-й, в то́йже глас. По кафи́змах седальны воскре́сны с Богоро́дичны их и чте́ние во Ева́нгелии толко́вом. Таже</red> Хвали́те И́мя Госпо́дне:
<red> и </red>Исповедайтеся Господеви:
<red> Глаго́лем же и 3-й псало́м: На ре́ках Вавило́нских: со аллилуиею. Таже пое́м псало́м и́збранный Предте́чи. И тропари́: </red>А́нгельский собо́р.
<red> И седальны о́ба, по еди́ножды. Сла́ва, по полиелеи седа́лен: И ны́не, Богоро́дичен и чте́ние Предте́чи. Степе́нна, и проки́мен гла́са. </red>Вся́кое дыха́ние:
<red> Ева́нгелие воскре́сно. </red>Воскресе́ние Христо́во:
<red> Кано́н воскре́сен со ирмосо́м на 4; и Трио́ди на 6: и Предте́чи на 4. Катава́сия Трио́ди. (<red>Аще</red> неде́ля сыропу́стная: Кано́н воскре́сен со ирмосо́м на 4, и Богоро́дицы на 2, и Трио́ди на 4, и Предте́чи на 4. Катава́сия Трио́ди.) По 3-й пе́сни конда́к Предте́чи, и и́кос, и седа́лен его́, два́жды. Сла́ва, и ны́не, Трио́ди. И чте́ние Предте́чи. По 6-й пе́сни конда́к Трио́ди, и и́кос, и синаксарий. На 9-й пе́сни пое́м </red>Честне́йшую:
<red> Свети́лен воскре́сен: Сла́ва, Предте́чи. И ны́не, Трио́ди. На хвалитех стихи́ры воскре́сны, 4: и святаго со Сла́вным, 4: с припе́вы его́. И по стихи́рах святаго глаго́лем: </red>Воскре́сни, Го́споди Бо́же мой:
<red> И пое́м стихи́ру самогласну Трио́ди, глас 8: </red>Даниил проро́к:
<red>Сла́ва, глас 1:</red> Предочистим себе́, братие:
<red>И ны́не:</red> Преблагословенна еси́.
<red> (<red>Аще</red> неде́ля сыропу́стная: Глаго́лем такожде припе́в: </red>Воскре́сни, Го́споди Бо́же мой:
<red> И пое́м стихи́ру самогласну Трио́ди, глас 6: </red>Ада́м из ра́я:
<red>Сла́ва, глас то́йже:</red> Приспе вре́мя:
<red>И ны́не, </red>Преблагослове́нна еси́
<red> Славосло́вие вели́кое. По Трисвятом тропа́рь воскре́сен, ектени́й и отпуст. И исхождение обы́чное в притво́р. Сла́ва, и ны́не, стихи́ра ева́нгельская и час 1-й.</red>
</p>
<p>На часех тропа́рь воскре́сен: Сла́ва, Предте́чи. И ны́не, Богоро́дичен часо́в. По О́тче наш:
<red> конда́к Трио́ди и Предте́чи, пременяюще, глаго́лем.</red>
</p>
<p>На Литурги́и: Блаже́нны гла́са, на 4: и Трио́ди песнь 3-я, на 4: и Предте́чи 6-я, на 4. По вхо́де тропа́рь воскре́сен и Предте́чи. Сла́ва, конда́к его́: И ны́не, Трио́ди. Проки́мен, Апо́стол, Ева́нгелие и прича́стен пре́жде дне, и Предте́чи.</p>
<p><red>Аще</red> ли случи́тся обрете́ние честныя главы́ Иоа́нна Предте́чи в суббо́ту мясопу́стную:                                         </p>
<p>Пое́тся пра́здник Предтечев весь, пре́жде в пято́к мясопу́стный непреме́нно.                                                         </p>
<p><red>Аще</red> ли случи́тся обрете́ние честныя главы́ Иоа́нна Предте́чи в понеде́льник и́ли во вто́рник сырныя неде́ли:</p>
<p>В ве́чер пое́м Блаже́н муж:
<red> 1-й антифо́н. В прочия же дни седми́цы сырныя глаго́лется кафи́зма рядова́я. На </red>Господи, воззва́х:
<red> стихи́ры Предте́чи, на 6. Сла́ва, Предте́чи. И ны́не, Богоро́дичен воскре́сен, в то́йже глас. Проки́мен дне и паремии Предте́чи. На стихо́вне Трио́ди самогласен дне два́жды: и мученичен. Сла́ва, Предте́чи: И ны́не, <red>Богородичен:</red> Тропа́рь Предте́чи: Сла́ва, и ны́не, Богоро́дичен воскре́сен, и ектения.</red>
</p>
<p><red>На у́трени</red>, на Бог Госпо́дь:
<red> тропа́рь Предте́чи, два́жды. <red>Сла́ва, и ны́не, Богоро́дичен.</red> И обычныя кафи́змы. По 1-й кафи́зме седа́лен Трио́ди и чте́ние дне. По 2-й кафи́зме седальны Предте́чи о́ба: и чте́ние Предте́чи. Полиелей и седа́лен Предте́чи, два́жды, и Богоро́дичен его́, и чте́ние Предте́чи. Степе́нна, 1-й антифо́н 4-го гла́са. Проки́мен Предте́чи, </red>Вся́кое дыха́ние:
<red>Ева́нгелие Предте́чи. Таже псало́м 50. Стихи́ра Предте́чи. Кано́н Богоро́дицы со ирмосо́м на 6: и Предте́чи на 8. Катава́сия: </red>Отве́рзу уста́ моя́:
<red> А идеже трипеснец, и пое́м кано́н Предте́чи со ирмосо́м на 6, и Трио́ди на 8. По 3-й пе́сни седа́лен Предте́чи, два́жды. <red>Сла́ва, и ны́не, Богоро́дичен.</red> И чте́ние Предте́чи. По 6-й пе́сни конда́к Предте́чи, и и́кос, и проло́г. По 9-й пе́сни свети́лен Предте́чи два́жды. Сла́ва, и ны́не, Богоро́дичен его́. На хвалитех стихи́ры Предте́чи на 4. Сла́ва, Предте́чи, <red>И ны́не, Богоро́дичен.</red> На стихо́вне Трио́ди самогласен дне два́жды, и мученичен. Сла́ва, Предте́чи: </red>Я́же первее на блю́де:
<red>И ны́не, Богоро́дичен.</red>
</p>
<p>И про́чая обы́чная, и отпуст. И час 1-й, тропа́рь Предте́чи и по трисвятом конда́к его́. Такожде и на про́чих часех.</p>
<p>На Литурги́и: Блаже́нны Предте́чи, пе́сни 3-я и 6-я. Проки́мен, Апо́стол, аллилу́йя, Ева́нгелие и прича́стен дне и Предте́чи.</p>
<p><red>Аще</red> ли случи́тся обрете́ние честныя главы́ Иоа́нна Предте́чи в среду́ сырныя седми́цы, и пое́м слу́жбу всю Предте́чи ве́чер и у́тро во вто́рник сырныя неде́ли.</p>
<p><red>Аще</red> же в пято́к, и пое́м слу́жбу его́ в четверто́к.</p>
<p><red>Аще</red> случи́тся обрете́ние честныя главы́ в четверто́к сы́рный:</p>
<p>И в сре́ду на часех, по О́слаби, оста́ви:
<red> и по поклонех быва́ет звон по обы́чаю, и абие глаго́лем: </red>Прии́дите, покло́нимся:
<red> три́жды, и псало́м обы́чный, и ектения, и стихи́ры по предпи́санному. По вхо́де, проки́мен, паремии дне. И по сих проки́мен: </red>Да упова́ет Изра́иль на Господа́.
<red> Таже пареми́й святаго 3. Посем, </red>Сподо́би, Го́споди:
<red> На стихо́вне Трио́ди самогласен дне два́жды: и мученичен. Сла́ва, Предте́чи: <red>И ны́не, Богоро́дичен.</red> По </red>Ны́не отпуща́еши:
<red> трисвятое по </red>О́тче наш:
<red> тропа́рь Предте́чи: Сла́ва, и ны́не, Богоро́дичен воскре́сен, и ектения: </red>Поми́луй нас, Бо́же:
<red> и 3 покло́ны великия. Посем моли́тва</red>: Всесвята́я Тро́ице:
<red> и </red>Буди́ и́мя Госпо́дне,
<red> три́жды: с покло́ны, и псало́м 33. Таже </red>Досто́йно есть:
<red> и отпуст, и вхо́дим в тра́пезу, и разреша́ем на сыр и я́йца.</red>
</p>
<p><red>Аще</red> ли случи́тся обрете́ние честныя главы́ Иоа́нна Предте́чи в суббо́ту сыропу́стную:</p>
<p>В пято́к вечера́ пое́м, Блаже́н муж:
<red> 1-й антифо́н. На </red>Го́споди, воззва́х:
<red> стихи́ры Предте́чи: подо́бны 3; и отцев 3. Сла́ва, Предте́чи: И ны́не, Богоро́дичен 1-й гла́са. Вход. Проки́мен дне, и пареми́я: и по ней проки́мен, глас 6. Да </red>упова́ет Изра́иль на Господа́.
<red> Таже пареми́й Предте́чи. </red>Сподоби, Го́споди, в ве́чер сей:
<red> и ектения: </red>Испо́лним вече́рнюю моли́тву:
<red> На стихо́вне Трио́ди самогласен дне два́жды, и мученичен. Таже припе́в: </red>Возвесели́тся праведник:
<red> и пое́м стихи́ру Предте́чи самогласну, глас 6: </red>Я́же первее на блю́де:
<red> Сла́ва, отцев, глас 8: </red>Мона́хов мно́жества:
<red> И ны́не, Богоро́дичен, в то́йже глас. Тропа́рь Предте́чи: Сла́ва, отцев: И ны́не, <red>Богоро́дичен:</red> </red>Е́же от века́ утаеное:
<red> посем ектения: </red>Поми́луй нас, Бо́же:
<red> и 3 великия покло́ны. Таже, </red>Всесвята́я Тро́ице:
<red> и </red>Буди́ и́мя Госпо́дне:
<red> три́жды. И псало́м 33: </red>Благословлю́ Господа́:
<red> и отпуст. И в тра́пезе разреша́ем на сыр и яйца́.</red>
</p>
<p>На повече́рии пое́м кано́н усо́пших в притво́ре, Окто́иха гла́са, и́ли Богоро́дичен. По Достойне, и по трисвятом конда́к Предте́чи: Сла́ва, и ны́не, Трио́ди отцев.</p>
<p><red>На у́трени</red> на Бог Госпо́дь:
<red> тропа́рь Предте́чи два́жды. Сла́ва, отцев: И ны́не, Богоро́дичен 1-й. По кафи́змах седа́лен отцев, и Богоро́дичен их, и чте́ние отцев. Поли́е́лей, и седальны Предте́чи, вси по еди́ножды. Сла́ва, по полиелеи седа́лен: <red>И ны́не, Богоро́дичен.</red> И чте́ние Предтечи. Степе́нна, 1-й антифо́н 4-го гла́са. Проки́мен, </red>Вся́кое дыха́ние:
<red> и Ева́нгелие Предте́чи. Псало́м 50. Стихи́ра Предте́чи. Кано́н Предте́чи со ирмосо́м на 6: и отцев на 8. Катава́сия, ирмо́с Трио́ди. Стихословим же и 2-ю песнь Трио́ди: во псалти́ри же пе́сни той не глаго́лем. По 3-й пе́сни конда́к Предте́чи, и и́кос, и седа́лен его́: Сла́ва, отцев: <red>И ны́не, Богоро́дичен.</red> И чте́ние Предте́чи. По 6-й пе́сни конда́к отцев, и и́кос, и синаксарий. По 9-й пе́сни свети́лен Предте́чи: Сла́ва, отцев: <red>И ны́не, Богоро́дичен.</red> На хвалитех стихи́ры Предте́чи 3, и отцев, 3: Сла́ва, отцев, <red>И ны́не, Богоро́дичен.</red> Славосло́вие вели́кое, тропа́рь Предтечи: Сла́ва, отцев: <red>И ны́не, Богоро́дичен.</red> И исхождение в притво́р, и час 1-й.</red>
</p>
<p>На часех тропа́рь Предте́чи: Сла́ва, отцев: И ны́не, Богоро́дичен часо́в. По О́тче наш:
<red> Конда́к Предте́чи, и отцев, пременяюще, глаго́лем.</red>
</p>
<p>На Литурги́и: Блаже́нны Предте́чи, песнь 3-я, на 4: и отцев 6-я на 4. По вхо́де тропа́рь хра́ма и Предте́чи, и отцев. Таже конда́к хра́ма, и Предте́чи. Сла́ва, отцев: И ны́не,
<red> хра́ма Богоро́дицы, и́ли </red>Предста́тельство христиа́н:
<red> Проки́мен, Апо́стол, аллилу́йя, Ева́нгелие, и прича́стен, пре́жде Предте́чи, и пото́м отцев. Ряд же Апо́стол, и Ева́нгелие, чтем под зача́ло.</red>
</p>
<p><red>Аще</red> ли случи́тся обрете́ние честныя главы́ Предтечевы понеде́льник 1-я неде́ли посто́в:                                          </p>
<p>Слу́жба вся Предте́чи пое́тся в неде́лю сы́рную.           </p>
<p><red>Аще</red> ли случи́тся обрете́ние честныя главы́ Предтечевы в <red>кий</red>  лю́бо день 1-я неде́ли посто́в:                                        </p>
<p>И пое́тся слу́жба его́ в неде́лю сыропу́стную и́ли в суббо́ту 1-я неде́ли посто́в.</p>
<p><red>Аще</red> ли случи́тся обрете́ние честныя главы́ Предтечевы в суббо́ту 1-я неде́ли посто́в:                                                </p>
<p>В пяток ве́чера кафи́зма рядова́я: на Го́споди, воззва́х:
<red> стихи́ры на 10: и пое́м самогласен дне два́жды: и Предте́чи стихи́ры на 4: и Феодора на 4. Сла́ва, Феодора: И ны́не, Богоро́дичен 1-й гла́са. Вход. Проки́мен: И чте́ния дне, и Предте́чи 3. И по </red>Да испра́вится моли́тва моя́:
<red> 3 покло́ны великия: и про́чее преждеосвященных. По заамвонной моли́тве, пое́м кано́н святаго Феодора над коливом, я́коже указася в 40-це на ряду: и отпуст.</red>
</p>
<p>А идеже несть преждеосвященных: Ве́чера на Го́споди, воззва́х:
<red> стихи́ры Предте́чи, 3, и Феодора, 3. Сла́ва, Феодора: И ны́не, Богоро́дичен 1-й гла́са прешедшаго, без вхо́да. Проки́мен, и чте́ние дне, и Предте́чи. На стихо́вне Трио́ди самогласен дне два́жды, и мученичеи. Таже припе́в: </red>Возвесели́тся пра́ведник:
<red> и пое́м стихи́ру мученика, глас 2: </red>Боже́ственных даро́в:
<red> пи́сана в стихи́рах. Сла́ва, Предте́чи, глас 6: </red>Сокро́вище Боже́ственных:
<red> И ны́не, Богоро́дице, </red>Ты еси́ лоза́:
<red> по </red>Ны́не отпущаеши:
<red> тропа́рь Предте́чи: </red>Сла́ва,
<red> му́ченика: И ны́не, <red>Богоро́дичен:</red> </red>Вся па́че смы́сла:
<red> ектени́й, и 3 покло́ны великия. И пое́м кано́н святаго Феодора над коливом и отпуст по обы́чаю.</red>
</p>
<p>Повече́рие пое́м вели́кое, на немже пое́м кано́н усо́пших Мине́и рядовый. Тропари́ же по 1-м трисвятом глаго́лем обо́их святы́х, а на после́днем трисвятом конда́к Предте́чи.</p>
<p><red>На у́трени</red>, на Бог Госпо́дь:
<red> тропа́рь Предте́чи два́жды: Сла́ва, Феодора: И ны́не. <red>Богоро́дичен:</red> </red>Вся па́че:
<red> По 1-й кафи́зме седальны Предте́чи о́ба: Сла́ва, и ны́не, <red>Богородичен:</red> и чте́ние Предте́чи. По 2-й кафи́зме седален Феодора. <red>Сла́ва, и ны́не, Богоро́дичен:</red> и чте́ние Предте́чи и́ли Феодора. Полиелей, и седа́лен Предте́чи два́жды: <red>Сла́ва, и ны́не, Богоро́дичен:</red> и чте́ние Предте́чи. Степе́нна, 1-й антифо́н 4-го гла́са. Проки́мен, </red>Вся́кое дыха́ние:
<red> Ева́нгелие Предте́чи. Псало́м 50. Стихи́ра Предте́чи. Кано́н Предте́чи со ирмосо́м на 6: и Феодора о́ба кано́на на 8. Катава́сия, </red>Отве́рзу уста́ моя́:
<red> Пе́сни же седмую и осмую глаго́лем напреди в пято́к. По 3-й пе́сни конда́к и и́кос, и седа́лен Предте́чи: Сла́ва, Феодора: И ны́не, <red>Богоро́дичен:</red> и чте́ние о свято́м Феодоре. По 6-й пе́сни конда́к Феодора, и и́кос. И чтем проло́г и синаксарий. По 9-й пе́сни свети́лен Предте чи: Сла́ва, Феодора: <red>И ны́не, Богоро́дичен.</red> На хвалитех стихи́ры Предте́чи, подо́бны 3 и Феодора, подо́бны 3. Таже, припе́в: </red>Возвесели́тся пра́ведник:
<red> и пое́м самогласну стихи́ру Предте́чи, глас 6: </red>Всечестную главу́:
<red> Сла́ва, Феодора: И ны́не, </red>Богоро́дице, Ты еси́ лоза́:
<red> Славосло́вие вели́кое: тропа́рь Предте́чи: Сла́ва, Феодора: <red>И ны́не, Богоро́дичен.</red> Ектени́й, и отпуст, и обы́чное исхождение в притво́р, и час 1-й.</red>
</p>
<p>На часех тропа́рь Предте́чи. Сла́ва, Феодора: И ны́не, Богоро́дичен часо́в. Кондаки́ же глаго́лем пременяюще.</p>
<p>На Литурги́и: Блаже́нны Предте́чи, песнь 3-я, на 4, и Феодора песнь 6-я, на 4. По вхо́де тропа́рь Предте́чи, и Феодора, и конда́к его́: Сла́ва, Предте́чи: И ны́не, Богородицы хра́ма, и́ли Предста́тельство христиа́н:
<red> Проки́мен, аллилу́йя, и прича́стен Предте́чи, и Феодора еди́н. Апо́стол же и Ева́нгелие пре́жде суббо́ты, и Феодора под зача́ло. Таже, Предте́чи.</red>
</p>
<p><red>Аще</red> ли случи́тся обрете́ние че́стный главы́ Иоа́нна Предте́чи в 1-ю неде́лю посто́в:</p>
<p>И пое́тся слу́жба его́, я́коже ука́зано в неде́лю 3-ю посто́в, кро́ме поклоне́ния Креста́, точию на ли́тии. Сла́ва, Предтечи, пи́сана на Го́споди, воззва́х:
<red> И ны́не, Трио́ди. На стихо́вне, Сла́ва, Предте́чи: И ны́не, Трио́ди. На </red>Бог Госпо́дь:
<red> тропа́рь воскре́сен, два́жды. Сла́ва, Предте́чи: И ны́не, </red>Пречи́стому Твоему́ о́бразу:
<red> Катава́сия Трио́ди.</red>
</p>
<p><red>Аще</red> ли случи́тся обрете́ние честныя главы́ Предте́чи в понеде́льник 2-я, и́ли 3-я, и́ли 4-я неде́ли посто́в:              </p>
<p>В неде́лю ве́чера пое́м Блаже́н муж:
<red> 1-й антифо́н. На Го́споди, воззва́х: стихи́ры на 10: Трио́ди дне на 4, повторяюще 1-ю: и Предте́чи, на 6: Сла́ва, Предте́чи: И ны́не, Богоро́дичен 1-й. Вход: Проки́мен вели́кий Трио́ди, и чте́ния Предте́чи 3. Таже, </red>Сподоби, Го́споди,
<red> в ве́чер сей: и </red>Испо́лним вече́рнюю:
<red> На стихо́вне Трио́ди самогласен дне два́жды, и мученичен: Сла́ва, Предте́чи: и Ны́не, Богородичен по гла́су, воскре́сен. И по </red>О́тче наш:
<red> тропа́рь Предте́чи: Сла́ва, и ны́не, Богоро́дичен воскре́сен: ектени́й: </red>Поми́луй нас, Бо́же:
<red> и покло́ны 3 великия, и отпуст.</red>
</p>
<p>Полунощницу же пое́м по обы́чаю, с кафи́змою и тропари́ обы́чными. По Честне́йшую:
<red> 3 покло́ны великия.</red>
</p>
<p><red>На у́трени</red>, на Бог Госпо́дь:
<red> тропа́рь Предте́чи два́жды: <red>Сла́ва, и ны́не, Богоро́дичен.</red> По 1-й и по 2-й кафи́змах глаго́лем седальны Трио́ди: ектени́й же не глаго́лются. И чте́ние во Ефреме. По 3-й кафи́зме глаго́лет иере́й ектению малу́ю, и седальны Предте́чи о́ба, и чте́ние Предте́чи. Полиелей, и седа́лен Предте́чи два́жды: <red>Сла́ва, и ны́не, Богоро́дичен:</red> и чте́ние Предте́чи. Степе́нна, 1-й антифо́н 4-го гла́са. Проки́мен, и Ева́нгелие Предте́чи. Таже, псало́м 50. Стихи́ра Предте́чи. Кано́н Предте́чи со ирмосо́м на 8. Катава́сия, </red>Отве́рзу уста́ моя́:
<red> А идеже трипеснец: и пое́м кано́н Предте́чи со ирмосо́м на 6: и трипеснец на 8. Катава́сия Трио́ди. По 3-й пе́сни седа́лен Предте́чи два жды: Сла́ва, и ны́не, Богоро́дичен, и чте́ние Предте́чи. По 6-й пе́сни конда́к, и и́кос, и проло́г. Свети́лен Предте́чи, два́жды. <red>Сла́ва, и ны́не, Богоро́дичен.</red> На хвалитех стихи́ры Предте́чи, на 4: Сла́ва, Предте́чи: И ны́не, Богоро́дичен его́. Таже настоя́тель и́ли чтец глаго́лет: </red>Сла́ва Тебе́, показа́вшему нам свет.
<red> Посем ектения, </red>Испо́лним утреннюю:
<red> Таже, на стихо́вне Трио́ди самогласен дне два́жды, и мученичен, Сла́ва, Предте́чи: <red>И ны́не, Богоро́дичен.</red> Посем </red>Бла́го есть:
<red> глаго́лем еди́ножды. </red>По О́тче наш:
<red> тропа́рь Предте́чи. Сла́ва, и ны́не, Богоро́дичен воскре́сен. Ектения, </red>Поми́луй нас, Бо́же
<red>, и 3 покло́ны великия, без отпуста, и час 1-й.</red>
</p>
<p>На часех, тропа́рь глаго́лем Предте́чи: и по трисвятом конда́к его́. И наконе́ц 3 покло́ны великия. И по поклонех, трисвятаго не глаго́лем, но глаго́лем: Христе́, Све́те:
<red> и отпуст. Часы́ же тре́тий, шестый и девя́тый пое́м с кафи́змами, в подо́бное их вре́мя, со чте́нием. На 6-м ча́се чтется пареми́я дне, по чи́ну ея. Моли́твы же великаго Васи́лия по часех глаго́лем непреме́нно, е́же есть</red>: Владыко Бо́же О́тче: и Бо́же и Го́споди сил:
<red> и </red>Владыко Го́споди Иису́се Христе́:
<red> Егда́ же пое́м полиелей, на часех в кампан не ударя́ем. По кафи́зме аллилу́йя, три́жды. Таже, Го́споди, поми́луй: три́жды. И чтец глаго́лет: Сла́ва, тропа́рь Предтечи: И ны́не, Богоро́дичен часо́в. По </red>О́тче наш:
<red> конда́к</red>
</p>
<p>Предте́чи. По Честне́йшую:
<red> 3 покло́ны великия. По 9-м ча́се Блаже́нны глаго́лем поскору без пе́ния. По </red>Ослаби, остави:
<red> конда́к хра́ма: Сла́ва, Предте́чи: И ны́не, хра́ма Богородицы. <red>Аще</red> ли несть хра́ма Богоро́дицы, И ны́не, </red>Предста́тельство христиа́н:
<red> посем, </red>Го́споди, поми́луй,
<red>40. Сла́ва, и ны́не, </red>Честне́йшую Херуви́м:
<red> и 3 покло́ны великия. Таже, мо́литва: </red>Всесвята́я Тро́ице:
<red> и обы́чный отпуст. И начина́ем вече́рню по обы́чаю. Настоя́тель и́ли чтец глаго́лет: </red>Приидите, покло́нимся:
<red> три́жды. И пое́м вече́рню с поклоны, по чи́ну по́стному. По обы́чной кафи́зме, на </red>Го́споди, воззва́х:
<red> стихи́ры на 10: Трио́ди самогласен дне два́жды, и мученичен: и подо́бны Трио́ди 3: и Предте́чи 4. Сла́ва, Предте́чи, И ны́не, <red>Богоро́дичен:</red> по гла́су обы́чны. <red>Аще</red> ли к среде́ и́ли пятку́, глаго́лем Крестобогородичен, по гла́су Славника. Вход со Ева́нгелием. </red>Све́те ти́хий:
<red> Проки́мен, и чте́ние дне. </red>Да испра́вится моли́тва моя́:
<red> и 3 покло́ны великия. Ектени́й малыя не глаго́лем. Проки́мен, Апо́стол, аллилу́йя, Ева́нгелие и прича́стен Предте́чи. Литурги́я преждеосвященная, по обы́чаю. На отпусте иере́й поми́нает пре́жде празднуемаго святаго, пото́м наставшаго. Святаго же, прилучившагося на ря́ду, кано́н пое́м на у́трени по чи́ну: стихи́ры же его́, и́же пи́саны на вече́рни на </red>Го́споди, воззва́х:
<red> глаго́лем их на хвалитех.</red>
</p>
<p><red>Аще</red> ли коея великия ра́ди нужды́, в па́мять святы́х вели́ких иму́щих полиелей, не случи́тся быти преждеосвяще́нней Литурги́и, часы́ пое́м, я́коже вы́ше речеся. По 9-м ча́се, и по моли́тве: Владыко Го́споди Иису́се Христе́:
<red> глаго́лем и псало́м: </red>Благослови́, душе́ моя́, Го́спода и вся вну́тренняя:
<red> Сла́ва, </red>Хвали́, душе́ моя́, Господа́:
<red> И ны́не, </red>Единоро́дный Сы́не:
<red> И </red>Во Ца́рствии Твое́м:
<red> поскору без пе́ния. На Блаженнах глаго́лем Предте́чи пе́сни 3-ю и 6-ю. Таже Апо́стол и Ева́нгелие Предте́чи. Посем, </red>Помяни́ нас, Го́споди:
<red> По </red>Ослаби, остави:
<red> и по </red>О́тче наш:
<red> конда́к хра́ма. Сла́ва, Предте́чи: И ны́не, Богоро́дицы хра́ма. <red>Аще</red> же несть хра́ма Богоро́дицы: </red>Предста́тельство христиа́н:
<red> Та же, </red>Го́споди, поми́луй, <red>40 и покло́ны 3 великия. И в то вре́мя параекклисиарх знамену́ет в два кампана. И по тре́х поклонех вели́ких глаго́лем: </red>Приидите, покло́нимся:
<red> и пое́м вече́рню с покло́ны, и кафи́зма обы́чная. На </red>Го́споди, воззва́х:
<red> стихи́ры Трио́ди, подо́бны 3: и святаго Тарасия 3. <red>Сла́ва, и ны́не, Богоро́дичен.</red> <red>Аще</red> ли к среде́ и́ли пятку, глаго́лем: Сла́ва, и ны́не, Крестобогородичен. Таже </red>Све́те ти́хий:
<red> Проки́мен, и чте́ние Трио́ди дне. На стихо́вне дне Трио́ди. По </red>Ны́не отпущаеши:
<red> и по </red>О́тче наш:
<red> тропа́рь, </red>Богоро́дице Де́во, ра́дуйся:
<red> и про́чая по по́стному. По </red>Честне́йшую:
<red> и по поклонех, глаго́лем трисвятое, </red>Го́споди, поми́луй, <red>12. </red>Всесвята́я Тро́ице:
<red>Таже, </red>Буди́ и́мя Госпо́дне:
<red> и 3 покло́ны. И </red>Благословлю́ Го́спода:
<red> </red>Досто́йно есть:
<red> и отпуст. На отпусте же помина́ет наставшаго святаго. По отпусте же вхо́дим в тра́пезу, ядим два варе́ния с еле́ем и пием вино́. В среду́ же и пято́к ядим два варе́ния без еле́я и пне́м вино́.  </red>
</p>
<p><red>Аще</red> ли случи́тся обрете́ние честныя главы́ Предтечевы во еди́н от дней по́стных:                                                   </p>
<p>И пое́м слу́жбу его́ си́це. На часех, по Ослаби, остави:<red> и  </red>по О́тче наш:
<red>кондаки́ по уста́ву. Таже, </red>Го́споди, поми́луй,
<red>40. Сла́ва, и ны́не, </red>Честнейшую Херуви́м:
<red> И по поклонех глаго́лем трисвятое, </red>Го́споди, поми́луй,
<red>12: и </red>Всесвята́я Тро́ице:
<red> И абие начина́ем вече́рню, и обы́чную кафи́зму. Глаго́лются же ектени́й малыя по коемждо антифо́не. На Го́споди, воззва́х: стихи́ры на 10. Самогласен дне, два́жды, и мученичен, и подо́бны Трио́ди 3: и Предте́чи 4. Сла́ва, Предте́чи: И ны́не, </red>Кто Тебе́ не ублажи́т:
<red> Вход, проки́мен, и чте́ние дне, и Предте́чи чте́ния три. Таже пое́м: </red>Да испра́вится моли́тва моя́:
<red>и 3 покло́ны, и поряду Литурги́я преждеосвященных. А идеже не бу́дет преждеосвященныя, по </red>Ослаби, остави:
<red> и по поклонех вели́ких, чтец глаго́лет: </red>Приидите, покло́нимся,
<red> три́жды, и покло́ны 3. Таже псало́м, </red>Благослови́, душе́ моя́,
<red>Господа́: и пое́м вече́рню без покло́нов. По обы́чней кафи́зме стихи́ры на 6: Трио́ди подо́бны, 3: и Предте́чи 3: Сла́ва, Предте́чи: И ны́не, <red>Богоро́дичен:</red> </red>Кто Тебе́ не ублажи́т:
<red>Вход. И </red>Све́те ти́хий:
<red> Проки́мен, и чте́ние дне, и Предте́чи, и абие </red>Сподоби, Го́споди:
<red> таже, </red>Исполни́м вече́рнюю моли́тву: На стихо́вне Трио́ди, Сла́ва, Предте́чи: И ны́не, Богоро́дичен по гла́су: Ны́не отпущаеши:
<red> По трисвятом тропа́рь Предтечи: Сла́ва, и ны́не: </red>Е́же от века́ утаеное:
<red> ектения, </red>Поми́луй нас, Бо́же:
<red> Посем три покло́ны вели́кий и моли́тва, </red>Всесвята́я Тро́ице:
<red> и </red>Благословлю́ Господа́:
<red> </red>Досто́йно есть:
<red> и отпуст.</red>
</p>
<p>Повече́рие пое́м вели́кое без покло́нов. По 1-м трисвятом тропа́рь Предте́чи: Сла́ва, и ны́не, Богоро́дичен воскре́сен по гла́су. По второ́м трисвятом тропари́ обычиыя: Поми́луй нас, Го́споди:
<red> По Достойне, и по трисвятом конда́к Предте́чи: а </red>Го́споди сил, с на́ми буди́:
<red> не пое́м. По Честне́йшую: три покло́ны вели́кий. Трисвятаго же не глаго́лем, а отпуст ма́лый, Полунощницу пое́м по обы́чаю, с кафи́змами, я́коже предписася в понеде́льник 2-я неде́ли поста́. Такожде и у́треню, и всю слу́жбу Предте́чи.</red>
</p>
<p><red>Аще</red> случи́тся обрете́ние честныя главы́ Предтечевы в суббо́ту 2-ю и́ли 3-ю посто́в:                                                </p>
<p>В пяток ве́чера кафи́зма рядова́я. На Го́споди, воззва́х:
<red> стихи́ры на 10: Трио́ди самогласен два́жды: и Окто́иха мучетгчны 4, и Предте́чи 4. Сла́ва, Предте́чи: И ны́не, Богоро́дичен 1-й гла́са. Вход, проки́мен, и чте́ние дне, и Предте́чи 3. </red>Да испра́вится моли́тва моя́:
<red> и про́чая преждеосвященных. <red>Аще</red> ли несть преждеосвященныя, в пято́к ве́чера, на </red>Го́споди, воззва́х:
<red> стихи́ры Предте́чи, на 6: Сла́ва, Предте́чи, И ны́не, Богоро́дичен 1-й гла́са. Вход, проки́мен, и чте́ние дне, и святаго. Таже, </red>Сподоби, Го́споди:
<red> На стихо́вне самогласен Трио́ди, два́жды: и мученичен Окто́иха по гла́су: Сла́ва, Предте́чи: <red>И ны́не, Богоро́дичен.</red> По </red>Ны́не отпущаеши:
<red> тропа́рь Предте́чи: Сла́ва, и ны́не, Богоро́дичен воскре́сен настоящаго гла́са. Ектения и покло́ны 3. Таже моли́тва, </red>Всесвята́я Тро́ице:
<red>Буди́ и́мя Госпо́дне:</red>
<red> и псало́м 33. </red>Благословлю́ Господа́: Досто́йно есть:<red> и отпуст.</red>
</p>
<p>Повече́рие же пое́м вели́кое, на немже пое́м четверопес нец суббо́ты.</p>
<p><red>На у́трени</red> и на часех пое́м единаго Предте́чи, я́коже предписася.</p>
<p>На Литурги́и слу́жба дне и Предте́чи.</p>
<p><red>Аще</red> случи́тся обрете́ние че́стный главы́ Иоа́нна Предтечи во втору́ю неде́лю посто́в:</p>
<p>В суббо́ту ве́чера на ма́лой вече́рни стихи́ры воскре́сны и Богоро́дицы, по обы́чаю.</p>
<p>На велицей вече́рни, на Го́споди, воззва́х:
<red> стихи́ры воскре́сны 3 и восто́чен, Анато́лиев, еди́н: и Предте́чи на 6. Сла́ва, Предте́чи: И ны́не, Богоро́дичен 1-й гла́са. Вход, и чте́ние Предте́чи. На ли́тии, стихи́ра хра́ма: и Предте́чи стиховныя. На стихо́вне стихи́ры воскре́сны, по алфави́ту. Сла́ва, Предте́чи: <red>И ны́не, Богоро́дичен.</red> На благослове́нии хлебо́в, </red>Богоро́дице, Де́во:
<red> три́жды. И чте́ние во Апостоль ских посланиих. На </red>Бог Госпо́дь:
<red> тропа́рь воскре́сен, два́жды:</red> Сла́ва,
<red>Предте́чи: И ны́не, Богоро́дичен, по гла́су тропаря́. По кафи́змах, седальны воскре́сны, и Богоро дичны их. И чте́ние во Ева́нгелии: По полиелеи седальны, Предте́чи о́ба. Сла́ва, по полиелеи седа́лен. <red>И ны́не, Богоро́дичен.</red> И чте́ние Предте́чи. Степе́нна, и проки́мен гла́са: и Ева́нгелие воскре́сно, псало́м 50. Сла́ва, стихи́ра, глас 8: </red>Покая́ния отве́рзи ми две́ри:
<red> и про́чая. Кано́н воскре́сен со ирмосо́м на 4: и Трио́ди на 4; и Предте́чи на 6. Катава́сия: </red>Отве́рзу уста́ моя́:
<red> По 3-й пе́сни конда́к Трио́ди. Таже конда́к Предте́чи, и и́кос, и седа́лен его́, два́жды: Сла́ва, и ны́не <red>Богоро́дичен:</red> И чте́ние Предте́чи. По 6-й пе́сни конда́к и и́кос воскре́сен. По 9-й пе́сни свети́лен воскре́сен. Сла́ва, Предте́чи: И ны́не, Богоро́дичен воскресен. На хвалитех стихи́ры воскре́сны 4: и Предте́чи со Сла́вным, 4: с припе́вы его́. Таже припе́в: </red>Воскре́сни, Го́споди Бо́же мой:
<red> И пое́м самогласну стихи́ру Трио́ди: Сла́ва, туюжде: И ны́не, </red>Преблагословенна еси́:
<red> Славосло вие вели́кое. Тропа́рь воскре́сен. Ектени́й, и отпуст. И исхождение в притво́р: Сла́ва, и ны́не, стихи́ра Евангельская, и час 1-й. Тропа́рь воскре́сен, Сла́ва, Предте́чи: И ны́не, Богоро́дичен часо́в. </red>По О́тче наш: конда́к Трио́ди и соверше́нный отпуст. На прочиих же часех конда́к Трио́ди и Предте́чи, пременяюще, глаго́лем.
</p>
<p>На Литурги́и: Блаже́нны гла́са, на 6, и Предте́чи песнь 3-я, на 4, и про́чая слу́жба дне и Предте́чи. Святаго же Григо́рия слу́жбу пое́м, егда́ разсудит екклисиарх, в предыдугдия неде́ли, 4-ю и́ли 5-ю. И́ли Предтечеву слу́жбу пое́м в суббо́ту 2-ю.</p>
<p><red>Аще</red> ли случи́тся обрете́ние честныя главы́ Иоа́нна Предте́чи в неде́лю 3-ю посто́в, Крестопокло́нную:</p>
<p>В суббо́ту ве́чера на ма́лой вече́рни стихи́ры: и на стихо́вне все Трио́ди, по обы́чаю.</p>
<p>На велицей вече́рни: по кафи́зме, на Го́споди, воззва́х:
<red> стихи́ры воскре́сны 3, и Креста́ 4, и Предте́чи 3. Сла́ва, Креста́: И ны́не, Богоро́дичен 1-й гла́са. Проки́мен дне: и пареми́й Предте́чи. На ли́тии стихи́ра хра́ма: и Предте́чи я́же суть на стихо́вне, и хвалитны. Сла́ва, Предте́чи: И ны́не, Креста́. На стихо́вне стихи́ры воскре́сны: Сла́ва, Предте́чи, И ны́не, Креста́. На благослове́нии хлебо́в, </red>Богоро́дице Де́во,<red> два́жды: и Креста́ еди́ножды. </red>Спаси́, Го́споди, лю́ди Твоя́:</p>
<p><red>На у́трени</red>, на Бог Госпо́дь:
<red> тропа́рь воскре́сен два́жды: Сла́ва, Предте́чи, И ны́не, Креста́. По кафи́змах седальны воскре́сны, и Богоро́дичны их, и чте́ние во Ева́нгелии толко́вом. Полиелей Предте́чи: и седальны о́ба. Сла́ва, седа́лен по полиелеи: и ны́не, Богоро́дичен, и чте́ние Предте́чи. Степе́нна гла́са. Проки́мен и Ева́нгелие воскре́с но́е. </red>Воскресе́ние Христо́во:
<red> Псало́м 50: и </red>Покая́ния отве́рзи ми две́ри:
<red> Кано́н воскре́сен со ирмосо́м на 4: и Предте́чи на 4: и Креста́ на 6. Катава́сия Креста́: </red>Божественнейший прообрази: <red>По 3-й пе́сни конда́к Предте́чи и и́кос: и седа́лен два́жды. Сла́ва, и ны́не, Креста́: и чте́ние Предте́чи. По 6-й пе́сни конда́к Креста́, и и́кос. На 9-й пе́сни пое́м </red>Честне́йшую:<red> Свети́лен воскре́сен. Сла́ва, </red>Предте́чи:
<red> И ны́не, Креста́. На хвалитех стихи́ры воскре́с ны, 4: и Креста́ подо́бны 3: 1-й, два́жды: с припе́вы их: </red>Помяни́ сонм Твой:<red> 2-й, </red>Бог же Царь наш пре́жде ве́ка:<red> Таже припе́в: </red>Воскре́сни, Го́споди Бо́же мой:<red> И пое́м самогласну стихи́ру дне Трио́ди. Сла́ва, туюжде. И ны́не, </red>Преблагословенна еси́:<red> Славосло́вие вели́кое. Трисвятое пе́нием. Посем вход. Глаго́лем тропа́рь: </red>Спаси́, Го́споди, лю́ди Твоя́:
<red> три́жды. И быва́ет поклоне́ние Честнаго Креста́, по обы́чаю, я́коже я́вствует в Трио́ди. Таже ектени́й, и отпуст, и исхождение. Сла́ва, и ны́не, стихи́ра Ева́нгельская, и поуче́ние Студитово, и час 1-й в притво́ре.</red>
</p>
<p>На часех тропа́рь воскре́сен: Сла́ва, Креста́, И ны́не, Богоро́дичен часо́в. По О́тче наш,<red> конда́к воскре́сен. На 3-м ча́се тропа́рь воскре́сен: Сла́ва, Предте́чи: И ны́не, Богоро́дичен часо́в. По </red>О́тче наш,
<red>кондаки́ глаго́лем, пременяюще.</red>
</p>
<p>На Литурги́и: Блаже́нны гла́са на 4: и Креста́ песнь 3-я, на 4: и Предте́чи 6-я, на 4. По вхо́де тропа́рь воскре́сен, и Креста́, и Предте́чи: таже конда́к воскре́сен: Сла́ва, Предте́чи: И ны́не, Креста́, Проки́мен, Апо́стол, аллилу́йя, Ева́нгелие, и прича́стен, пре́жде Креста́, пото́м Предте́чи.</p>
</section>
