<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Отпусти́тельныя воскре́сны осми́ гласо́в Богоро́дичны</p>
</title>
<p>Глас 1, <red>Богоро́дичен:</red></p>
<p>Гаврии́лу веща́вшу Тебе́, Де́во, ра́дуйся,/ со гла́сом
<strong> воплоща́шеся всех Влады́ка/ в Тебе́, святе́м киво́те,/ я́коже рече́ пра́ведный Дави́д,/ яви́лася еси ши́ршая Небе́с,/ поноси́вши Зижди́теля Твоего́:/ сла́ва Все́льшемуся в Тя;/ сла́ва Проше́дшему из Тебе́;/ сла́ва Свободи́вшему нас Рождество́м Твои́м.</strong>
</p>
<p>Глас 2, <red>Богоро́дичен:</red></p>
<p>Вся па́че смы́сла,/ вся пресла́вная Твоя́, Богоро́дице,
<strong> та́инства,/ чистоте́ запеча́танной и де́вству храни́му,/ Ма́ти позна́лася еси нело́жна,/ Бо́га ро́ждши И́стиннаго./ Того́ моли́ спасти́ся душа́м на́шим.</strong>
</p>
<p>Глас 3, <red>Богоро́дичен:</red></p>
<p>Тя, хода́тайствовавшую спасе́ние ро́да на́шего,/
<strong> воспева́ем, Богоро́дице Де́во:/ пло́тию бо, от <red>Тебе</red>́ восприя́тою, Сын Твой и Бог наш,/ Кресто́м восприи́м Страсть,/ изба́ви нас от тли, яко Человеколю́бец.</strong>
</p>
<p>Глас 4, <red>Богоро́дичен:</red></p>
<p>Е́же от ве́ка утае́нное/ и А́нгелом несве́домое та́инство,/ Тобо́ю, Богоро́дице, су́щим на земли́ яви́ся Бог,/
<strong> в несли́тном соедине́нии воплоща́ем,/ и, Крест во́лею нас ради восприи́м,/ и́мже воскреси́в первозда́ннаго,/ спасе́ от сме́рти ду́ши на́ша.</strong>
</p>
<p>Глас 5, <red>Богоро́дичен:</red></p>
<p>Ра́дуйся, две́ре Госпо́дня непроходи́мая;/ ра́дуйся,
<strong> стено́ и покро́ве притека́ющих к Тебе́;/ ра́дуйся, необурева́емое приста́нище и Неискусобра́чная,/ ро́ждшая пло́тию Творца́ Твоего́ и Бо́га,/ моля́щи не оскудева́й о воспева́ющих/ и кла́няющихся Рождеству́ Твоему́.</strong>
</p>
<p>Глас 6, <red>Богоро́дичен:</red></p>
<p>Благослове́нную нареки́й Твою́ Ма́терь,/ прише́л еси́
<strong> на Страсть во́льным хоте́нием,/ возсия́в на Кресте́, взыска́ти хотя́ Ада́ма,/ глаго́ля А́нгелом:/ сра́дуйтеся Мне, я́ко обре́теся поги́бшая дра́хма./ Вся му́дре устро́ивый,/ Бо́же наш, сла́ва Тебе́.</strong>
</p>
<p>Глас 7, <red>Богоро́дичен:</red></p>
<p>Я́ко на́шего воскресе́ния сокро́вище,/ на Та наде́ющияся, Всепетая,/ от рова и глубины́ прегреше́ний
<strong> возведи́,/ Ты бо пови́нныя греху́ спасла́ еси́,/ ро́ждшая Спасе́ние на́ше,/ Я́же пре́жде рождества́ Де́ва, и в рождестве́ Де́ва,/ и по рождестве́ па́ки пребыва́вши Де́ва.</strong>
</p>
<p>Глас 8, <red>Богоро́дичен:</red></p>
<p>И́же нас ра́ди   рожде́йся от Де́вы/ и распя́тие претерпе́в, Благи́й,/   испрове́ргий сме́ртию смерть/ и Воскресе́ние явле́й, я́ко   Бог,/ не пре́зри, я́же созда́л еси́
<strong>   руко́ю Твое́ю,/ яви́   человеколю́бие Твое, Ми́лостиве,/ приими́ ро́ждшую Тя   Богоро́дицу, моля́щуюся за ны,/   и спаси́, Спа́се наш,   лю́ди отча́янныя.   </strong>
</p>
<p/>
<p>Богоро́дичны отпусти́тельныя по тропаре́х святы́х, пое́мыя во все лето,
<strong>   в   вече́рню же, и на Бог Госпо́дь:   во утрени и паки В коне́ц у́трени</strong>
</p>
<p/>
<p>Глас 1
<strong>   В неде́лю ве́чера и в понеде́льник на Бог Госпо́дь:</strong>
</p>
<p>Чу́до чуде́с, Благода́тная, в Тебе́   зря́щи,/ тварь
<strong>   ра́дуется,/ зачала́   бо еси безсе́менно/ и родила́ еси́   неизрече́нно/ Его́же   чинонача́лия А́нгелов ви́дети не   мо́гут,/ Того́ моли́   о душа́х на́ших.</strong>
</p>
<p>В коне́ц у́трени:</p>
<p>Пречи́стая Богоро́дице,/ на Небесе́х благослове́нная   и на земли славосло́вимая,/ ра́дуйся, Неве́сто
<strong>   Неневе́стная.</strong>
</p>
<p>В понеде́льник ве́чера и   во вто́рник на Бог Госпо́дь:</p>
<p>Заче́ншая неопа́льно Огнь Боже́ственный/   и ро́ждшая
<strong>   безсе́менно Исто́чника   жи́зни, Го́спода,/ Благода́тная   Богоро́дице,/ спаса́й   Тя велича́ющия.</strong>
</p>
<p>В коне́ц   у́трени:</p>
<p>Безма́терняго на Небеси́, па́че мы́сли   и слу́ха,/ на
<strong>   земли́ без отца́   родила́ еси́;/ Того́, Богоро́дице,/ моли́   о душа́х на́ших.</strong>
</p>
<p>Во   вто́рник ве́чера и в сре́ду на Бог Госпо́дь:</p>
<p>Твое́ предста́тельство иму́ще, Пречи́стая,/   и Твои́ми
<strong>   моли́твами лю́тых   избавля́еми,/ Кресто́м Сы́на Твоего́ везде́ соблюда́еми,/   по до́лгу Тя вси благоче́стно   велича́ем.</strong>
</p>
<p>В коне́ц у́трени: Пречи́стая Богоро́дице, на Небесе́х:</p>
<p>В сре́ду ве́чера   и в четверто́к на Бог Госпо́дь:   Заченшая
<strong>   неопально Огнь Божественный:</strong>
</p>
<p>В   коне́ц у́трени: Безма́терняго на Небеси́:   </p>
<p>В четверток вечера и в пяток на Бог Госпо́дь: Твое́ предста́тельство иму́ще:</p>
<p>В коне́ц у́трени: Пречи́стая Богоро́дице:</p>
<p>В пято́к ве́чера и в суббо́ту на Бог Госпо́дь:</p>
<p>Гаврии́лу веща́вшу Тебе́, Де́во,   ра́дуйся,/ со гла́сом
<strong>   воплоща́шеся всех Влады́ка/   в Тебе́, святе́м киво́те,/   я́коже рече́ пра́ведный   Дави́д,/ яви́лася еси́ ши́ршая   Небе́с,/ поноси́вши   Зижди́теля Твоего́:/ сла́ва Все́льшемуся в Тя;/ сла́ва   Проше́дшему из Тебе́;/ сла́ва   Свободи́вшему нас   Рождество́м Твои́м.</strong>
</p>
<p>В коне́ц у́трени: Безма́терняго на Небеси́:   </p>
<p/>
<p>Глас 2
<strong>   В неде́лю ве́чера и в понеде́льник на Бог Госпо́дь:</strong>
</p>
<p>Благоутро́бия су́щи исто́чник,/ ми́лости   сподо́би
<strong>   нас, Богоро́дице,/ при́зри   на лю́ди согреши́вшия,/ яви́,   я́ко при́сно, си́лу   Твою́,/ на Тя бо упова́юще,/ ра́дуйся, вопие́м Ти,/ я́коже   иногда́ Гаврии́л, безпло́тных   Архистрати́г.</strong>
</p>
<p>В коне́ц у́трени:</p>
<p>Ма́ти Свята́я неизрече́ннаго Све́та,/   а́нгельскими Тя
<strong>   пе́сньми почита́ющее   благоче́стно велича́ем.</strong>
</p>
<p>В понеде́льник ве́чера и во вто́рник на Бог Госпо́дь:</p>
<p>Боже́ственнаго бы́хом о́бщницы   естества́/ Тобо́ю,
<strong>   Богоро́дице Присноде́во,/   Бо́га бо нам воплоти́вшагося родила́ еси́./ Те́мже   по до́лгу Тя вси благоче́стно   велича́ем.</strong>
</p>
<p>В коне́ц у́трени:</p>
<p>Тя велича́ем, Богоро́дице, вопию́ще:/   ра́дуйся, незаходи́маго Све́та о́блаче,/ Того́ носи́вши   в не́дрех Сла́вы
<strong>   Го́спода.</strong>
</p>
<p>Во вто́рник ве́чера и в сре́ду на Бог Госпо́дь:</p>
<p>Препросла́вленна   еси́, Богоро́дице Де́во, пое́м Тя:/
<strong>   Кресто́м бо Сы́на   Твоего́ низложи́ся ад/ и смерть   умертви́ся,/ умерщвле́ннии,   воста́хом и живота́ сподо́бихомся,/ рай восприя́хом, дре́внее   наслажде́ние./ Тем, благодаря́ще, славосло́вим,/ я́ко   держа́внаго Христа́   Бо́га на́шего/ и Еди́наго   Многоми́лостиваго.   </strong>
</p>
<p>В коне́ц у́трени:</p>
<p>Тя велича́ем, Богоро́дице, вопию́ще:/ ра́дуйся, же́зле,/
<strong> от него́же безсе́менно Бог прозябы́й/ погуби́ на Дре́ве смерть.</strong>
</p>
<p>В сре́ду ве́чера и в четверто́к на Бог Госпо́дь: Боже́ственнаго
<strong> бы́хом о́бщницы:</strong>
</p>
<p>В коне́ц у́трени: Тя велича́ем, Богоро́дице, вопию́ще:/ ра́дуйся,
<strong> незаходи́маго Све́та о́блаче:</strong>
</p>
<p>В четверто́к ве́чера и в пято́к на Бог Госпо́дь: Препросла́вленна
<strong> еси́, Богоро́дице Де́во:</strong>
</p>
<p>В коне́ц у́трени: Тя велича́ем, Богоро́дице, вопию́ще:/ ра́дуйся, же́зле:</p>
<p>В пято́к ве́чера и в суббо́ту на Бог Госпо́дь:</p>
<p>Вся па́че смы́сла,/ вся пресла́вная Твоя́, Богоро́дице,
<strong> та́инства,/ чистоте́ запеча́танной и де́вству храни́му,/ Ма́ти позна́лася еси́ нело́жна,/ Бо́га ро́ждши И́стиннаго./ Того́ моли́ спасти́ся душа́м на́шим.</strong>
</p>
<p>В коне́ц у́трени: Ма́ти Свята́я неизрече́ннаго Све́та:</p>
<p>А́ще прилучи́тся Аллилуйя в ко́ем-ли́бо гла́се, глаго́лются сия:</p>
<p>Апо́столи, му́ченицы и проро́цы,/ святи́телие, преподбо́нии и пра́веднии,/ до́бре по́двиг соверши́вший и ве́ру
<strong> соблю́дший,/ дерзнове́ние иму́ще ко Спа́су,/ о нас Того́, я́ко Бла́га, моли́те,/ спасти́ся, мо́лимся, душа́м на́шим.</strong>
</p>
<p>Помяни́, Го́споди, я́ко Благ, ду́ши раб Твои́х/ и, ели́ка
<strong> в житии́ согреши́ша, прости́:/ никто́же бо безгре́шен, то́кмо Ты,/ моги́й и преста́вленным да́ти поко́й.</strong>
</p>
<p>Ма́ти Свята́я неизрече́ннаго Све́та:</p>
<p>Глас 3
<strong> В неде́лю ве́чера и в понеде́льник на Бог Госпо́дь:</strong>
</p>
<p>Красоте́ де́вства Твоего́ и пресветло́й чистоте́ Твое́й/
<strong> Гаврии́л удиви́вся, вопия́ше Ти, Богоро́дице:/ ку́ю Ти похвалу́ принесу́ досто́йную?/ Что же возымену́ю Тя?/ Недоумева́ю и ужаса́юся./ Те́мже я́ко повеле́н бых, вопию́ Ти</strong>
<emphasis>:/ </emphasis>ра́дуйся, Благода́тная.
</p>
<p/>
<p/>
<p>В коне́ц у́трени:</p>
<p>Ки́йждо, иде́же спаса́ется,/ та́мо пра́ведно и притека́ет,/ и ко́е ино́е таково́е прибе́жище,/ я́ко Ты,
<strong>   Богоро́дице,/ покрыва́ющее ду́ши на́ша.</strong>
</p>
<p>В понеде́льник ве́чера и во вто́рник на Бог Госпо́дь:
<strong>   Прибе́жище и си́ла на́ша, Богоро́дице,/ держа́вная по́мощь ми́ра,/ моли́твами Твои́ми покры́й рабы́ Твоя́ от вся́кия ну́жды,/ еди́на Благослове́нная.</strong>
</p>
<p>В коне́ц у́трени: Ки́йждо, иде́же спаса́ется:</p>
<p>Во вто́рник ве́чера и в сре́ду   на Бог Госпо́дь:</p>
<p>Жезл си́лы стяжа́вшии,/ Крест Сы́на Твоего́, Богоро́дице,/ тем низлага́ем враго́в шата́ния,/ любо́вию Тя
<strong>   непреста́нно велича́юще.</strong>
</p>
<p>В коне́ц у́трени: Прибе́жище и си́ла на́ша:</p>
<p>В сре́ду ве́чера и в четверто́к   на Бог Госпо́дь:</p>
<p>Проро́цы пропове́даша,/ апо́столи научи́ша,/ му́ченицы испове́даша/ и мы ве́ровахом Богоро́дицу Тя вои́стину
<strong>   су́щую./ Тем и велича́ем Рождество́ Твое́ неизрече́нное.</strong>
</p>
<p>В коне́ц у́трени: Ки́йждо, иде́же спаса́ется:</p>
<p>В четверто́к ве́чера и в пято́к на Бог Госпо́дь: Жезл си́лы
<strong>   стяжа́вший:</strong>
</p>
<p>В коне́ц у́трени: Прибе́жище и си́ла на́ша, Богоро́дице:</p>
<p>В пято́к ве́чера и в суббо́ту   на Бог Госпо́дь:</p>
<p>Тя, хода́тайствовавшую спасе́ние ро́да на́шего,/
<strong>   воспева́ем, Богоро́дице Де́во:/ пло́тию бо, от   Тебе́ восприя́тою, Сын Твой и Бог наш,/ Кресто́м восприи́м   Страсть,/ изба́ви нас от   тли, яко Человеколю́бец.</strong>
</p>
<p>В коне́ц у́трени: Проро́цы пропове́даша:</p>
<p/>
<p>Глас 4
<strong>   В неде́лю ве́чера и в понеде́льник   на Бог Госпо́дь:</strong>
</p>
<p>Воспита́вшейся во хра́ме во свята́я святы́х,/ оде́янней ве́рою и прему́дростию и безме́рным де́вством,/
<strong>   Архистрати́г Гаврии́л принесе́ с Небесе́ целова́ние/ и е́же   ра́дуйся, ра́дуйся, Благослове́нная,/ ра́дуйся, Препросла́вленная, Госпо́дь с Тобо́ю.   </strong>
</p>
<p/>
<p/>
<p>В   коне́ц у́трени:</p>
<p>Я́ко   всех еси творе́ний Вы́шшая,/ воепева́ти Тя досто́йно   недоумева́юще, Богоро́дице,/ ту́не, мо́лим Тя,
<strong>   помилу́й нас.</strong>
</p>
<p>В понеде́льник   ве́чера и во вто́рник на Бог Госпо́дь:</p>
<p>К Богоро́дице   приле́жно ны́не притеце́м,/ гре́шнии и
<strong>   смире́ннии, и припаде́м,/ в покая́нии зову́ще из   глубины́   души́:/ Влады́чице, помози́, на ны милосе́рдовавши,/   потщи́ся, погиба́ем от мно́жества прегреше́ний,/ не   отврати́ Твоя́ рабы́ тщи,/ Тя бо и еди́ну Наде́жду и́мамы.</strong>
</p>
<p>В   коне́ц у́трени:</p>
<p>Тя велича́ем,   Богоро́дице, вопию́ще:/ Ты еси́ купина́,
<strong>   в не́йже неопа́льно Моисе́й ви́де,/ я́ко пла́мень,   Огнь   Божества́.</strong>
</p>
<p>Во вто́рник ве́чера и в сре́ду на Бог Госпо́дь:</p>
<p>Де́во   Пренепоро́чная, Ма́ти Христа́ Бо́га,/ ору́жие
<strong>   про́йде Твою́ пресвяту́ю ду́шу,/ егда́ распина́ема ви́дела   еси́ во́лею Сы́на и Бо́га Твоего́,/ Его́же, Благослове́нная, моля́щи не преста́й/ проще́ние прегреше́ний нам   дарова́ти.</strong>
</p>
<p>В   коне́ц у́трени:</p>
<p>Тя велича́ем, Богоро́дице, вопию́ще:/ Ты еси́ гора́,
<strong>   от нея́же неизглаго́ланно отсече́ся Ка́мень,/ и врата́   а́дова сокруши́.</strong>
</p>
<p>В сре́ду ве́чера   и в четверто́к на Бог Госпо́дь:</p>
<p>Сло́во   О́тчее, Христа́ Бо́га на́шего,/ от <red>Тебе</red>́ воплоти́вшагося, позна́хом, Богоро́дице Де́во,/ еди́на Чи́стая,
<strong>   еди́на Благослове́нная./ Тем непреста́нно Тя, воспева́юще, велича́ем.</strong>
</p>
<p>В   коне́ц у́трени: Яко всех еси́ творе́ний:</p>
<p>В четверток вечера и   в пяток на Бог Госпо́дь:   Де́во Пренепоро́чная, Мати:</p>
<p>В коне́ц у́трени: Тя велича́ем, Богоро́дице, вопию́ще: Ты
<strong>   еси́ гора́:</strong>
</p>
<p>В пято́к ве́чера   и суббо́ту на Бог Госпо́дь:</p>
<p>Е́же от   ве́ка утае́нное/ и А́нгелом несве́домое та́инство,/   Тобо́ю, Богоро́дице, су́щим на земли́ яви́ся Бог,/ в   несли́тном соедине́нии воплощаем,/ и, Крест во́лею
<strong>   нас ра́ди восприи́м,/   и́мже воскреси́в первозда́ннаго,/   спасе́ от сме́рти ду́ши   на́ша.</strong>
</p>
<p>В коне́ц у́трени: Тя   величаем, Богородице, вопиюще: Ты еси
<strong>   купина:</strong>
</p>
<p/>
<p>
<red>Глас 5 </red>
</p>
<p>
<red>В не́делю   ве́чера и в понеде́льник на </red>Бог Госпо́дь:
</p>
<p>Со А́нгелы Небе́сная, с челове́ки земна́я,/   гла́сом ра́дования, Богоро́дице, вопие́м Ти:/ ра́дуйся,   врата́, Небе́с ши́ршая;/ ра́дуйся, еди́на земноро́дных   спасе́ние;/ ра́дуйся, Чи́стая Благода́тная,/ ро́ждшая   Бо́га воплоти́вшегося.</p>
<p>
<red>В   коне́ц у́трени:</red>
</p>
<p>
<red>От Девы   воссиявый миру, Христе Боже,/ сыны Света Тою показавый, помилуй нас. </red>
</p>
<p>
<red>В   понеде́льник вечера и во вторник на </red>Бог Госпо́дь:
</p>
<p>Ско́рый Твой покро́в, и по́мощь,/ и ми́лость   покажи́ на рабы́ Твоя́,/ и во́лны, Чи́стая, укроти́   су́етных помысло́в,/ и па́дшую мою́ ду́шу возста́ви,   Богоро́дице:/ вем бо, вем, Де́во,/ я́ко мо́жеши, ели́ка   и хо́щеши.</p>
<p>
<red>В   коне́ц у́трени:</red>
</p>
<p>Ма́ти Бо́жия Пресвята́я, стено́   христиа́н,/ изба́ви лю́ди Твоя́ обы́чно, зову́щия   Ти приле́жно,/ сопроти́вися сра́мным и го́рдым помысло́м,   да вопие́м Ти:/ ра́дуйся, Присноде́во.</p>
<p>
<red>Во вто́рник ве́чера и в сре́ду   на </red>Бог   Госпо́дь:
</p>
<p>Кресто́м Сы́на Твоего́, Богоблагода́тная,/ и́дольская пре́лесть вся упраздни́ся/ и де́монская кре́пость   попра́ся./ Сего́ ра́ди, ве́рнии, по до́лгу Тя при́сно   пое́м и благослови́м/ и, Богоро́дицу вои́стину испове́дующе   Тя, велича́ем.</p>
<p>
<red>В   коне́ц у́трени: </red>От Де́вы воссия́вый ми́ру, Христе́   Бо́же:
</p>
<p>
<red>В сре́ду ве́чера и в четверто́к   на </red>Бог   Госпо́дь:
</p>
<p>Стра́нное Де́вы та́инство ми́ру   показа́ся спаси́тельное:/ от Нея́ бо роди́лся еси́   без се́мене/ и пло́тию показа́лся еси без нетле́ния,/   всех ра́досте, Го́споди, сла́ва Тебе́.</p>
<p>
<red>В   коне́ц у́трени: </red>Ма́ти Бо́жия Пресвята́я:
</p>
<p>
<red>В   четверто́к ве́чера и в пято́к   на </red>Бог   Госпо́дь: Кресто́м Сы́на Твоего́:
</p>
<p>
<red>В   коне́ц у́трени: </red>От Де́вы воссия́вый ми́ру:
</p>
<p>
<red>В пято́к ве́чера и в суббо́ту   на </red>Бог   Госпо́дь:
</p>
<p>Ра́дуйся, две́ре Госпо́дня непроходи́мая;/   ра́дуйся, стено́ и покро́ве притека́ющих к Тебе́;/   ра́дуйся, необурева́емое приста́нище и неискусобра́чная,/   ро́ждшая пло́тию Творца́ Твоего́ и Бо́га,/ моля́щи   не оскудева́й о воспева́ющих/ и кла́няющихся Рождеству́   Твоему́.</p>
<p>
<red>В   коне́ц у́трени: </red>От Де́вы воссия́вый ми́ру:
</p>
<p>
<style name="color-red"/>
</p>
<p>
<red>Глас 6</red>
</p>
<p>
<red>В   не́делю ве́чера и в понеде́льник на </red>Бог Госпо́дь:
</p>
<p>Нача́ло спасе́ния/ Гаврии́лово провеща́ние   к Де́ве бысть,/ слы́ша бо, е́же ра́дуйся, и не убеже́   целова́ния,/ не усумне́ся, я́ко Са́рра в се́ни,/ но   си́це глаго́лаше:/ се раба́ Госпо́дня,/ бу́ди Мне   по глаго́лу твоему́.</p>
<p>
<red>В   коне́ц у́трени:</red>
</p>
<p>Арха́нгельское сло́во прия́ла еси,/ и   херуви́мский престо́л показа́лася еси́,/ и на объя́тиих   Твои́х носи́ла еси́, Богоро́дице,/ Наде́жду душ на́ших.</p>
<p>
<red>В   понеде́льник ве́чера   и во вто́рник на </red>Бог Госпо́дь:
</p>
<p>Упова́ние ми́ра,/ Блага́я Богоро́дице   Де́во,/ Твое́ и еди́но держа́вное предста́тельство   про́сим:/ умилосе́рдися на безпредста́тельственныя лю́ди,/   моли́ Ми́лостивого Бо́га/ изба́витися душа́м на́шим   от вся́кого преще́ния,/ еди́на Благослове́нная.</p>
<p>
<red>В   коне́ц у́трени:</red>
</p>
<p>Никто́же, притека́яй к Тебе́,/ посра́млен   от <red>Тебе</red>́ исхо́дит,/ Пречи́стая Богоро́дице Де́во,/   но про́сит благода́ти/ и прие́млет дарова́ние к поле́зному   проше́нию.</p>
<p>
<red>Во вто́рник ве́чера и в сре́ду   на </red>Бог   Госпо́дь:
</p>
<p>Богоро́дице Де́во,/ моли́ Сы́на   Твоего́,/ во́лею пригвозди́вшегося на Кресте́/ и мир от   пре́лести свобо́ждшего,/ Христа́ Бо́га на́шего,/   поми́ловати ду́ши на́ша.</p>
<p>
<red>В   коне́ц у́трени: </red>Пре́жде век от Отца́ без ма́тере рожде́нна,/   Сы́на и Сло́ва Бо́жия,/ в после́дняя ле́та родила́   еси́,/ воплоти́вшегося от чи́стых крове́й Твои́х,   Богороди́тельнице, без му́жа./ Его́же моли́,/ дарова́тися нам грехо́в оставле́нию пре́жде конца́.
</p>
<p>
<red>В сре́ду ве́чера   и в четверто́к на </red>Бог Госпо́дь:
</p>
<p>Свята́я Влады́чице,/ Чи́стая Бо́га на́шего Ма́ти,/ всех Творца́ неизрече́́нно ро́ждшая,/ моли́ со апо́столы свяще́́нными всегда́ бла́гость Его́,/ страсте́й нас изба́вити/ и оставле́ние нам да́ти грехо́в.
</p>
<p>
<red>В   коне́ц у́трени:</red>
</p>
<p>Вели́ки́х дарова́́ний,/ Чи́́стая Де́́во Богома́́ти,/ Ты сподо́билася   еси,/ я́ко родила́ еси́ пло́тию/ Еди́ного от Тро́ицы,   Христа́ Жизнода́вца,/ во спасе́ние душ на́ших.</p>
<p>
<red>В   четверто́к ве́чера и в пято́к   на </red>Бог   Госпо́дь: Богоро́дице Де́во, моли́ Сы́на Твоего́:
</p>
<p>
<red>В   коне́ц у́трени: </red>Пре́жде век от Отца́ без ма́тере:
</p>
<p>
<red>В пято́к ве́чера и в суббо́ту   на </red>Бог   Госпо́дь:
</p>
<p>Предповеству́ет Гедео́н зача́тие/ и   сказу́ет Дави́д Рождество́ Твое́, Богоро́дице:/ сни́де   бо, я́ко дождь на руно́,/ Сло́во во чре́во Твое́,/ и   прозябла́ еси́ без се́мене, земле́ свята́я,/ ми́ра   Спасе́ние, Христа́ Бо́га на́шего, Благода́тная.</p>
<p>
<red>В   коне́ц у́трени: </red>Пре́жде век от Отца́ без ма́тере:
</p>
<p>
<style name="color-red"/>
</p>
<p>Глас 7
<strong>   В неде́лю ве́чера и в понеде́льник на Бог Госпо́дь:</strong>
</p>
<p>Богоро́дице Де́во Нескве́рная,/ Сы́на Твоего́ моли́/
<strong>   с Го́рними Си́лами/ проще́нию прегреше́ний нам пре́жде   конца́ дарова́тися,/ ве́рно Тя сла́вящим.</strong>
</p>
<p>
<style name="color-red"/>
</p>
<p>
<red>В   коне́ц у́трени:</red>
</p>
<p>
<style name="color-red"/>
</p>
<p>Превозшла́ еси́ Си́лы Небе́сныя,/   зане́ храм показа́лася еси́ Боже́ственный,/ Благослове́нная   Богоро́дице,/ я́ко ро́ждшая Христа,/ Спа́са душ на́ших.</p>
<p>
<red>В   понеде́льник ве́чера   и во вто́рник на </red>Бог Госпо́дь:
</p>
<p>Ра́дуйся, Тебе́ приво́дим,   Богоро́дице,/ А́нгелов бо вы́шшая показа́лася еси,/   Бо́га ро́ждшая.</p>
<p>
<red>В   коне́ц у́трени:</red>
</p>
<p>Умири́ моли́твами Богоро́дицы жизнь на́шу,/   вопию́щих Ти:/ Ми́лостиве Го́споди, сла́ва Тебе́.</p>
<p>
<red>Во вто́рник ве́чера и в сре́ду   на </red>Бог   Госпо́дь:
</p>
<p>Распе́ншегося за ны Христа́ Бо́га/ и   разруши́вшего сме́рти держа́ву/ непреста́нно моли́,   Богоро́дице Де́во,/ да спасе́т ду́ши на́ша.</p>
<p>
<red>В   коне́ц у́трени: </red>Изба́ви, Богоро́дице, от содержа́щих нас   грехо́в,/ я́ко ина́го упова́ния, ве́рнии, не и́мамы,   ра́зве Тебе́/ и от <red>Тебе</red>́ ро́ждшегося Бо́га.
</p>
<p>
<red>В сре́ду ве́чера и в четверто́к   на </red>Бог   Госпо́дь:
</p>
<p>Плод чре́ва Твоего́, Пречи́стая,/ проро́ков   есть и зако́на исполне́ние./ Тем Тя, Богоро́дицу,/ в ве́дении   сла́вяще,/ благоче́стно велича́ем.</p>
<p>
<red>В   коне́ц у́трени:</red>
</p>
<p>Плод чре́ва Твоего́, Богоневе́сто,/   челове́ком показа́ся спасе́ния хода́тайственный./ Тем Тя,   Богоро́дицу,/ ра́зумом и язы́ком сла́вяще,/ ве́рнии,   велича́ем.</p>
<p>
<red>В   четверто́к ве́чера и в пято́к   на </red>Бог   Госпо́дь: Распе́ншегося за ны Христа́ Бо́га:
</p>
<p>
<red>В   коне́ц у́трени: </red>Изба́ви, Богоро́дице:
</p>
<p>
<red>В пято́к ве́чера и в суббо́ту   на </red>Бог   Госпо́дь:
</p>
<p>Я́ко на́шего воскресе́ния сокро́вище,/   на Тя наде́ющияся, Всепе́тая,/ от ро́ва и глубины́   прегреше́ний возведи́,/ Ты бо пови́нныя греху́ спасла́   еси́,/ ро́ждшая Спасе́ние на́ше:/ Я́же пре́жде   рождества́ Де́ва, и в рождестве́  Де́ва,/ и по рождестве́ па́ки   пребыва́еши Де́ва.</p>
<p>
<red>В   коне́ц у́трени:</red>
</p>
<p>Ра́дуйся, Невмести́мого в Небесе́х/   вмести́вшая во утро́бе Твое́й;/ ра́дуйся, Де́во,   проро́ков пропове́дание,/ Е́юже воссия́ Емману́ил;/   ра́дуйся, Ма́ти Христа́ Бо́га.</p>
<p>
<style name="color-red"/>
</p>
<p>
<red>Глас 8</red>
</p>
<p>
<red>В неде́лю ве́чера и в понеде́льник на </red>Бог Госпо́дь:
</p>
<p>Ра́дуйся, А́нгелом Ра́дость ми́ра   прие́мшая;/ ра́дуйся, ро́ждшая Творца́ Твоего́ и Го́спода;/   ра́дуйся, сподо́бльшаяся бы́ти Ма́ти Бо́жия.</p>
<p>
<red>В   коне́ц у́трени:</red>
</p>
<p>Ра́дуйся, врата́ Царя́ Сла́вы,/ я́же   Вы́шний Еди́н про́йде/ и Еди́ну запеча́тану сохрани́/   во спасе́ние душ на́ших.</p>
<p>
<red>В   понеде́льник ве́чера   и во вто́рник на </red>Бог Госпо́дь:
</p>
<p>Недви́жимое утвержде́ние ве́ры/ и честны́й   дар душ на́ших,/ Богоро́дицу пе́сньми велича́ем, ве́рнии:/   ра́дуйся, Ка́мень жи́зни во чре́ве Твое́м вмести́вшая;/   ра́дуйся, конце́й наде́ждо, скорбя́щих заступле́ние;/   ра́дуйся, Неве́сто Неневе́стная.</p>
<p>
<red>В   коне́ц у́трени:</red>
</p>
<p>Де́во Пречи́стая, спаси́ ны моли́твами   Твои́ми,/ дви́жущи утро́бу ма́тернюю,/ Сы́ну Твоему́   и Бо́гу на́шему.</p>
<p>
<red>Во вто́рник ве́чера и в сре́ду   на Бог Госпо́дь: </red>А́гнца, и Па́стыря, и Спа́са ми́ра   на Кресте́ зря́щи,/ Ро́ждшая Тя глаго́лаше, слезя́щи:/   мир убо ра́дуется, прие́мля избавле́ние,/ утро́ба же Моя́   гори́т, зря́щи Твое́ распя́тие,/ е́же за всех терпи́ши,   Сы́не и Бо́же мой.
</p>
<p>
<red>В   коне́ц у́трени:</red>
</p>
<p>Плод чре́ва Твоего́, Пречи́стая,/ проро́ков   есть и зако́на исполне́ние./ Тем Тя, Богоро́дицу, в ве́дении   сла́вяще,/ благоче́стно велича́ем.</p>
<p>
<red>В сре́ду ве́чера и в четверто́к   на </red>Бог   Госпо́дь:
</p>
<p>Мы́сленная врата́ Жи́зни, Пречи́стая   Богоро́дице,/ притека́ющия к Тебе́ ве́рно изба́ви от   бед:/ да сла́вим пресвято́е Рождество́ Твое́ во спасе́ние   душ на́ших.</p>
<p>
<red>В   коне́ц у́трени: </red>Де́во Пречи́стая, спаси́ ны:
</p>
<p>
<red>В   четверто́к ве́чера и в пято́к   на </red>Бог Госпо́дь: А́гнца, и   Па́стыря:
</p>
<p>
<red>В   коне́ц у́трени: </red>Плод чре́ва Твоего́, Пречи́стая:
</p>
<p>
<red>В пято́к ве́чера и в суббо́ту   на </red>Бог   Госпо́дь:
</p>
<p>И́же нас ра́ди рожде́йся от Де́вы/   и распя́тие претерпе́в, Благи́й,/ испрове́ргий сме́ртию   смерть/ и Воскресе́ние явле́й, яко Бог,/ не пре́зри, я́же   созда́л еси́ руко́ю Твое́ю,/ яви́ человеколю́бие   Твое́, Ми́лостиве,/ приими́ ро́ждшую Тя Богоро́дицу,   моля́щуюся за ны,/ и спаси́, Спа́се наш, лю́ди отча́янныя. </p>
<p>
<red>В   коне́ц у́трени: </red>Де́во Пречи́стая, спаси́ ны:
</p>
</section>
