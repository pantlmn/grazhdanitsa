<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Преподо́бнаго Ни́кона, игу́мена Пече́рскаго в Бли́жних пеще́рах почива́ющаго</p>
</title>
<p>
<red>Тропа́рь, глас 5:</red>
</p>
<p>Христо́ва виногра́да лоза́ яви́лся еси́, Богоблаже́нне Ни́коне,/ гро́здие принося́ Ему́ — доброде́тели твоя́,/ и про́чиих, к те́мже наставля́я,/ приводи́л еси́ Христу́ Бо́гу,/ Ему́же, мо́лим тя, моли́ся за ду́ши на́ша.</p>
<p>
<red>Ин тропа́рь, глас 1:</red>
</p>
<p>Послуша́ния до́брый рачи́тель быв,/ преподо́бне Ни́коне приснопа́мятне,/ це́рковь бо пречу́дну Пресвяты́я Богоро́дицы/ прекра́сно украси́л еси́./ Те́мже и мы, ча́да твоя́, любо́вию вопие́м ти:/ сла́ва Да́вшему ти кре́пость,/ сла́ва Венча́вшему тя,/ сла́ва Де́йствующему тобо́ю всем исцеле́ния.</p>
<p>
<red>Конда́к, глас 8:</red>
</p>
<p>Тре́тье свети́ло пеще́рное,/ прогоня́ющее тьму́ бесо́вскую,/ восхваля́ем тя, му́дре,/ и по до́лгу чтим труды́ и по́двиги твоя́,/ я́же подъя́т о ста́де свое́м/ и о украше́нии церко́внем,/ воззыва́юще ти усе́рдие си́ле:/ ра́дуйся, о́тче Ни́коне, красото́ церко́вная.</p>
<p>
<red>Ин конда́к, глас 4:</red>
</p>
<p>Духо́вному твоему́ наста́внику, о́тче Ни́коне, вся́чески прилепи́вся/ и от него́ наставля́емь,/ во всем Христо́ви порабо́тився,/ мона́хов был еси́ чинонача́льник и преподо́бных сожи́тель,/ с ни́миже Христа́ Бо́га моли́ непреста́нно о всех нас.</p>
</section>
