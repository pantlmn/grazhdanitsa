<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Свята́го благове́рнаго кня́зя Фео́дора, Староду́бскаго</p>
</title>
<p>
<red>Тропа́рь, глас 1:</red>
</p>
<p>Боже́ственным жела́нием от ю́наго во́зраста/ ве́сь сам себе́ Го́сподеви возложи́в,/ в моли́твах и посте́х о́браз был доброде́тели,/ бога́тство же, и сла́ву, и доброро́дство теле́сное я́ко не су́щее презре́в,/ Христа́ еди́наго от души́ возлюби́л еси́,/ и Того́ И́стиннаго Бо́га пред нечести́вым царе́м испове́дал еси́,/ и до́блестию терпе́ния своего́ сего́ ужаси́л/ и всех преудиви́л еси́,/ Те́лом бо, я́ко розга́, обреза́емь,/ на ки́йждо соста́в, удеси́ ре́зания/ благода́рны моли́твы изре́к еси́ Го́сподеви./ Тем во страда́нии свое́м вене́ц прие́м,/ к Престо́лу возше́л еси́ сла́вы/ и со А́нгелы предстои́ши, всехва́льне Фео́доре,/ моли́ Христа́ Бо́га/ спасти́ся душа́м на́шим.</p>
<p>
<red>Конда́к, глас 3:</red>
</p>
<p>Дне́сь све́тло сия́ющая Це́рковь/ благоче́стно пра́зднует пра́здник/ пресве́тлой и светоно́сной твое́й па́мяти,/ вели́кий град и страну́ созыва́ющие ра́дуется бо, я́ко иму́щи в себе́ сокро́вище ве́лие —/ честны́я и многоцеле́бныя мо́щи твоя́,/ всехва́льне Фео́доре, му́чениче великоимени́тый/ и чуде́с пода́телю пребога́тый,/ моли́ Христа́ Бо́га/ спасти́ся душа́м на́шим.</p>
</section>
