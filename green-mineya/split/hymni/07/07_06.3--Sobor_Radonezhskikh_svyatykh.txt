<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Собо́р Ра́донежских святы́х</p>
</title>
<p>
<red>НА ВЕЛИ́ЦЕЙ ВЕЧЕ́РНИ</red>
</p>
<p>Блаже́н муж: 1-й антифо́н. На Го́споди, воззва́х: стихи́ры, глас 8.</p>
<p>
<red>Подо́бен:</red> О, пресла́внаго чудесе́:</p>
<p>Ны́не возсия́ многосве́тлая па́мять/ святы́х Ра́донежских чудотво́рцев,/ венцы́ сла́вы Небе́сныя/ укра́шенных от Подвигополо́жника Христа́ Бо́га./ Те́мже, благове́рнии лю́дие,/ восхва́лим богоуго́дное их житие́/ и вси согла́сно возопии́м:/ моли́теся ко Го́споду, святи́и отцы́,/ о спасе́нии душ на́ших.</p>
<p>Преподо́бнии и Богоно́снии отцы́ на́ши/ Се́ргие, Ни́коне и Михе́е/ и вси Ра́донежстии святи́и,/ ны́не Це́рковь досто́йно восхваля́ет вас,/ вы бо, доброде́тельное житие́ на земли́ сконча́вше,/ на Небесе́х ны́не пребыва́ете,/ зря́ще сла́ву Триипоста́снаго Бо́га,/ не оста́вите нас, в пути́ земне́м су́щих,/ с ве́рою ча́ющих жи́зни бу́дущаго ве́ка.</p>
<p>Я́ко многопло́дный вертогра́д/ яви́ся на земли́ Ра́донежстей/ оби́тель Тро́ицы Живонача́льныя,/ от нея́же произы́де мона́хов пречестны́х мно́жество,/ и ти́и, я́ко о́трасли благоуха́нныя,/ насади́шася да́же до кра́я Руси́,/ тех у́бо ны́не пра́зднующе па́мять,/ притеце́м, ве́рнии челове́цы, и воспое́м:/ ра́дуйтеся, пресла́внии чудотво́рцы земли́ Ра́донежския.</p>
<p>Весели́теся и торжеству́йте,/ христоимени́тии лю́дие,/ прише́дшии поклони́тися до́му Животворя́щия Тро́ицы,/ се бо лик Ра́донежских уго́дников Бо́жиих,/ я́ко луча́ми светоза́рными блиста́я,/ просвеща́ет страну́ Росси́йскую/ и, име́я дерзнове́ние ко Го́поду,/ на Небесе́х мо́лится приле́жно/ о спасе́нии душ ве́рных христиа́н.</p>
<p>
<red>Сла́ва, глас 6:</red>
</p>
<p>Богоблаже́ннии отцы́ на́ши/ Се́ргие, Ни́коне, Михе́е/ и вси Ра́донежстии чудотво́рцы,/ суету́ и пре́лесть жите́йскую/ му́жественне отложи́вше/ и вся концы́ земли́ на́шея/ по́двиги благоче́стия просвети́вше,/ ца́рство ве́чныя сла́вы/ вои́стинну насле́довали есте́,/ приими́те моле́ние ве́рных чад свои́х,/ да изба́вимся от сете́й вра́жиих,/ злых напа́стей и лю́тых неду́гов,/ вас бо те́плых пред Бо́гом хода́таев стяжа́хом.</p>
<p>
<red>И ны́не, Богоро́дичен:</red> Кто Тебе́ не ублажи́т:</p>
<p>
<red>Вход. Проки́мен дне. И чте́ния преподе́бническая</red>
<red>
<emphasis>(зри день 5-й).</emphasis>
</red>
</p>
<p>
<red>На лити́и стихи́ры, глас 8:</red>
</p>
<p>Се внеза́пу глас бысть:/ Се́ргие, Се́ргие!/ Ме́лишися о свои́х ча́дех,/ и Бог моле́ние твое́ испо́лни,/ смотри́ же я́сно и́нок мно́жества,/ на твое́ и́мя соше́дшихся./ Святы́й же, воззре́в, ви́дит мно́жества птиц красных./ И па́ки глас Боже́ственный бысть:/ и́мже о́бразом ви́дел еси́ пти́цы крыла́тыя,/ мно́жество их безчи́сленное,/ та́ко умно́жится ста́до и́нок твои́х,/ и по тебе́ не оскуде́ют,/ а́ще восхотя́т стопа́м твои́м после́довати.</p>
<p>
<red>Глас 6:</red>Прииди́те, возра́дуемся, мона́хов сосло́вие,/ воздади́м хвалу́ и честь ве́лию/ ди́вному собо́ру Ра́донежских святы́х,/ Се́ргию, Ни́кону, Михе́ю/ и всем отце́м пра́ведным,/ в ве́ре и любви́ Христо́вей подвиза́вшимся,/ посто́м, бде́нием и моли́твою/ стра́сти умертви́вшим,/ де́монския полки́ победи́вшим/ и спаси́тельную благода́ть Бо́жию обре́тшим.</p>
<p>
<red>Сла́ва, и ны́не, глас 6:</red>
</p>
<p>Воспои́м, бра́тие, песнь хвале́бную/ Де́ве Богоро́дице,/ Та бо Свои́м всемо́щным покро́вом,/ по сло́ву нело́жнаго обетова́ния,/ защища́ет от мно́жества искуше́ний и зол/ благослове́нную оби́тель, ю́же всеблаже́нный Се́ргий основа́/ и устро́и, я́ко град Бо́га Жива́го.</p>
<p>
<red>И́на стихи́ра на Сла́ва, и ны́не, глас то́йже:</red>
</p>
<p>Пречи́стая Ма́ти Христа́ моего́,/ Хода́таице, и Засту́пнице,/ и кре́пкая Помо́щнице ро́ду челове́ческому,/ бу́ди и нам Хода́таица и Моли́твенница/ к Сы́ну Своему́ и Бо́гу на́шему,/ я́ко да при́зрит на свято́е ме́сто сие́,/ е́же и возложе́но есть/ в похвалу́ и честь/ Трисвята́го Его́ Имене./ Тебе́ же, Ма́ти сла́дкаго моего́ Христа́,/ Хода́таицу предлага́ем, раби́ Твои́./ Ты бо еси́ всем спаси́тельное упокое́ние, и очисти́лище,/ и благоути́шное приста́нище обурева́емым во гресе́х.</p>
<p>
<red>На стихо́вне стихи́ры, глас 2:</red>
</p>
<p>Вни́дем, бра́тие, <red>Днесь</red> в ра́дость/ ве́лия духо́внаго торжества́,/ се бо Це́рковь Росси́йская прославля́ет/ всехва́льный собо́р Ра́донежских чудотво́рцев,/ поуча́ющи нас благоче́стно ева́нгельскому их житию́.</p>
<p>
<red>Стих: </red>Честна́ пред Го́сподем/ смерть преподо́бных Его́.</p>
<p>Во умиле́нии се́рдца воспои́м, ве́рнии лю́дие,/ по́двиги преподо́бных отце́в:/ Богоно́снаго а́ввы Се́ргия/ и его́ единоревни́теля Ни́кона,/ пе́рвенца прише́льца Васи́лия Суха́го,/ послушли́ваго Иа́кова,/ дво́ицу диа́конов: сы́на и отца́, Елиссе́я и Они́сима,/ Си́мона, архимандри́та Смоле́нскаго,/ Исаа́ка Молча́льника и Мака́рия,/ зри́телей чу́да сослуже́ния а́нгельскаго,/ и друга́го Си́мона, и́же ви́де огнь, в поти́р вше́дший,/ Се́ргию причаща́ющуся.</p>
<p>
<red>Стих: </red>Свяще́нницы Твои́ облеку́тся в пра́вду,/ и преподо́бнии Твои́ возра́дуются.</p>
<p>Еди́неми усты́ восхва́лим до́бре, бра́тие,/ светоно́сный лик Ра́донежских святы́х:/ игу́мена Митрофа́на, духо́внаго отца́ Се́ргиева,/ и самови́дца явле́ния Богоро́дицы Михе́я,/ преподо́бных Се́ргия и Па́вла Обно́рских,/ Са́ввы Стороже́вскаго и Андрони́ка Моско́вскаго,/ Варфоломе́я и Нау́ма, ста́рцев до́блестных,/ Афана́сия Серпуховска́го и Рома́на Киржа́чскаго/ и всех с ни́ми приле́жно подвиза́вшихся,/ и́хже житие́м просла́вися великоле́пое И́мя Жизнода́вца Христа́.</p>
<p>
<red>Сла́ва, глас 3:</red>
</p>
<p>Богоно́сных отце́в Ра́донежских/ всечестну́ю па́мять ны́не пра́зднующе,/ научи́мся, бра́тие, их ве́ре и житию́,/ и́стинному поклоне́нию/ и служе́нию Пресвяте́й Тро́ице,/ и́хже дерзнове́нным предстоя́нием да сподо́бимся/ восприя́ти бога́тыя Ея́ ми́лости и щедро́ты.</p>
<p>
<red>И ны́не, глас то́йже:</red>
</p>
<p>Яви́лася еси́, Де́во Богоро́дице,/ со двема́ апо́столома — Петро́м и Иоа́нном,/ преподо́бному отцу́ Се́ргию,/ ему́же соприча́стник в зре́нии чу́да бысть/ достоблаже́нный учени́к Михе́й,/ и изрекла́ еси́ обетова́ние:/ не оста́влю оби́тель сию́, избра́нниче Мой,/ Свои́м покро́вом и любо́вию./ Мы же, ра́дующеся, зове́м Ти:/ при́сно спаса́й нас, Влады́чице,/ от мглы грехо́в, злых обстоя́ний и бед.</p>
<p>
<red>И́на стихи́ра на Слава, и ны́не, глас 2:</red>
</p>
<p>О, сла́дкаго Твоего́ гла́са,/ Ма́ти Христа́ Моего́!/ О, чу́дныя любве́ и Твоего́ посеще́ния, Влады́чице!/ О, неизрече́ннаго Твоего́ обеща́ния,/ е́же с на́ми пребыва́ния.</p>
<p>
<red>Тропа́рь, глас 4:</red>
</p>
<p><red>Днесь</red> све́тло пра́зднуем, ве́рнии лю́дие,/ пресла́вныя Тро́ицкия оби́тели торжество́:/ се бо ве́лий собо́р святы́х чудотво́рцев Ра́донежских,/ я́ко ди́вныя пти́цы небе́сныя,/ явля́ет нам Це́рковь Росси́йская,/ стезя́ми честна́го их жития́ ше́ствовати всех призыва́ющи,/ к ни́мже, с ве́рою и любо́вию притека́юще, воззове́м:/ моли́теся о нас ко Пресвяте́й Тро́ице,/ преподо́бнии отцы́ на́ши с Богоно́сным а́ввою Се́ргием,/ мир ми́рови дарова́ти/ и душа́м на́шим ве́лия ми́лости.</p>
<p>
<red>Ин тропа́рь, глас 2:</red>
</p>
<p>Плоды́ доброде́телей на земли́ прине́сше,/ преподо́бнии отцы́,/ в Небе́сных черто́зех ны́не благоуха́ете, я́ко ра́йстии цве́ти,/ и лице́м к лицу́ зри́те Пресвяту́ю Тро́ицу,/ Ю́же дерзнове́нно моли́те,/ спасти́ся душа́м на́шим.</p>
<p>
<red>НА У́ТРЕНИ</red>
</p>
<p>
<red>На</red> Бог Госпо́дь: тропа́рь преподо́бнаго Се́ргия, глас 8: От ю́ности восприя́л еси́ Христа́ в души́ твое́й, преподо́бне:
<emphasis>(зридень 5-й)</emphasis>
еди́ножды и <red>Днесь</red> све́тло пра́зднуем: еди́ножды. Сла́ва: Плоды́ доброде́телей: И ны́не, Богоро́дичен.</p>
<p>
<red>По 1-м стихосло́вии седа́лен, глас 5:</red>
</p>
<p>Я́ко све́щницы на престо́ле, возсия́ли есте́, святи́и чудотво́рцы земли́ Ра́донежския,/ и, я́ко многоцве́тие благово́нное, израсли́ есте́,/ те́мже неоску́дно пото́цы люде́й правосла́вных притека́ют к ра́це ва́ших святы́х моще́й,/ прося́ще ми́рови вы́шний мир и ве́лия ми́лости.</p>
<p>
<red>Сла́ва, и ны́не, Богоро́дичен:</red>
</p>
<p>Богоро́дице, Де́во Чи́стая, моли́ся Го́сподеви,/ я́ко да Твои́м предста́тельством пода́ст душа́м на́шим грехо́в оставле́ние,/ мир и ра́дость в наде́жди спасе́ния ве́чнаго.</p>
<p>
<red>По 2-м стихосло́вии седа́лен, глас 4:</red>
</p>
<p>Приими́те на́шу песнь церко́вную, святи́и чудотво́рцы Ра́донежстии,/ вы бо до́блественне подвиза́лися есте́ на земли́,/ со стра́хом и тре́петом спасе́ние свое́ соде́лавше,/ и ны́не торжеству́ете в Ве́чнем Ца́рстве Небе́снаго Влады́ки.</p>
<p>
<red>Сла́ва, и ны́не, Богоро́дичен:</red>
</p>
<p>Де́во Богоро́дице, с ве́рою и любо́вию под кров Твой прибега́ем,/ ве́мы, я́ко недосто́йнии раби́ Твой есмы́,/ но, моля́щеся, обря́щем Тобо́ю спасе́ние.</p>
<p>
<red>Велича́ние:</red>
</p>
<p>Велича́ем вас,/ вси святи́и земли́ Ра́донежския,/ и чтим святу́ю па́мять ва́шу,/ вы бо мо́лите за нас/ Христа́ Бо́га на́шего.</p>
<p>
<red>Псало́м избра́нный: </red>Терпя́, потерпе́х Го́спода:</p>
<p>
<red>По полиеле́и седа́лен, глас 8:</red>
</p>
<p>Богому́дрии отцы́ на́ши Се́ргие, Ни́коне и вси Ра́донежстии преподо́бнии,/ вку́пе и во уедине́нии подвиза́вшиися душеспаси́тельным доброде́ланием,/ не забу́дите в моли́твах ва́ших на Небесе́х о ве́рных ча́дех свои́х,/ ча́ющих мно́гия ми́лости.</p>
<p>
<red>Сла́ва, и ны́не, Богоро́дичен:</red>
</p>
<p>Де́во Всенепоро́чная, Всеще́драго Бо́га ро́ждшая,/ непреста́нно То́го моли́ о спасе́нии душ на́ших,/ Тя бо тве́рдую Предста́тельницу и́мамы.</p>
<p>
<red>Та́же степе́нна, 1-й антифо́н 4-го гла́са. Проки́мен, глас 4: </red>Честна́ пред Го́сподем/ смерть преподо́бных Его́. Стих: Что возда́м Го́сподеви о всех, я́же воздаде́ ми? Вся́кое дыха́ние: Ева́нгелие от Матфе́я, зача́ло 10.</p>
<p>
<red>Сла́ва: </red>Моли́твами преподо́бных и Богоно́сных отце́в Ра́донежских,/ Ми́лостиве, очи́сти/ мно́жество согреше́ний на́ших.</p>
<p>И ны́не: Моли́твами Богоро́дицы:</p>
<p>
<red>По 50-м псалме́ стихи́ра, глас 6:</red>
</p>
<p>Взе́мше на ра́мена благо́е и́го Христо́во,/ подвиза́стеся идти́ те́сным путе́м/ в Ца́рство ве́чныя жи́зни,/ я́коже рече́ Госпо́дь наш./ И ны́не во Све́те невече́рнем/ лику́ете со а́нгельскими си́лами,/ зря́ще неизрече́нную сла́ву Триипоста́снаго Божества́,/ не оста́вите нас любо́вию свое́ю,/ святи́и отцы́, Ра́донежстии чудотво́рцы,/ подаю́ще нам вели́кия и бога́тыя ми́лости.</p>
<p>
<red>Кано́н Богоро́дицы и преподо́бным, глас 8.</red>
</p>
<p>
<red>Песнь 1</red>
</p>
<p>
<red>Ирмо́с:</red>
<emphasis>Колесницегони́теля фарао́ня погрузи́/ чудотворя́й иногда́/ Моисе́йский жезл, крестообра́зно порази́в/ и раздели́в мо́ре,/ Изра́иля же беглеца́, пешехо́дца спасе́,/ песнь Бо́гови воспева́юща.</emphasis>
</p>
<p>
<red>Припе́в: </red>Вси святи́и земли́ Ра́донежския, моли́те Бо́га о нас.</p>
<p>Ка́ко восхва́лим вас, преподо́бнии Се́ргие, Ни́коне/ и вси чудотво́рцы, во оби́тели Тро́ицы Пресвяты́я подвиза́вшиися/ и мир весь житие́м свои́м равноа́нгельным удиви́вшии?</p>
<p>Сам сый до́брая о́трасль от блага́го ко́рене роди́телей твои́х, блаже́нных Кири́лла и Мари́и,/ во святе́й схи́ме сконча́вшися, Богому́дре Се́ргие,/ восприя́л еси́ на ра́мо многоско́рбный Крест мона́шескаго жития́,/ не обину́яся после́дова Христу́.</p>
<p>Пусты́нное житие́ избра́в,/ насади́л еси́ духо́вный вертогра́д, Богоно́се о́тче Се́ргие,/ и воспита́л еси́ мно́жество и́ноков добронра́вных,/ и́миже просла́вися вели́кое Имя Святы́я Тро́ицы.</p>
<p>Процвете́, я́ко фи́никс, оби́тель Живонача́льныя Тро́ицы/ мно́гими труды́ твои́ми, преблаже́нне о́тче Се́ргие,/ да спаса́ются зде ре́вностно ученицы́ твои́.</p>
<p>
<red>Богоро́дичен:</red> Ма́ти Бо́га Истиннаго,/ приими́ мольбы́ рабо́в Твои́х, и́щущих Твоего́ заступле́ния,/ Ты бо еси́ приста́нище необурева́емое правосла́вных христиа́н.</p>
<p>
<red>Песнь 3</red>
</p>
<p>
<red>Ирмо́с:</red>
<emphasis>Утвержде́й в нача́ле Небеса́ ра́зумом/ и зе́млю на вода́х оспова́вый,/ на ка́мени мя, Христе́, за́поведей Твои́х утверди́,/ я́ко несть свят, па́че Тебе́, Еди́не Человеколю́бче.</emphasis>
</p>
<p>В час нощны́я моли́твы твоея́, Богохва́льне о́тче наш Се́ргие,/ бысть чу́дное явле́ние с Небесе́,/ зна́менующе бу́дущая о мно́жестве учени́к твои́х.</p>
<p>Ди́вныя пти́цы ра́йския, излете́вшия в луча́х све́та Небе́снаго,/ ви́дел еси́ в той час, преподо́бне о́тче Се́ргие,/ и слы́шал еси́ глас, свы́ше глаго́лющ тебе́ гряду́щая о ученице́х твои́х.</p>
<p>Я́ко кедр, и́же в Лива́не, умно́жишася сподви́жницы и ученицы́ твои́/ и просла́вишася в доброде́телех, Се́ргие Богоблаже́нне,/ подража́юще твоему́ житию́.</p>
<p>Восприи́м ре́вность духо́вную, мно́ги по́двиги соверши́л еси́/ и те́ми Пресвяту́ю Тро́ицу просла́вил еси́,/ те́мже ны́не наслажда́ешися на Небеси́,/ зря Той добро́ту неизрече́нную, Се́ргие вели́кий.</p>
<p>
<red>Богоро́дичен:</red> Бо́га, воплоща́ема из Тебе́, зри́ще, Де́во,/ ужаса́хуся стра́хом и тре́петом Го́рния си́лы/ и я́ко су́щую Богоро́дицу Тя непреста́нно велича́ют.</p>
<p>
<red>Седа́лен, глас 4:</red>
</p>
<p>Приидо́сте в дом Животвори́щия Тро́ицы, преподо́бнии отцы́,/ и обрето́сте безце́нный би́сер, Христа́,/ в пе́ниих, бде́ниих и поще́ниих мона́шескаго жития́ стяжа́вше благода́ть Его́,/ непреста́нно моли́те Всеми́лостиваго Спа́са о душа́х на́ших.</p>
<p>
<red>Сла́ва, и ны́не, Богоро́дичен:</red>
</p>
<p>Тебе́, Ма́ти Бо́жия, ро́ди родо́в пою́т, сла́вят и поклоня́ются,/ изба́ви нас от вся́ких злых преткнове́ний вра́жиих,/ Твои́ бо есмы́ раби́, да не постыди́мся.</p>
<p>
<red>Песнь 4</red>
</p>
<p>
<red>Ирмо́с:</red>
<emphasis>Ты моя́ кре́пость, Го́споди,/ Ты моя́ и си́ла,/ Ты мой Бог, Ты мое́ ра́дование,/ не оста́вль не́дра О́тча/ и на́шу нищету́ посети́в./ Тем с проро́ком Авваку́мом зову́ Ти:/ си́ле Твое́й сла́ва, Человеколю́бче.</emphasis>
</p>
<p>Оста́вивше суету́ мирску́ю, возлюби́ли есте́ житие́ мона́шеское/ и до конца́ пре́дали есте́ себе́, я́ко о́вцы, послуша́нию и смире́нию,/ во о́браз Сладча́йшаго Христа́, Ни́коне и Михе́е Богоно́снии.</p>
<p>Ми́ра красоту́ презре́ли есте́/ и всели́лися есте́ во оби́тель Ра́донежскую,/ процве́тшую, я́ко сад ди́вный, многообра́зными ва́шими доброде́тельми,/ Васи́лие и Иа́кове, отцы́ всеблаже́ннии.</p>
<p>Воздержа́нием, коленопреклоне́нием и слеза́ми/ угаси́ли есте́ душепа́губныя стра́сти в себе́, отцы́ пресла́внии Они́симе и Елиссе́е,/ и просла́вили есте́ Христа́ в душа́х и телесе́х ва́ших.</p>
<p>Земны́я пре́лести отве́ргше,/ благода́тию Бо́жиею стори́цею преумно́женный плод духо́вный обрели́ есте́,/ научи́те у́бо и нас пра́вилам ве́ры и о́бразу и́стиннаго жития́,/ преподо́бнии Си́моне архимандри́те и игу́мене Митрофа́не.</p>
<p>
<red>Богоро́дичен:</red> Еди́н от Святы́я Тро́ицы воплоти́ся от <red>Тебе</red>́, Пречи́стая,/ да спасе́т весь род челове́ческий от рабо́ты вра́жия и ве́чнаго осужде́ния.</p>
<p>
<red>Песнь 5</red>
</p>
<p>
<red>Ирмо́с:</red> <emphasis>Вску́ю мя отри́нул еси́/ от лица́ Твоего́, Свете Незаходи́мый,/ и покры́ла мя есть чужда́я тьма, окая́ннаго,/ но обрати́ мя и к све́ту за́поведеи́ Твои́х/ пути́ моя́ напра́ви, молю́ся.</emphasis>
</p>
<p>Мно́гими боле́зньми, непреста́нными моли́твами/ и духо́вным трезве́нием тьму бесо́вскую отгна́вше,/ собесе́дники А́нгелов яви́лися есте́,/ Исаа́кие и Мака́рие, отцы́ прехва́льнии.</p>
<p>Вои́стинну христоподража́тельне пожи́ли есте́, преподо́бнии отцы́ Си́моне и Илие́,/ плоть свою́ со страстьми́ и похотьми́ распя́вше,/ те́мже помози́те нам, немощны́м, преодоле́ти сопроти́вныя си́лы лука́вых духо́в.</p>
<p>Возде́вше ру́ки горе́,/ сотвори́те усе́рдное моле́ние и хода́тайство пред Всеми́лостивым Спа́сом/ о всех чту́щих ва́шу всечестну́ю па́мять,/ преподо́бнии Сильве́стре, Се́ргие и Па́вле,/ на реце́ Обно́ре подвиза́вшиися.</p>
<p>Те́плое предста́тельство ко Святе́й Тро́ице иму́ще,/ не забу́дите убо́гих рабо́в, с ве́рою призыва́ющих вас в час лю́тыя напа́сти,/ святи́и Фео́доре и Па́вле Росто́встии/ и сро́дниче по пло́ти Се́ргиев, святи́телю о́тче Фео́доре.</p>
<p>
<red>Богоро́дичен:</red> Все на́ше упова́ние на Тя возложи́хом, Де́во Мари́е,/ при́зри на ны, лю́ди согреши́вшия,/ с ве́рою ча́ющия от <red>Тебе</red>́ заступле́ния и спасе́ния.</p>
<p>
<red>Песнь 6</red>
</p>
<p>
<red>Ирмо́с:</red>
<emphasis>Очи́сти мя, Спа́се,/ мно́га бо беззако́ния моя́,/ и из глубины́ зол возведи́, молю́ся,/ к Тебе́ бо возопи́х, и услы́ши мя,/ Бо́же спасе́ния моего́.</emphasis>
</p>
<p>Прии́мше Госпо́дне благослове́ние и благода́тию Ду́ха Всесвята́го укрепля́емии,/ преподо́бнии отцы́ Иа́кове Железнобо́ровский и Григо́рие Голу́твинский,/ насади́ли есте́ оби́тели, я́ко духо́вныя исто́чники, на земли́ Российстей.</p>
<p>Просла́влени бы́ша ва́шими по́двиги, отцы́ досточу́днии,/ Авраа́мие Га́лицкий и Мефо́дие Пе́шношский, пусты́ни непроходи́мыя,/ процве́тшия, я́ко кри́ни се́льнии, и источи́вшия ре́ки чуде́с.</p>
<p>Слеза́ми, посто́м и моли́твою созда́вше оби́тели святы́я на земли́,/ ны́не ве́чно ра́дуетеся во оби́телех Отца́ Небе́снаго,/ святи́и Са́вво Стромы́нский и Лео́нтие Ду́бенский, му́жие добропобе́днии.</p>
<p>Обогати́ли есте́ духо́вным сокро́вищем селе́ния своя́,/ и просла́вишася ва́шими доброде́тельми зе́мли Росто́вская и Обно́рская,/ Киржа́чская и Стромы́нская, Стороже́вская и Коло́менская/ и ины́я от преде́л мно́гих.</p>
<p>
<red>Богоро́дичен:</red> Влады́чице Богоро́дице, отве́рзи нам две́ри милосе́рдия Твоего́,/ Ты бо еси́ спасе́ние ро́да христиа́нскаго.</p>
<p>
<red>Конда́к, глас 8:</red>
</p>
<p>Прииди́те, вси концы́ оте́чества на́шего,/ просла́вим святы́й лик уго́дников Ра́донежских,/ я́ко зве́зды, украси́вших не́бо церко́вное по́двиги земна́го жи́тельства,/ тех бо предста́тельством те́плым ко Го́споду/ мно́гия нам ми́лости Его́ низпосыла́ются,/ бе́дствия отгоня́ются и злы́я стра́сти укроща́ются./ И́хже всесвяту́ю па́мять ны́не пра́зднующе, та́ко возопии́м:/ ра́дуйтеся, Се́ргие и Ни́коне и вси Ра́донежстии чудотво́рцы,/ усе́рднии служи́телие Живонача́льныя Тро́ицы.</p>
<p>
<red>И́кос:</red>
</p>
<p>Мирску́ю честь и сла́ву презре́вше,/ еди́ному Христу́ вожделе́ли есте́ порабо́тати,/ преподо́бнии отцы́ на́ши Се́ргие, Ни́коне и вси святи́и,/ в земли́ Ра́донежстей и о́крест ея́ просия́вшии,/ зде досто́йно и пра́ведно Живонача́льней Тро́ице послужи́ли есте́./ Те́мже и всели́ся в вас Дух Пресвяты́й и умудри́ позна́нием пачеесте́ственным,/ наста́вите у́бо нас и́стинней ве́ре и житию́,/ да сподо́бимся неосужде́нно призыва́ти Тро́ицу Единосу́щную и Неразде́льную./ Те́мже, ублажа́юще ны́не ва́шу честну́ю па́мять, непреста́нно зове́м:/ ра́дуйтеся, отцы́ пресла́внии,/ учи́телие на́ши и служи́телие неотсту́пнии Святы́я Тро́ицы.</p>
<p>
<red>Песнь 7</red>
</p>
<p>
<red>Ирмо́с:</red>
<emphasis>Бо́жия снизхожде́ния/ огнь устыде́ся в Вавило́не иногда́./ Сего́ ра́ди о́троцы в пещи́, ра́дованною ного́ю,/ я́ко во цве́тннце, лику́юще, поя́ху:/ благослове́н еси́, Бо́же оте́ц на́ших.</emphasis>
</p>
<p>Дости́гше Го́рних черто́гов,/ та́мо со А́нгелы славосло́вите Го́спода Вседержи́теля, пою́ще:/ отце́в Бо́же, благослове́н еси́.</p>
<p>Моли́теся непреста́нно за ны,/ де́ти ва́ша духо́вная, с ве́рою пою́щая:/ отце́в Бо́же, благослове́н еси́.</p>
<p>Зря́ще с Небесе́ на призыва́ющия вас в ско́рбех христиа́ны,/ возниспосли́те по́мощь пою́щим:/ отце́в Бо́же, благослове́н еси́.</p>
<p>Со Христо́м ца́рствуете несконча́емо,/ те́мже умоли́те Го́спода сил спасти́ ны, пою́щия:/ отце́в Бо́же, благослове́н еси́.</p>
<p>
<red>Богоро́дичен:</red> Простри́ ру́це Твои́, Преблагослове́нная Де́во, к Сы́ну Твоему́, Христу́ Бо́гу на́шему, моля́щи усе́рдно,/ да поми́лует нас, гре́шных, по вели́цей Свое́й ми́лости.</p>
<p>
<red>Песнь 8</red>
</p>
<p>
<red>Ирмо́с:</red>
<emphasis>Седмери́цею пещь/ халде́йский</emphasis>
<emphasis>мучи́тель/ Богочести́вым неи́стовно разжже́,/ си́лою же лу́чшею спасе́ны, сия́ ви́дев,/ Творцу́ и Изба́вителю вопия́ше:/ о́троцы, благослови́те,/ свяще́нницы, воспо́йте,/ лю́дие, превозноси́те во вся ве́ки.</emphasis>
</p>
<p>Досто́йно и пра́ведно на земли́ житие́ сконча́вше,/ Ца́рству нетле́нных благ приобщи́лися есте́, пою́ще:/ да благослови́т тварь вся Го́спода/ и превозно́сит во вся ве́ки.</p>
<p>Вельми́ прославля́ет ны́не ва́ше равноа́нгельное житие́/ Це́рковь Христо́ва, воспева́ющи:/ да благослови́т тварь вся Го́спода/ и превозно́сит во вся ве́ки.</p>
<p>До́брии и ве́рнии предста́ли есте́ на Небесе́х раби́ Христо́ви,/ я́ко умно́жили есте́ вруче́нныя вам тала́нты духо́вныя,/ те́мже благода́рне воспева́ете:/ да благослови́т тварь вся Го́спода/ и превозно́сит во вся ве́ки.</p>
<p>Насле́довавше блаже́нство неопи́санное,/ научи́те нас досто́йно жи́ти во вся́ком благоче́стии и чистоте́, пою́щих:/ да благослови́т тварь вся Го́спода/ и превозно́сит во вся ве́ки.</p>
<p>
<red>Богоро́дичен:</red> Неусыпа́емую в моли́твах Засту́пницу/ обре́те Тя, Непоро́чная Де́во, челове́ческий род./ Те́мже, ра́дующеся, пое́м:/ да благослови́т тварь вся Го́спода/ и превозно́сит во вся ве́ки.</p>
<p>
<red>Песнь 9</red>
</p>
<p>
<red>Ирмо́с:</red>
<emphasis>Ужасе́ся о сем Не́бо,/ и земли́ удиви́шася концы́,/ я́ко Бог яви́ся челове́ком пло́тски/ и чре́во Твое́ бысть простра́ннейшее Небе́с</emphasis>./
<emphasis>Тем Тя, Богоро́дицу,/ А́нгелов и челове́к чинонача́лия велича́ют.</emphasis></p>
<p>Я́ко иму́щии дерзнове́ние ко Святе́й Тро́ице, Богоно́снии отцы́,/ ско́ро предвари́те ми́лостию свое́ю всех чту́щих всечестну́ю па́мять ва́шу.</p>
<p>Услы́шите покая́нный глас моле́ния на́шего,/ да изба́вимся ва́шим кре́пким заступле́нием от мно́жества зол и прегреше́ний.</p>
<p>Исцели́те на́ша неду́ги и я́звы грехо́вныя, отцы́ Богохва́льнии,/ вам бо свы́ше даде́ся благода́ть врачева́ти боле́зни душе́вныя и теле́сныя.</p>
<p>Земля́ Росси́йская ны́не ликовству́ет,/ ублажа́ющи ва́шу пречестну́ю па́мять, отцы́ всесла́внии,/ те́мже приими́те на́шу песнь хвале́бную.</p>
<p>
<red>Богоро́дичен:</red> Родила́ еси́ Безле́тнаго Сы́на, Пречи́стая, плоть на́шу прие́мшаго,/ кро́вию Свое́ю на Кресте́ омы́вшаго от грехо́в па́дшаго Ада́ма,/ умоли́ у́бо Спа́са на́шего изба́вити нас от ве́чныя сме́рти.</p>
<p>
<red>Свети́лен:</red>
</p>
<p>Никто́же мо́жет из земноро́дных изрещи́ подвиго́в ва́ших тяготу́/ и уразуме́ти си́лу да́нныя вам от Бо́га благода́ти,/ те́мже при́зрите с высоты́ Небе́сныя, преподо́бнии отцы́, на нас,/ и́щущих ва́шея благосе́рдныя по́мощи.</p>
<p>
<red>Сла́ва, и ны́не, Богоро́дичен:</red>
</p>
<p>Немо́лчно воспева́ем Тя, Мари́е Богоневе́стная,/ а́нгельскими глаго́лы велича́юще:/ ра́дуйся, Благода́тная, Госпо́дь с Тобо́ю.</p>
<p>
<red>На хвали́тех стихи́ры на 4, глас 4:</red>
</p>
<p>Восхва́лим, ве́рнии лю́дие,/ благоле́пный лик Ра́донежских чудотво́рцев,/ до́бре и му́жественне подвиза́вшихся на земли́,/ и просия́вших, я́ко со́лнце,/ в Ца́рстве Отца́ Небе́снаго,/ и восприя́вших благода́ть при́сно моли́тися за нас.</p>
<p>Приими́те проше́ние на́ше,/ Богоблаже́ннии отцы́,/ умири́те вражду́ вся́ку в лю́дех,/ в озлобле́нии су́щих,/ огради́те нас от злых ко́зней диа́вольских,/ насади́те благу́ю любо́вь и страх Бо́жий/ в ду́ши правосла́вных христиа́н.</p>
<p>Святи́и отцы́ Богосла́внии,/ насажде́ни в дому́ Госпо́дни,/ во дво́рех Бо́га на́шего процвели́ есте́,/ и еще́ умно́жися в ста́рости масти́те/ доброде́телей ва́ших многотеку́щая река́./ Те́мже пе́сньми свяще́нными/ вас непреста́нно ублажа́ем.</p>
<p>Воспо́йте, лю́дие, Го́сподеви песнь но́ву,/ воспо́йте Го́сподеви, вся земля́,/ я́ко боголе́пно Жизнода́вец Христо́с/ просла́вися в душа́х пра́ведных отце́в,/ взе́мших на себе́ благо́е бре́мя Его́/ и прия́вших венцы́ нетле́нныя ве́чнаго блаже́нства.</p>
<p>
<red>Сла́ва, глас 8:</red>
</p>
<p>О Богоно́снии отцы́ и чудотво́рцы,/ Ра́донежския земли́ ди́вное сия́ние!/ Све́том любве́ ва́шея озари́те/ ду́ши правосла́вных христиа́н,/ благоче́стно пра́зднующих ва́шу па́мять,/ предста́тельствуйте со тща́нием ко Святе́й Тро́ице/ о ми́ре всего́ ми́ра/ и спасе́нии душ на́ших.</p>
<p>
<red>И ны́не, Богоро́дичен:</red>
</p>
<p>Влады́чице, приими́ моли́твы раб Твои́х/ и изба́ви нас/ от вся́кия ну́жды и печа́ли.</p>
<p>
<red>Славосло́вие вели́кое и отпу́ст.</red>
</p>
<p>
<red>НА ЛИТУРГИ́И</red>
</p>
<p>
<red>Блаже́нны от кано́на, пе́сни 3-я и 6-я. Проки́мен, глас 7: </red>Честна́ пред Го́сподем/ смерть преподо́бных Его́. Стих: Что возда́м Го́сподеви о всех, я́же воздаде́ ми? Апо́стол к Кори́нфяном, зача́ло 176. Аллилуия, глас 6: Блаже́н муж, боя́йся Го́спода,/ в за́поведех Его́ восхо́щет зело́. Стих: Си́льно на земли́ бу́дет се́мя его́. Ева́нгелие от Матфе́я, зача́ло 43. Прича́стен: Ра́дуйтеся, пра́веднии, о Го́споде:</p>
<p>
<red>Моли́тва</red>
</p>
<p>О преподо́бнии и Богоно́снии отцы́ на́ши Се́ргие, Ни́коне и вси Ра́донежстии святи́и, во оби́тели Животворя́щия Тро́ицы благоле́пно процве́тшии и в земли́ Росси́йстей пресла́вно возсия́вшии! Я́ко лучи́ многосве́тлыя Со́лнца пра́вды, Христа́ Жизнода́вца, во оте́честве на́шем вы у́бо яви́стеся, све́том благода́ти Боже́ственныя чуде́сне ду́ши правосла́вных озари́вше, наста́вите у́бо и вразуми́те нас, в ле́ности су́щих, на путь пра́вды жи́зни ве́чныя. Внемли́те гла́су моле́ния на́шего, да испо́лним, я́ко раби́ благоразу́мнии, вся повеле́нная нам Го́сподем на́шим Иису́сом Христо́м. И ны́не, в день всесвяты́я па́мяти ва́шея и прославле́ния во оби́тели сей, мо́лим вас приле́жно, святи́и уго́дницы Бо́жии, на́ши те́плии предста́телие пред Престо́лом Святы́я Тро́ицы и хода́таи усе́рднии, да испросите нам, гре́шным и недосто́йным рабо́м, вели́кия и бога́тыя ми́лости Бо́жия, да прии́ем вси в позна́ние и́стины, принося́ще плоды́ досто́йныя покая́ния, и́мже обря́щем благода́ть Всесвята́го Ду́ха.</p>
<p>О до́брии наста́вницы на́ши и моли́твенницы ко Го́споду! Неусы́пно предста́тельствуйте о Це́ркви на́шей, да пребыва́ет при́сно в чистоте́ Правосла́вия и да свиде́тельствует непрело́жно в ми́ре сем о ве́чней и Боже́ственней Христо́вей и́стине, ю́же апо́столи святи́и утверди́ша и отцы́ Це́ркве невреди́му соблюдо́ша. Я́ко иму́ще дерзнове́ние ко Святе́й Тро́ице, неосла́бно бди́те в Небе́сных моли́твах ва́ших о правосла́внем оте́честве на́шем, о тишине́ и благостоя́нии всего́ ми́ра, да вси, преуспева́юще в ве́ре, благоче́стно поживе́м и сподо́бимся неосужде́нно ста́ти одесну́ю Всеще́драго Бо́га, иде́же вы ра́дуетеся и весели́теся со все́ми, от ве́ка Ему́ угоди́вшими. Ами́нь.</p>
<p>
<red>Моли́тва преподо́бным схимона́хом Кири́ллу и Мари́и, роди́телем преподо́бнаго Се́ргия</red>
</p>
<p>О раби́ Бо́жии, схимона́ше Кири́лле, схимона́хине Мари́е! <red>Аще</red> и сконча́ли есте́ вре́менную жизнь свою́ те́лом, но ду́хом не отступа́ете от нас, руково́дствуете же ны ко Христу́ Бо́гу, наставля́ете ше́ствовати по за́поведем Госпо́дним и носи́ти крест свой и после́довати Влады́це на́шему. Вы, преподо́бнии, вку́пе с преподо́бным и Богоно́сным отце́м на́шим Се́ргием, ва́шим возлю́бленным сы́ном, име́ете дерзнове́ние ко Христу́ Бо́гу на́шему и ко Святе́й Его́ Богома́тери. Бу́дите моли́твенницы и хода́таи о нас, недосто́йных, жи́тельствующих во святе́й оби́тели ва́шей, ей же вы и нача́льницы. Бу́дите помо́щницы и засту́пницы Бо́гом со́бранней дружи́не сей, да жи́тельствующии на ме́сте сем и приходя́щии с ве́рою, ва́шими моли́твами сохраня́еми, невреди́ми от бесо́в и от челове́к злых пребу́дем, сла́вяще Святу́ю Тро́ицу, Отца́ и Сы́на и Свята́го Ду́ха, ны́не, и при́сно, и во ве́ки веко́в. Ами́нь.</p>
<p>
<red>Собор Радонежских святых</red>
</p>
<p>Во всем мире известна Троице-Сергиева Лавра. Преподобный Сергий «зажег малую лампаду на этом священном месте более 600 лет назад, и от этой неиссякающей огнем лампады зажигаются все новые и новые светильники в сердцах православных верующих людей. Отсюда, из стен Лавры, вышло бесчисленное множество монахов и священников, которые пронесли свет от лампады Преподобного Сергия во все концы земли, по всем странам мира».</p>
<p>Троице-Сергиев монастырь возник накануне перелома в русской истории: в середине XIV века началось возвышение Москвы и собирание вокруг нее величественного и своеобразного государства, Московской Руси.</p>
<p>Преподобный Сергий жил в эпоху, когда богословское учение о Святой Троице получило развитие в Православной Церкви в связи с исихастским духовным опытом, с богословскими творениями святителя Григория Паламы и других византийских богословов.</p>
<p>Преподобный Сергий опытно познал тайну Живоначальной Троицы, став, по слову апостола, «причастником Божеского естества», достиг возможного на земле мистического приобщения к таинственной жизни Божественной Троицы. (<a xlink:href="https://azbyka.ru/biblia/?Jn.14:23&amp;c~r&amp;rus">Ин.14:23</a>).</p>
<p>Преподобный старец Сергий сам исполнял слово Божие и старался возвести и приобщить к Триипостасному Божеству всех, с кем имел общение. Духовное делание всех поколений учеников Преподобного Сергия было основано на почитании Живоначальной Троицы.</p>
<p>Духовным символом собирания Русской земли стал храм во Имя Живоначальной Троицы, воздвигнутый Преподобным Сергием. Около храма Живоначальной Троицы возникает обитель. Троице-Сергиева обитель была школой и для всех приходивших туда, ибо каждый уносил с собой частицу ее духовного огня.</p>
<p>Иногда не было хлеба у братии, но всегда они были дружны между собой и приветливы к приходившим: жизнь иноков протекала в строгом порядке, рассудительности и спокойствии; каждый исполнял свое послушание с молитвой, и вместе молились после трудов.</p>
<p>Преподобный требовал от братии, наряду с физическими трудами (в которых всегда был первым), неустанного чтения. И сам он, по словам его ученика Епифания, «книги часто читал, читал прилежно».</p>
<p>Книжной премудрости Преподобный Сергий начал учиться еще в Ростове. Известно, что учение ему давалось с трудом. Господь послал ему Ангела в образе старца, который сказал святому отроку такие слова: «Ведай, что отныне Господь подает тебе разумение книжное паче братий твоих и товарищей, так что и других будешь пользовать». Там же, в Ростове, получили образование близкие к Преподобному Сергию святитель Пермский Стефан и преподобный Епифаний Премудрый, обучавшиеся в монастыре во имя святого Григория Богослова, именуемом «Затвор». Радонежский игумен поддерживал связь с родиной и, возможно, посещал Григорьев затвор, приходя туда из своей Троицкой обители.</p>
<p>Митрополит Алексий, святитель Московский, хотел видеть Преподобного Сергия своим преемником. Никоновская летопись повествует, что святитель просил Радонежского подвижника прибыть в Москву и сказал ему: «Вот, я вижу себя приближающимся к концу и желаю при жизни своей избрать мужа, который мог бы после меня пасти стадо Христово; и вот, я тебя избрал править слово истины, и все (люди) тебя желают и требуют».</p>
<p>Лаврская библиотека обязана своим возникновением святому Радонежскому игумену. Основу лаврского книгохранилища составляли рукописи, среди которых главное место принадлежит словам и поучениям святого Григория Богослова, которого часто называют «певцом Пресвятой Троицы». Наиболее ранние из них — ростовского происхождения.</p>
<p>Направление школы Преподобного Сергия Радонежского определилось составом духовных книг. Книги, которыми руководствовался Преподобный Сергий, — «Душеполезные поучения» преподобного аввы Дорофея, «Лествица» преподобного Иоанна Лествичника и «Слова подвижнические» преподобного Исаака Сирина — составили основу духовного делания и его учеников. Под влиянием книг в обители «у Троицы» преобразовывался дух русских людей. Чтение духовных книг вдохновляло резчиков по дереву, камню и металлу, а также иконописцев, каллиграфов и певцов. Так на единой благодатной основе созидалась культура России.</p>
<p>Преподобный Сергий основал в 1373 году в Серпухове монастырь в честь Зачатия святой Анны и послал туда игуменом одного из своих учеников — преподобного Афанасия. Впоследствии преподобный Афанасий Высоцкий отбыл в Константинополь, при нем трудились собранные им переводчики и переписчики книг, иконописцы, которые обогатили русскую культуру многими духовными богатствами, присланными из Византийской столицы.</p>
<p>Игумен земли Русской, его ученики и ученики учеников создали четвертую часть всех русских монастырей — твердынь веры, благочестия, просвещения и патриотизма. Сбылось обетование Божие, открытое Преподобному во время молитвы, когда он услышал чудный голос: «Сергий! Ты молишься о детях твоих духовных: Господь принял твою молитву. Посмотри кругом — видишь, какое множество иноков собрано тобою под твое руководство во Имя Живоначальной Троицы».</p>
<p>Подобно дивным птицам, явленным Преподобному Сергию в видении, окрыленные «у Троицы», разлетелись питомцы Радонежского чудотворца по лицу Руси. Посеянное святым игуменом семя выросло в огромное древо русского монашества, с большими ветвями духовного преемства.</p>
<p>Во всех православных патриотических движениях разных эпох русской истории иноки Троицкой обители всегда были в первых рядах. Именно в этом монастыре началось исправление богослужебных книг. Здесь, в Лавре, в годы польской интервенции начала XVII века возник центр освободительного движения. После Смутного времени преподобный Дионисий, настоятель обители, используя лаврские рукописи, посылал книги в Москву, боролся за то, чтобы книга заняла должное место в русской жизни. Даже в трудный для национальной культуры XVIII век, в 1742 году, в Лавре была открыта Духовная Семинария, которая «приближалась своими старшими классами к высшей школе». В 1814 году здесь была открыта образованная из Славяно-Греко-Латинской Академии Московская Духовная Академия, которая воспитала богословов, историков и филологов, получивших признание во всем мире.</p>
<p>В XIX веке Лавра достигла значительного расцвета при наместнике архимандрите Антонии, который содействовал возрождению старчества в обители, опираясь на связи с Оптиной пустынью, а также имел общение с преподобным Серафимом Саровским.</p>
<p>И ныне дом Живоначальной Троицы является духовным центром Русской Православной Церкви. Святейший Патриарх Московский и всея Руси, Предстоятель Русской Церкви, находится под благодатным покровительством Преподобного Сергия, ибо является Священно-архимандритом Свято-Троицкой Сергиевой Лавры.</p>
<p>Здесь находятся Московские Духовные школы. Здесь совершал деяния Поместный Собор Русской Православной Церкви 1971 г. Здесь трудятся на благо родного народа, для его спасения смиренные иноки, которые вместе со своим народом и Русской Церковью готовятся к празднованию 1000-летия Крещения Руси.</p>
<p>10 июля 1981 года, по благословению Святейшего Патриарха Московского и всея Руси Пимена, было установлено празднование Собора Радонежских святых на следующий день после праздника в честь обретения мощей Преподобного Сергия Радонежского — 6 (19) июля.</p>
<p>История установления Собора Радонежских святых восходит к середине XVII века, когда было осознано значение Преподобного Сергия как взбранного воеводы и защитника Отечества. Именно тогда были составлены первые списки учеников Преподобного Сергия, был напечатан «Канон молебен преподобным и богоносным отцем нашим игумену Сергию и ученику его Никону, чудотворцам». Приблизительно к тому же времени относится написание иконы Собора Радонежских святых, которую поместили на западной стороне левого столпа Троицкого собора, и местной иконы (1671) преподобных Сергия и Никона, которая была поставлена у северных врат в иконостасе Троицкого собора.</p>
<p>Последующие события в установлении Собора Радонежских святых связаны с именем митрополита Московского Филарета (Дроздова; †1867). В 1843 году наместник Троице-Сергиевой Лавры архимандрит Антоний (Медведев; †1877), по благословению и под наблюдением митрополита Филарета, устроил общежительное отделение Лавры — Гефсиманский скит. 27 сентября 1853 года в скиту была освящена трапезная церковь во имя преподобных Сергия и Никона Радонежских. Но еще к «летнему» празднику Обретения мощей Преподобного Сергия (5 июля) была составлена «Служба преподобным отцем нашим Сергию и Никону, Радонежским чудотворцам. В храме их, в ските Гефсимании». В дарственной надписи (из-за нового переплета сохранившейся не в автографе, а в копии) сказано: «Жертвую на храм преподобных Сергия и Никона, что в ските Гефсиманском. 3 июля 1853 г. Архимандрит Антоний». Эта рукопись службы долгое время хранилась у известного лаврского звонаря «слепого Сережи» (†1942), а затем перешла к его ученику Константину (†1981).</p>
<p>Служба состоит из соединения текстов служб Преподобному Сергию (на 25 сентября) и преподобному Никону (на 17 ноября). Значение рукописи Гефсиманского скита в том, что она зафиксировала богослужебную практику Троице-Сергиевой Лавры середины XIX века. В данном издании служба преподобным Сергию и Никону Радонежским публикуется по Гефсиманской рукописи 1853 года, с включением канона середины XVII века.</p>
<p>11 июня 1981 года наместник Троице-Сергиевой Лавры архимандрит Иероним (†1982) освятил новый придел в честь Собора Радонежских святых, устроенный в северной части храма в честь Всех святых, в земле Российской просиявших, что под Успенским собором обители. На следующий день после праздника Обретения святых мощей Преподобного Сергия 6 (19) июля 1981 года было впервые совершено торжественное празднование Собора Радонежских святых. В том же году были составлены тропарь, кондак и молитва Радонежским святым. К службе Преподобному Сергию, которая была взята за основу, присоединили службу преподобному Михею Радонежскому издания 1913 года, в которой упоминаются другие ученики аввы Сергия. Позднее была составлена особая Служба Радонежских святых.</p>
<p>На протяжении XIV—XX веков сложился Патерик Троице-Сергиевой Лавры, в который входит более семидесяти пяти угодников Божиих. Родословное древо Радонежских святых включает в себя следующие имена:</p>
<p>Преподобный Сергий, игумен Радонежский и всея России чудотворец, †25 сентября 1392, обретение мощей 5 июля 1422<a type="note" xlink:href="#note32">32</a></p>
<p>
<red>Сродники Преподобного Сергия</red>
</p>
<p>Преподобные схимонахи Кирилл и Мария, родители Преподобного Сергия, †до 1337, память 28 сентября и 18 января.</p>
<p>Преподобный Стефан, брат Преподобного Сергия, XIV—XV, память 14 июля.</p>
<p>Святитель Феодор, архиепископ Ростовский, племянник Преподобного Сергия, †28 ноября 1394.</p>
<p>
<red>Ученики Преподобного Сергия</red>
</p>
<p>Преподобный Митрофан-игумен, старец, †до 1392, память 4 июня.</p>
<p>Преподобный Василий Сухий, †до 1392, память 1 января.</p>
<p>Преподобный Иаков посольник, XIV, память 23 октября.</p>
<p>Преподобный Онисим вратарь, XIV, память 15 февраля.</p>
<p>Преподобный Елиссей диакон, XIV, память 14 июня.</p>
<p>Преподобный Симон архимандрит, †до 1392, память 10 мая.</p>
<p>Преподобный Исаакий Молчальник, †зима 1388, память 30 мая.</p>
<p>Преподобный Макарий, †после 1392, память 19 января.</p>
<p>Преподобный Илия келарь, †29 мая 1384.</p>
<p>Преподобный Симон экклесиарх, †после 1392, память 10 мая.</p>
<p>Преподобный Михей, †6 мая 1385.</p>
<p>Преподобный Нектарий, вестник, XIV, память 29 ноября.</p>
<p>Преподобный воин схимонах Александр-Пересвет, †8 сентября 1380, память 7 сентября.</p>
<p>Преподобный воин схимонах Андрей-Ослябя, XIV, память 7 сентября.</p>
<p>Преподобный Варфоломей, XIV, память 11 июня.</p>
<p>Преподобный Наум, XIV, память 1 декабря.</p>
<p>Преподобный Иоанникий, XIV, память 4 ноября.</p>
<p>Преподобный Игнатий, †после 1392, память 20 декабря.</p>
<p>Преподобный Епифаний Премудрый, †ок. 1418—1422, память 12 мая.</p>
<p>Преподобный Никон, игумен Радонежский и всея России чудотворец, †17 ноября 1426.</p>
<p>Преподобный Авраамий Галичский, Чухломской, †20 июля 1375.</p>
<p>Преподобный Сильвестр Обнорский, †25 апреля 1379.</p>
<p>Преподобный Сергий Обнорский, Нуромский, †7 октября 1412.</p>
<p>Преподобный Павел Обнорский, Комельский, †10 января 1429.</p>
<p>Преподобный Андроник Московский, †13 июня ок. 1395—1404.</p>
<p>Преподобный Савва Московский, †ок. 1410—1420, память 13 июня.</p>
<p>Преподобный Александр Московский, †после 1427, память 13 июня.</p>
<p>Преподобный Даниил Черный, иконописец, Московский, †до 17 ноября 1426, память 13 июня.</p>
<p>Преподобный Андрей Рублев, иконописец, Московский, †до 17 ноября 1426, память 4 июля и 13 июня.</p>
<p>Преподобный Роман Киржачский, †29 июля 1392.</p>
<p>Преподобный Афанасий Высоцкий, Серпуховской, Старший, †после 1401, память 12 сентября.</p>
<p>Преподобный Афанасий Высоцкий, Серпуховской, Младший, †12 сентября 1395.</p>
<p>Преподобный Леонтий Стромынский, †ок. 1380, память 20 июля.</p>
<p>Преподобный Савва Стромынский, †20 июля 1392.</p>
<p> Преподобный Савва Сторожевский, Звенигородский, †З декабря 1407, обретение мощей 19 января 1652.</p>
<p>Преподобный Иаков Стромынский, XIV, память 21 апреля.</p>
<p>Преподобный Григорий Голутвинский, Коломенский, XIV—XV, память 25 января.</p>
<p>Преподобный Афанасий, Железный Посох, Череповецкий, †ок. 1388, память 26 ноября и 25 сентября.</p>
<p>Преподобный Феодосий Череповецкий, †ок. 1388, память 26 ноября и 25 сентября.</p>
<p>Преподобный Мефодий Пешношский, †4 июня 1392, память 14 июня.</p>
<p>Преподобный Иаков Железноборовский, †11 апреля 1442.</p>
<p>Преподобный Никифор Боровский, †до 1414, память 9 февраля.</p>
<p>Преподобный Никита Боровский, †после 1421, память 1 мая.</p>
<p>Преподобный Ферапонт Боровенский, Калужский, XIV—XV, память 27 мая.</p>
<p>
<red>Собеседники Преподобного Сергия</red>
</p>
<p>Святой благоверный великий князь Димитрий Донской, †19 мая 1389.</p>
<p>Преподобная Евфросиния Московская (в миру святая благоверная великая княгиня Евдокия), †7 июля 1407, память 17 мая.</p>
<p>Святитель Стефан, епископ Великопермский, †26 апреля 1396.</p>
<p>Святитель Михаил, епископ Смоленский, †б мая 1402, память 28 ноября.</p>
<p>Святитель Дионисий, архиепископ Суздальский, †15 октября 1385, память 26 июня.</p>
<p>Преподобный Евфимий Суздальский, †1 апреля 1405, обретение мощей 4 июля.</p>
<p>Преподобный Димитрий Прилуцкий, †11 февраля 1392.</p>
<p>Преподобный Стефан Махрищский, †14 июля 1406.</p>
<p>Преподобномученик Григорий Авнежский, †15 июня 1392.</p>
<p>Преподобномученик Кассиан Авнежский, †15 июня 1392.</p>
<p>Преподобный Феодор Ростовский, †22 октября 1409.</p>
<p>Преподобный Павел Ростовский, †после 1409, память 22 октября</p>
<p>Преподобный Ферапонт Можайский, Белоезерский, †27 мая 1426, обретение мощей 27 декабря 1514.</p>
<p>Преподобный Кирилл Белоезерский, †9 июня 1427.</p>
<p>
<red>Святые иноки Троице-Сергиевой обители</red>
</p>
<p>Святитель Вассиан I (Рыло), архиепископ Ростовский (игумен Троице-Сергиевой обители с 1455 по 1466 гг.), †23 марта 1481.</p>
<p>Преподобный Мартиниан Белоезерский (игумен Троице-Сергиевой обители с 1447 по 1454 гг.), †12 января 1483.</p>
<p>Святитель Серапион, архиепископ Новгородский (игумен Троице-Сергиевой обители с 1495 по 1506 гг.), †16 марта 1516.</p>
<p>Преподобный Арсений Комельский (Сахарусов) (игумен Троице-Сергиевой обители с 1525 по 1527 гг.), †24 августа 1556.</p>
<p>Святитель Иоасаф, Митрополит Московский (Скрипицын) (игумен Троице-Сергиевой обители с 1529 по 1539 гг.), †27 июля 1556.</p>
<p>Преподобный Максим Грек, †1556, память 21 января.</p>
<p>Священномученик Иоасаф Боровский (архимандрит Троице-Сергиевой обители с 1605 по 1609 гг.), †5 июля 1610, память 12 января.</p>
<p>Преподобный Иринарх пономарь, †1621, память 28 ноября, 12 января.</p>
<p>Преподобный Дионисий Радонежский (архимандрит Троице-Сергиевой обители с 1610 по 1633 гг.), †12 мая 1633.</p>
<p>Преподобный Дорофей книгохранитель, †1622, память 5 июня.</p>
<p>Святитель Иоасаф, епископ Белгородский (наместник Троице-Сергиевой Лавры с 1745 по 1748 гг.), †10 декабря 1754, прославление 4 сентября 1911.</p>
<p>Святитель Иннокентий, Митрополит Московский (священноархимандрит-настоятель Троице-Сергиевой Лавры с 1868 по 1879 гг.), †31 марта 1879; прославление 23 сентября 1977.</p>
<p>Святые последующих поколений, которые продолжали иноческое делание по заветам Игумена земли Русской, образовали Белозерскую, Ферапонтовскую, Соловецкую, Комельскую, Обнорскую, Московскую, Боровскую, Волоколамскую, Нижегородскую, Прилуцкую и Ростовскую ветви генеалогического древа Радонежских святых.</p>
<p>Приведенный перечень имен не исчерпывает всех подвижников, связанных с духовной школой Преподобного Сергия Радонежского. Собирание сведений о них должно продолжить благословенное начинание.</p>
<p>
<strong>Литература:</strong>
<strong/>
</p>
<p id="p1">
<strong>1</strong>. Троицкий Патерик. Сергиев Посад, 1896.</p>
<p id="p2">
<strong>2</strong>. Евлогий, архимандрит. Собор Радонежских святых — престольный праздник Сергиевой Лавры. — Журнал Московской Патриархии, 1981, № 10, с. 17—19.</p>
<p id="p3">
<strong>3</strong>. Тихон, иеромонах. Преподобный Сергий Радонежский и его школа. — Журнал Московской Патриархии, 1981, № 10, с. 20—22.</p>
<p>В 3-й день пр́аздника преподо́бного Се́ргия</p>
</section>
