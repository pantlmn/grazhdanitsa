<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Пра́зднование Пресвяте́й Влады́чице на́шей Богоро́дице ра́ди ико́ны Ея́, имену́емыя «Калу́жская»</p>
</title>
<p>
<red>Тропа́рь, глас 4:</red>
</p>
<p>Засту́ннице от враг иноплеме́нных Необори́мая Калу́жския земли́/ и Изба́вительнице от смертоно́сныя я́звы Ми́лостивая!/ Изба́ви рабы́ Твоя́ от вся́ких бед и боле́зней,/ с ве́рою и любо́вию прибега́ющия к чудотво́рней ико́не Твое́й,/ и спаси́ ду́ши на́ша.</p>
<p>
<red>Конда́к, глас 6</red>:</p>
<p>Не и́мамы пе́сней, ниже́ слове́с,/ ка́ко досто́йно восхвали́ти Тя,/ Ма́ти Христа́ Бо́га на́шего,/ явле́ния ра́ди чудотво́рныя ико́ны Твоея́ земли́ Калу́жстей,/ то́кмо мо́жем вопи́ти Тебе́:/ не отврати́ ми́лости Твоея́ от нас/ и низпосли́ ю́ всем, притека́ющим к цельбоно́сней ико́не Твое́й.</p>
<p>
<red>Велича́ние:</red>
</p>
<p>Велича́ем Тя,/ Богоро́дице Де́во,/ и почита́ем чудотво́рную ико́ну Твою́,/ е́юже благоволи́ла еси́ спасти́ зе́млю Калу́жскую/ от наше́ствий вра́жиих и всегуби́тельных боле́зней.</p>
</section>
