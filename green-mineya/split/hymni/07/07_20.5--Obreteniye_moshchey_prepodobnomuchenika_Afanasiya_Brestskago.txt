<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Обре́тение моще́й преподобному́ченика Афана́сия Бре́стскаго</p>
</title>
<p>
<emphasis>
<red>(Слу́жбу зри 5 сентября́)</red>
</emphasis>
</p>
<p>
<red>Тропа́рь, глас 2:</red>
</p>
<p>Блаже́н еси, о́тче наш Афана́сие,/ я́ко ве́рно пожи́л еси́, стоя́ бо́дренно за святу́ю Правосла́вную ве́ру,/ со умиле́нием при́сно поя́ неседа́льное Пречи́стей,/ запове́дуя никому́же наруша́ти Правосла́вныя ве́ры святы́я,/ пострада́в за свиде́тельство и́стины да́же до сме́рти./ Мы же, чту́ще святы́ню твою́,/ со дерзнове́нием взыва́ем ти:/ о́тче наш, преподобному́чениче Афана́сие,/ похвало́ и украше́ние на́ше.</p>
<p>
<red>Конда́к, глас то́йже:</red>
</p>
<p>Я́ко по́стника благоче́стна и иску́сна,/ и страда́льца произволе́нием че́стна,/ и пусты́ни жи́теля сообра́зна,/ в пе́снех досто́йно хва́лим Афана́сия приснохва́льнаго,/ той бо зми́я попра́л есть.</p>
</section>
