<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>В то́йже день<strong> <red>Преподо́бнаго Мерку́рия, в Да́льних пеще́рах почива́ющаго</red></strong>
</p>
</title>
<p>
<red>Тропа́рь, глас 5:</red>
</p>
<p>Присносу́щныя, блаже́нне, жела́я сподо́битися жи́зни,/ пра́ведне и непоро́чне/ жизнь свою́ препроводи́л еси́ в ны́нешнем ве́це,/ те́мже, Мерку́рие, жела́емаго ты дости́г,/ моли́ и нам ве́чныя сподо́битися жи́зни.</p>
<p>
<red>Конда́к, глас 8:</red>
</p>
<p>Преподо́бному во всех де́лех Го́сподеви преи́скренне рабо́тая,/ и О́наго всегда́ в це́ркви преподо́бных Свои́х/ преподо́бным воспева́я гла́сом,/ насле́дил еси́, преподо́бне Мерку́рие, часть преподо́бных,/ с ни́миже моли́ся о всех нас.</p>
</section>
