<section xmlns="http://www.gribuser.ru/xml/fictionbook/2.0" xmlns:xlink="http://www.w3.org/1999/xlink"><title>
<p>Преподо́бнаго Арсе́ния, и́же в Латре</p>
</title>
<p>
<red>Тропа́рь, глас 8:</red>
</p>
<p>В тебе́, о́тче, изве́стно спасе́ся е́же по о́бразу,/ прии́м бо крест, после́довал еси́ Христу́,/ и де́я, учи́л еси́ презира́ти у́бо плоть, прехо́дит бо,/ прилежа́ти же о души́, ве́щи безсме́ртней./ Те́мже и со А́нгелы сра́дуется, преподо́бне Арсе́ние, дух твой.</p>
<p>
<red>Конда́к, глас 8.</red>
</p>
<p>
<red>Подо́бен:</red> Взбра́нной:</p>
<p>И́же на земли́ вся оста́вль и Христо́вым стопа́м после́довал еси́ те́пле,/ того́, сла́вне, на ра́мо свое́ честны́й крест взем,/ умертви́л еси́ труды́ по́стническими теле́сная жела́ния, всеблаже́нне./ Тем зове́м ти:/ ра́дуйся, о́тче Арсе́ние.</p>
</section>
